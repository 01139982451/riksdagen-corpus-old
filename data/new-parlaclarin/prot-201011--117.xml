<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--117</head>
          <docDate when="2010-06-16">2010-06-16</docDate>
        </div>
      </front>
      <body>
        <div>
          <note xml:id="i-831cfa504aaf0388-0">
            ﻿
          </note>
          <note xml:id="i-5b62b97f6660645f-0">
            Riksdagens protokoll
          </note>
          <note xml:id="i-5c4437d4ce7b02f6-0">
            2010/11:117
          </note>
          <note xml:id="i-82934667fe221027-0" type="date">
            Torsdagen den 16 juni
          </note>
          <note xml:id="i-8de40cedf11c6439-0">
            Kl. 12:00 - 16:28
          </note>
          <note xml:id="i-dd8c4e828a28cb2d-0">
            1 § Justering av protokoll
          </note>
          <note xml:id="i-25d30f7c330db4f2-0">
            Justerades protokollet för den 10 juni.
          </note>
          <note xml:id="i-400190591e2e1545-0">
            2 § Anmälan om ordförande i utskott
          </note>
          <note xml:id="i-8ff1dbbbe91857cd-0">
            Talmannen anmälde att Ulf Berg (M) valts till ordförande i skatteutskottet
            under tiden den 1 september31 december under Henrik von Sydows
            (M) ledighet.
          </note>
          <note xml:id="i-3110bfd39f47369e-0">
            3 § Anmälan om inkommet protokollsutdrag från utskott
          </note>
          <note xml:id="i-619a6f0e4aacc7a5-0">
            Talmannen meddelade att ett utdrag ur prot. 2010/11:38 för tisdagen
            den 14 juni i ärende om subsidiaritetsprövning av EU-förslag inkommit
            från justitieutskottet.
          </note>
          <note xml:id="i-c392561125461e4a-0">
            4 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-031d7b207d4b89c7-0">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note xml:id="i-02d61fa63dc1b449-0">
            KOM(2011)226
          </note>
          <note xml:id="i-c2cd78846bb4c4d0-0">
            5 § Hänvisning av ärenden till utskott
          </note>
          <note xml:id="i-47a4bf2e804e53c4-0">
            Föredrogs och hänvisades
          </note>
          <note xml:id="i-145899c932ffb27f-0">
            6 § Europeiskt ramverk för hantering av banker i kris
          </note>
          <note xml:id="i-8aeb1c1b2dfda91a-0">
            Föredrogs
          </note>
          <note type="speaker" xml:id="i-8558bfb06d49eb5c-0">
            Anf. 1 JOHNNY SKALIN (SD):
          </note>
          <u who="johnny_skalin_3e2441" xml:id="i-ffdfbce895e54a08-0">
            <seg xml:id="i-da349a9d12255c69-0">
              Herr talman! Finanskrisen avslöjade, precis som man konstaterar
              i finansutskottets utlåtande, betydande brister i krishanteringen
              på de europeiska finansmarknaderna. Bristerna ledde inte bara
              till att kostnaderna för krisen lastades på många av Europas skattebetalare,
              utan bristerna föranledde också att krisen fördjupades onödigt
              mycket på grund av de påtagliga spridningseffekterna, vilket inte
              minst påverkade det svenska finanssystemet.
            </seg>
            <seg xml:id="i-3f072bc74eb68a83-0">
              Att Europas länder nu genomför genomsyner av det finansiella
              ramverket är därför endast att betrakta som sunt, positivt och
              naturligt. Än mer positivt får dessa genomsyner betraktas genom
              att det finansiella systemet är mer sammanflätat nu än någonsin
              förr. Men att det är sunt i sig att efter en allvarlig kris utvärdera
              vad som gick fel för att sedan korrigera misstagen som föranledde
              situationen kan emellertid inte tas till intäkt för eller ses
              som en skyldighet till att låta upprätthålla tvingande och lika
              regelverk över hela unionen. Eftersom vi alla känner till vilka
              det är som innehar den verkliga makten och möjligheten att påverka
              besluten inom Europeiska unionen, och eftersom ett redan inrättat
              regelverk får till följd att Sveriges möjligheter att därefter
              ändra innehållet i detsamma är i det närmaste obefintliga, har
              vi tvärtemot snarast en skyldighet att noga överväga vilka beslut
              som gynnar våra svenska förhållanden bäst.
            </seg>
            <seg xml:id="i-7df4c57779851b45-0">
              Om vi ser på saken i detta ljus har Sveriges regelverk fungerat
              bättre eller betydligt bättre än i flertalet av de tongivande
              EU-länderna. Som en följd av våra erfarenheter och kunskaper på
              området föreslår följdriktigt finansutskottet i utlåtandet mycket
              viktiga justeringar och tillägg i förhållande till EU:s förslag
              till ett gemensamt regelverk. Man föreslår dessa justeringar utan
              att försvara Sveriges självbestämmanderätt, vilket gör att det
              inte går att försäkra att dessa justeringar och tillägg också
              fortsättningsvis tillåts vara rådande i det svenska regelverket.
            </seg>
            <seg xml:id="i-8600c04e9376d477-0">
              Min poäng är att det är både mycket enkelt och snabbt gjort av
              EU att anta nya kompetenser. Det är för oss här i kammaren att
              bara trycka på ja-knappen vid voteringen. Desto svårare blir det
              senare att backa tillbaka. Eftersom Sveriges linje gentemot EU
              dessutom visar sig vara så pass särskiljande, där kommissionen
              helt på tvärs med den svenska vägen anser att ett tillfälligt
              förstatligande för att därigenom undvika att belasta skattebetalarna
              är bankernas problem och ska ses som en absolut sista utväg, blir
              det än svårare att ställa sig bakom EU:s initiativ i denna så
              fundamentalt systemviktiga fråga.
            </seg>
            <seg xml:id="i-50696c06e019e37b-0">
              Om det i EU föreslagna regelverket tillåts vinna laga kraft i
              Sverige, om en ny finanskris motsvarande den vi hade 20082009
              skulle inträffa, skulle de svenska skattebetalarna tvingas att
              betala mellan 25 och 30 miljarder per år för att rädda bankerna
              utan möjlighet att få tillbaka pengarna, som finns med dagens
              regelverk. Om flera storbanker dessutom skulle gå omkull skulle
              notan bli flerfaldigt större. Hela nyttan med kommissionens förslag,
              i första hand om man vill genomföra ett tvingande regelverk, borde
              vara att undvika ett överdrivet risktagande. Det smetas dessutom
              ut av att hela förslaget i första hand inriktas på att hantera
              banker i kris, inte på en bredare diskussion om hur en systemkris
              ska hanteras.
            </seg>
            <seg xml:id="i-4191bfd786762b90-0">
              På område efter område flyttar denna församling bort makt från
              svenska folket till den europeiska jättelika byråkratiska kolossen
              Europeiska unionen, trots att makten över Sverige enligt regeringsformen
              ska utgå från dess egna medborgare.
            </seg>
            <seg xml:id="i-c9cf9c81f2f51e19-0">
              Finansutskottets synpunkter i utlåtandet är i huvudsak kritiska
              till EU:s förslag och är i det mesta i linje med Sverigedemokraternas
              åsikter i frågan. Dess värre är utskottets linje likväl positiv
              till att låta EU få makten att omstöpa det svenska regelverket
              till deras egna agenda eftersom man inte mer tydligt markerar
              sin ståndpunkt. Det är en djupt olycklig väg att gå.
            </seg>
            <seg xml:id="i-ed9f57a7e81f0bb1-0">
              Herr talman! Jag vill därför avvisa utskottets mening att underordna
              Sverige ett tvingande EU-gemensamt regelverk för bankkrishantering.
              Jag yrkar av den anledningen bifall till SD:s motivreservation
              i FiU27.
            </seg>
          </u>
          <note type="speaker" xml:id="i-49561252268d1923-0">
            Anf. 2 BO BERNHARDSSON (S):
          </note>
          <u who="bo_bernhardsson_b292df" xml:id="i-1c1922e65be4f5d2-0">
            <seg xml:id="i-b6eb949225c22527-0">
              Herr talman! Just nu pågår ett skakande grekiskt drama. Det är
              också ett europeiskt drama. Det har bäring på det ämne vi behandlar,
              även om just den grekiska krisen i hög grad har också andra orsaker
              och är självförvållad än vad gäller finanskrisen i stort.
            </seg>
            <seg xml:id="i-28b93ed1e9a4d7d4-0">
              Vi diskuterar ett europeiskt ramverk för hantering av banker
              i kris. Vi gör det mot bakgrund av finanskrisen. Målet med ramverket
              är att bidra till att förhindra att nya kriser uppstår och att
              om de gör det hålla medborgaren i gemen och skattebetalaren skadeslös
              så långt det är möjligt.
            </seg>
            <seg xml:id="i-36e197052343f1a6-0">
              Varför drabbade finanskrisen oss? Den drabbade oss därför att
              ansvaret hade kopplats loss från risktagande och vinstmöjligheter.
              Vi kan inte i längden ha det så att medan vinsterna är en privatsak
              socialiseras förlusterna. Finanskrisen drabbade oss därför att
              finansmarknaderna har blivit alltmer integrerade och gränsöverskridande
              medan tillsynen har stannat i det nationella rummet. Den drabbade
              oss därför att tillsynen har varit otillräcklig och kraven på
              finansbolagen, bankerna och deras ägare har varit alltför svaga.
              Den drabbade oss därför att bank- och finanssektorn har tillåtits
              växa enskilda stater över huvudet flera gånger om. Den drabbade
              oss därför att transparensen vad gäller tillgångar, risker och
              innehållet i så kallade finansiella instrument är dålig.
            </seg>
            <seg xml:id="i-87a586c991faf402-0">
              Det är svårt att veta var osäkerheter och risker finns. Vi kan
              bara se på oss själva när vi diskuterar olika instrument i utskottet
              och dessa bokstavsförkortningar. Det är inte alldeles enkelt att
              hålla reda på vad som pågår. Det är naturligtvis en av orsakerna
              till att kriserna uppstår. När rädslan börjar gripa tag i marknaden
              och ingen riktigt säkert vet vad som pågår och var riskerna finns
              sprider den sig som en löpeld och riskerar att förlama hela marknaden.
              Det var precis vad som hände under finanskrisen. Alla satt still
              därför att ingen vågade och ingen visste var riskerna fanns.
            </seg>
            <seg xml:id="i-f5701a5995bf1052-0">
              Kostnaden för de här bristerna i finanssystemet och i banksektorn
              betalas av alla, i mycket hög grad av den gemensamma sektorn,
              fast några betalar mycket mer än andra. Priset är växande arbetslöshet,
              social nedrustning, minskade investeringar i infrastruktur, utbildning
              och forskning. Priset betalas i dag i form av drakoniska sparprogram
              och privatiseringar i Baltikum, Irland, Island och Grekland. Det
              är faktiskt så just nu, skulle jag vilja säga, att Europa håller
              på att backa in i framtiden. Det är ganska sorgligt.
            </seg>
            <seg xml:id="i-4da1ffc07686a259-0">
              De politiska riskerna i det som sker är överhängande. Vi har
              redan sett en del obehagliga fenomen. Risken är nämligen att missnöjet
              växer och att reaktionära, nationalistiska strömningar tar över
              och får ökat politiskt stöd. Ja, risken är ytterst att samarbetet
              krackelerar ordentligt. Det får inte ske, för om vi inte har ett
              Europasamarbete som fungerar måste vi uppfinna det igen, enligt
              min uppfattning.
            </seg>
            <seg xml:id="i-c6f1299ce7380b27-0">
              Jodå man kan säga att grekerna har i hög grad sig själva att
              skylla, om vi nu tar Grekland som är så aktuellt. Man måste ha
              koll på sina finanser. Intäkterna måste över tid balansera utgifterna.
              Den som är i skuld är icke fri, som en partivän till mig en gång
              uttryckte det.
            </seg>
            <seg xml:id="i-65645659ed438b90-0">
              Men vad gäller till exempel Irland och Island är bilden betydligt
              mer komplicerad. Irland hade ett par år innan krisen slog till
              lysande offentliga finanser. Vi minns alla resonemangen och bilderna
              av den keltiska tigern. Statsskulden var under kontroll, och det
              rådde balans mellan inkomster och utgifter. I det fallet och i
              många andra fall blir banksektorns och den privata sektorns ansvar
              mycket tydligare, men det är skattebetalarna och gemensam verksamhet
              som får betala krisen. Och en del får betala mycket mer än andra.
            </seg>
            <seg xml:id="i-b798c39073047bc3-0">
              Herr talman! Vi har i denna kammare redan beslutat om en del
              förslag som ska förhindra nya finanskriser och rätta till obalanser
              i det finansiella systemet. Och andra är på gång. Det handlar
              om skärpta krav på eget kapital. Det handlar om nya tillsynsmyndigheter
              och bättre tillsyn. Det handlar om att genomföra bättre stresstester
              för bankerna och så vidare. Det pågår ett arbete.
            </seg>
            <seg xml:id="i-2a1fc65a5e348c4b-0">
              Nu diskuteras alltså ett europeiskt ramverk för att göra det
              möjligt att avveckla banker i kris, se till att ägarna får betala
              och att skattebetalare så långt möjligt hålls skadeslösa.
            </seg>
            <seg xml:id="i-c4b5a71b580575da-0">
              När vi för en tid sedan hade en utfrågning, som finns redovisad
              i vårt utlåtande, med ansvarige kommissionären Barnier och företrädare
              för svenska myndigheter ställde jag frågan ungefär så här: Skulle
              den senaste finanskrisen ha kunnat förhindras om detta ramverk
              varit på plats redan när krisen började rulla i gång? Utan att
              jag åberopar enskilda svar vill jag nog tolka det ganska klart
              som att svaret var: Nej, det räcker inte.
            </seg>
            <seg xml:id="i-704c9fce6979aa02-0">
              När det gäller den svenska synen på det här ramverket finns det
              en bred enighet i riksdagen. Banker, stora som små, måste kunna
              avvecklas. Bankägare och kreditgivare måste stå för kostnaderna,
              inte skattebetalarna. Vi säger att förslaget till ramverk kan
              accepteras, men då med viktiga förändringar och tillägg. Enskilda
              länder måste kunna gå längre, till exempel när det gäller krav
              på kapitaltäckning. Diskussionen om hur en stor systemkris ska
              hanteras måste fortsätta. Vi är inte framme på långa vägar. Staten
              måste kunna ta över banker för kortare eller längre tid. Det tycker
              inte kommissionen, men det tycker vi.
            </seg>
            <seg xml:id="i-ee28d4e04c106eb7-0">
              Vi ser också en fara för att myndighetsroller och ägarroller
              blandas samman på ett olyckligt sätt när vi utgår från kommissionens
              förslag. Men ägarna har ansvaret, och måste ha ansvaret, tills
              staten tar över och driver banken. Ägande och ansvar måste följas
              åt.
            </seg>
            <seg xml:id="i-65b595d77798fb92-0">
              Utskottet gör också ett annat viktigt medskick till kommissionen,
              och till oss själva om man nu kan göra medskick till sig själv,
              men det kan man väl.
            </seg>
            <seg xml:id="i-767114b5da9385bb-0">
              Det som hänt för ju tankarna till bilden om hur svansen viftar
              på hunden. Det är väl det vi ser. Det pågår alltså en internationell,
              och svensk, diskussion om enskilda bankkoncerners och banksystemens
              storlek i förhållande till enskilda länder och ekonomier. Det
              pågår en diskussion om gränsdragningar mellan olika finansiella
              verksamheter och om möjligheterna att dela upp banker. Det här
              är frågor som måste tas på största allvar. Diskussionen måste
              fortsätta. Vi är inte färdiga på långa vägar.
            </seg>
            <seg xml:id="i-6e2c32c3be6fb8c9-0">
              Jag yrkar bifall till förslaget i utlåtandet. Men jag är säker
              på att vi återkommer till ämnet ganska snart.
            </seg>
          </u>
          <note xml:id="i-23ff12e0ab774034-0">
            I detta anförande instämde Ulla Andersson (V).
          </note>
          <note type="speaker" xml:id="i-56936a6b74f6287b-0">
            Anf. 3 ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-13e453ebb1174fca-0">
            <seg xml:id="i-1f9f9f1ea2dd9e9b-0">
              Herr talman! Ibland när jag är ute i olika sammanhang och pratar
              om ekonomisk politik och finanskris brukar jag slänga ut en fråga
              för att de som lyssnar på mig inte ska somna. Jag frågar: Vet
              ni vad som hände den 4 september 2008? Det vanligaste svaret är
              att Lehman Brothers gick i konkurs. Men så är inte fallet. Det
              hände någonting annat den 4 september 2008. Nu i efterhand kan
              det verka lite märkligt och har mött kritik men det var då ändå
              ganska naturligt för de inblandade. Det som hände var att Riksbanken
              höjde sin styrränta till 4,75. Elva dagar senare gick Lehman Brothers
              i konkurs och resten är historia.
            </seg>
            <seg xml:id="i-864027c1b16fb673-0">
              Herr talman! Mitt anförande handlar inte om utvärdering av penningpolitiken,
              utan jag vill bara med detta exempel visa hur snabbt allt gick
              de där veckorna och månaderna 2008.
            </seg>
            <seg xml:id="i-031cf5f4c8572e0c-0">
              Finanskrisen slog till med kraft, och på några veckor hade den
              skadat stora delar av den globala finansiella sektorn och fick
              snart stora återverkningar i den reala ekonomin. I EU spred sig
              finansiella problem över gränserna eftersom det finns ett stort
              ömsesidigt beroende mellan medlemsländerna. Vi ser fortfarande
              stora problem i många av länderna.
            </seg>
            <seg xml:id="i-60b186948f051420-0">
              Men minnet kan vara väldigt kort. Nu knappt tre år senare verkar
              det som om en del svenska institutioner och banker faktiskt glömt
              lite av krisen och vad som orsakade den men också vad som gjorde
              att den fick så stora konsekvenser. Det är därför viktigt att
              vi som lagstiftare söker vägar för att möta nästa kris på ett
              bättre sätt. För nya finansiella kriser kommer. De har de gjort
              ända sedan det som hände med tulpanlökarna i Holland på 1600-talet.
              Jag tror att priset på en lök var uppe i 120 000. Det var en mycket
              övervärderad tillgång, med facit i hand det tror jag att vi är
              överens om.
            </seg>
            <seg xml:id="i-14b0d5b7dcdf74bc-0">
              Finanskriserna har däremot aldrig sett exakt likadana ut, även
              om det har funnits vissa gemensamma drag. Och precis som vi i
              Sverige kunde dra många lärdomar av 90-talskrisen som vi har haft
              nytta av nu kan vi också göra det i EU tillsammans.
            </seg>
            <seg xml:id="i-34d99a9f20ac2aad-0">
              Finanskrisen avslöjade brister i krishanteringen på de europeiska
              finansmarknaderna. Därför är det så viktigt att vi gemensamt som
              lagstiftare ser över dessa brister och åtgärdar det som kan åtgärdas.
            </seg>
            <seg xml:id="i-d0b19ef350832cbc-0">
              Därför är jag glad att vi nu på ett gemensamt plan i EU på olika
              sätt, precis som Bosse Bernhardsson var inne på, bygger förutsättningar
              för framtiden. Samtidigt ska vi vara noggranna med att vi verkligen
              har lagar och regler som reglerar på rätt sätt man kan inte åtgärda
              allt.
            </seg>
            <seg xml:id="i-c555bb51ee329f76-0">
              Men det finns uppenbart behov av nödvändiga förändringar för
              att göra finansmarknaderna sundare. Föregående talare var inne
              på ökat kapitaltäckningskrav, och det är ett sådant viktigt steg,
              eftersom en orsak till att krisen blev så allvarlig var just att
              banksystemet var kraftigt underkapitaliserat. Att få in mer sunt
              och friskt kapital i bankerna är nödvändigt.
            </seg>
            <seg xml:id="i-ae35a216b36de2b2-0">
              Herr talman! I det utlåtande som vi fattar beslut om i dag ger
              finansutskottet ett utlåtande om ett meddelande från kommissionen
              om ett europeiskt ramverk för hantering av banker i kris. Detta
              är en del av ett större arbete som kommissionen har sjösatt.
            </seg>
            <seg xml:id="i-50f1be6b666ee70b-0">
              Jag måste först säga att jag är lite stolt över det arbete som
              vi i finansutskottet har gjort med att svara kommissionen. Jag
              vet inte om det är något nationellt parlament i EU som har arbetat
              så intensivt och lagt ned så mycket tid på ett meddelande.
            </seg>
            <seg xml:id="i-002a6ccf5b203c47-0">
              Vi bjöd in kommissionär Michel Barnier. Han sade själv att det
              var första gången han var ute och talade om det här meddelandet.
              Vi hade en offentlig utfrågning den 14 april.
            </seg>
            <seg xml:id="i-02b6421fbcdf886d-0">
              Vi gjorde det för att vi i alla fall sju av åtta av riksdagens
              partier tycker att det är viktigt att det finns ett ramverk för
              banker i kris, eftersom banker finns globalt och handlar över
              nationsgränser. I hälften av EU:s medlemsländer ägs hälften av
              bankerna av banker i ett annat land. Det finansiella systemet
              är tätt sammanflätat. Det är just därför, Johnny Skalin, som det
              faktiskt behövs ett gemensamt ramverk.
            </seg>
            <seg xml:id="i-654c194d0eba6873-0">
              Det betyder inte att det ska se exakt likadant ut i alla länder.
              Det är vi också tydliga med i svaret. Men det måste finnas vissa
              grundprinciper. Det måste finnas en minimiharmonisering, för att
              vi på ett effektivt sätt ska kunna hindra fallerande banker, både
              nationellt och över landsgränserna.
            </seg>
            <seg xml:id="i-d96764ff507b589f-0">
              Herr talman! Det övergripande målet med förslaget är att alla
              finansiella institut som har råkat i svårigheter ska kunna avvecklas
              utan att den finansiella stabiliteten riskeras och utan att skattebetalarna
              får stå för notan. Det är en oerhört viktig princip. Aktieägare
              och långivare ska veta att det inte är någon annan staten och
              därmed skattebetalarna som per automatik kommer att rädda en viktig
              bank. Det måste gå att avveckla, och det måste också gå att försätta
              i konkurs. Det är en viktig princip för att motverka överdrivet
              risktagande.
            </seg>
            <seg xml:id="i-ca1e0cc572aed2fd-0">
              För tids vinnande tänker jag inte gå igenom hela meddelandet
              och alla förslag. Det handlar i grunden om allt från förebyggande
              arbete och hur det kan se ut med bättre tillsyn till införande
              av rekonstruktions- och avvecklingsplaner, som jag tror är mycket
              bra för transparensen. Det finns förslag på hur tidiga åtgärder
              kan se ut. Det föreslås också åtgärder och befogenheter för avveckling
              och hur samordningen av den gränsöverskridande krishanteringen
              kan förbättras. Slutligen diskuteras hur kostnader för avveckling
              ska finansieras. Här föreslås det att det inrättas ett system
              med nationella fonder för stöd till bankavveckling, motsvarande
              de svenska stabilitetsfonderna.
            </seg>
            <seg xml:id="i-f7fcd1c02723fb94-0">
              I betänkandet ger finansutskottet sin syn. Jag vill bara nämna
              några tydliga medskick som vi har gjort till kommissionen.
            </seg>
            <seg xml:id="i-f72c85f85416e9b6-0">
              Det första gäller en övergripande kritik mot att ramverket i
              första hand är inriktat på att hantera enskilda banker som hamnar
              i kris. Vi behöver ha en bredare diskussion om hur en systemkris
              ska mötas och klaras ut. Därför skickar utskottet med detta i
              svaret.
            </seg>
            <seg xml:id="i-fc94700e3da31471-0">
              En annan invändning är att kommissionen föreslår att en tillsynsmyndighet
              i ett tidigt skede ska kunna utse en särskild förvaltare när en
              bank är i en kris. Den förvaltaren föreslås ha samma befogenheter
              som ledningen under maximalt ett år.
            </seg>
            <seg xml:id="i-5cbeed6e7a52f7a5-0">
              Det tror vi, precis som tidigare talare var inne på, är både
              svårt och otydligt ur ett ägar- och ledningsperspektiv. Vem äger
              banken under den tiden? Vem har ansvaret om läget förvärras? Om
              en tillsynsmyndighet har utsett en förvaltare och det går sämre
              och sämre för banken, vem har då ansvaret? Därför säger vi nej
              till det.
            </seg>
            <seg xml:id="i-8dbc973e8cf46721-0">
              Något som vi tycker saknas helt i meddelandet och som vi tar
              upp i vårt svar är att vi förordar att det inom ramverket ska
              vara möjligt att tillföra kapital till en krisdrabbad bank och
              att tillfälligt ha ett statligt ägande, så att det inte skapas
              felaktiga incitament. Men det ska självfallet vara tillfälligt
              och inte under för lång tid, precis som vi gjorde i Sverige. Vi
              har ju positiva erfarenheter av detta. Ägandet har varit temporärt,
              och kostnader och kapitaltillskott har kunnat återvinnas. På det
              sättet har skattebetalarna inte behövt ta smällen.
            </seg>
            <seg xml:id="i-3311a6b25e8c65ae-0">
              Herr talman! Detta är några av de medskick och tydliga inspel
              som finansutskottet gör till kommissionen. Jag vill med detta
              yrka bifall till utskottets förslag.
            </seg>
          </u>
          <note type="speaker" xml:id="i-f439ad115a1d2c4a-0">
            Anf. 4 ANNIE JOHANSSON (C):
          </note>
          <u who="annie_johansson_9b42fa" xml:id="i-70bd9dfbad872b2d-0">
            <seg xml:id="i-40bd398341afba1a-0">
              Herr talman! Denna debatt handlar om ett europeiskt ramverk för
              hantering av banker i kris.
            </seg>
            <seg xml:id="i-5e6fd9836cd40b1a-0">
              Finanskrisen, som inleddes 2008, satte fokus på att det finansiella
              systemet behöver reformeras för att bli mer effektivt, transparent
              och samordnat, för att därmed minska sannolikheten för nya finansiella
              kriser. Finanskrisen visade också på det stora ömsesidiga beroende
              som finns mellan medlemsländerna, på hur snabbt finansiella problem
              och en felaktig hantering kan sprida sig till andra länder och
              på hur lite vi de facto vet från början om dessa faktorer och
              vilka konsekvenser de kan tänkas få.
            </seg>
            <seg xml:id="i-ee8ba627ac3d7d0d-0">
              Därför välkomnar jag att det nu införs ett ramverk för krishantering
              inom EU för att kunna motverka uppkomsten och mildra verkningarna
              av framtida finansiella kriser samt skydda de europeiska skattebetalarna
              från de kostnader som vanligtvis uppstår vid sådana kriser.
            </seg>
            <seg xml:id="i-f784102078ce2991-0">
              Den gränsöverskridande bankverksamheten i Europa är omfattande.
              År 2009 hade de europeiska bankerna mer än 60 procent av sina
              totala banktillgångar utomlands, vilket kan jämföras med omkring
              30 procent för nordamerikanska banker och 25 procent för asiatiska
              banker.
            </seg>
            <seg xml:id="i-fda35dd4642267fe-0">
              Ett viktigt skäl till att gränsöverskridande bankverksamhet har
              blivit särskilt vanlig i Europa är att man har gjort ansträngningar
              för att förverkliga det långsiktiga målet om en gemensam marknad
              för finansiella tjänster. Det är i sig en mycket positiv och tillväxtfrämjande
              utveckling, men finanskrisen visade tydligt att övervakningen
              inte hade hållit jämna steg med den finansiella integrationen.
              Bankernas närvaro i flera jurisdiktioner skapade ett behov av
              ett samarbete mellan nationella myndigheter som ännu inte var
              tillräckligt etablerat. Det fattades helt enkelt en viktig pusselbit
              för att skapa långsiktiga förutsättningar och stabilitet. Detta
              gör ett gemensamt europeiskt regelsystem särskilt angeläget.
            </seg>
            <seg xml:id="i-c7150cdd714710d5-0">
              Herr talman! Kommissionens förslag är en bra utgångspunkt för
              vidare diskussioner och förhandlingar. Men vissa mycket viktiga
              förändringar och tillägg måste komma till stånd framöver för att
              jag ska anse att ramverket är acceptabelt och tjänar sina syften.
            </seg>
            <seg xml:id="i-61722bda0a5a170e-0">
              Jag tror att vi alla är överens om vikten av EU-gemensamma regler
              för att hantera banker i kris. Alla länder har dock olika villkor,
              myndighetsstrukturer och ramverk att ta hänsyn till. Att hitta
              en lösning som passar alla är knappast görligt. Därför anser jag
              och majoriteten i utskottet att det EU-gemensamma ramverket måste
              kunna kompletteras med verktyg, befogenheter och rutiner som passar
              det enskilda landet men inte finns med i kommissionens förslag
              till ramverk.
            </seg>
            <seg xml:id="i-d3e10658f2123d18-0">
              För Sveriges del vill vi till exempel att ett temporärt statligt
              ägande ska vara tillåtet och att det ska finnas möjligheter för
              staten att utfärda garantier och ge banker kapitaltillskott. Vår
              utgångspunkt är att om staten ska ta över ansvaret och administrationen
              av en bank så ska staten också ta över ägandet. Ansvar och ägande
              måste helt enkelt följas åt. På detta sätt säkerställs att en
              framtida värdetillväxt i det finansiella institutet tillfaller
              skattebetalarna och att de därmed får en rimlig ersättning för
              de risker som svenska skattebetalare tar. Tyvärr fick den synpunkten
              inte gehör hos kommissionär Barnier under den offentliga utfrågning
              i ärendet som ägde rum i mitten av april i år.
            </seg>
            <seg xml:id="i-940393dd72b5fca3-0">
              I kommissionens ramverk föreslås att tillsynsmyndigheterna också
              ska kunna tillsätta en särskild administratör, som kan ta kontrollen
              i banken innan den uppfyller kraven för en ordnad avveckling.
              Men som jag ser det och som också de svenska myndigheterna har
              framfört bör det vara aktieägarnas och inte statens uppgift att
              vända skutan rätt. Det är först när aktieägarna inte klarar av
              detta som staten ska gripa in och en process för en ordnad avveckling
              kan börja. Med en särskild administratör blir gränsen mellan aktieägarnas
              och statens ansvar väldigt luddig. Ansvar och ägande följs därmed
              inte längre åt.
            </seg>
            <seg xml:id="i-002bd9a7e1c37926-0">
              Vidare fokuserar ramverket på enskilda banker i kris, men i en
              systemkris hotas hela banksystemet. Här finns det brister i förslaget.
              Kommissionens framtida arbete bör därför, enligt min och utskottets
              mening, fokusera mer på hur en systemkris kan hanteras. Det innefattar
              att man identifierar och föreslår verktyg, befogenheter och rutiner
              på såväl EU-nivå som nationell nivå som förstärker trovärdigheten
              och effektiviteten hos ramverket när det gäller att hantera en
              sådan situation.
            </seg>
            <seg xml:id="i-f92d9b7e4f6482f4-0">
              Herr talman! Kommissionen har en mycket ambitiös tidsplan för
              genomförandet av ramverket. Redan i slutet av sommaren kommer
              ett lagstiftningsförslag att läggas fram.
            </seg>
            <seg xml:id="i-8d796e03144998ba-0">
              Det är förvisso angeläget, menar jag, att ett effektivt ramverk
              finns på plats så snart som möjligt. Men det är minst lika viktigt
              att kommissionen tar god tid på sig för att noga analysera och
              bedöma effekterna av ramverket, eftersom det kommer att ha stor
              påverkan på de nationella marknaderna och den nationella lagstiftningen.
              Regelverket måste enligt min mening balanseras noga, så att banker
              och andra finansiella företag även i framtiden kan driva och utveckla
              sin verksamhet på ett effektivt sätt.
            </seg>
            <seg xml:id="i-a58e7b8f46c8700c-0">
              Finanskrisen och dess efterverkningar har resulterat i ett intensivt
              arbete världen över för att reformera det finansiella systemet
              och minska riskerna för nya finansiella kriser. Det handlar om
              allt från en förstärkt internationell struktur för finansiell
              stabilitet till bindande krav på kapitaltäckning och likviditet
              i banker. Det handlar även om att förstärka transparensen och
              legitimiteten för de internationella institutionerna, såsom IMF,
              så att de kan stå starka inför kommande kriser och problemhärdar
              i världsekonomin.
            </seg>
            <seg xml:id="i-ae4a00fb3a25d35a-0">
              För att stärka robustheten och transparensen i det finansiella
              systemet, i termer av exempelvis storlek och utlandsexponering,
              ska man få möjlighet att införa hårdare kapitaltäckningsregler
              i syfte att värna just stabiliteten. Det är jätteviktigt, tycker
              jag. Också majoriteten i riksdagen tycker att det är viktigt att
              man ska få införa just strängare kapitaltäckningsregler.
            </seg>
            <seg xml:id="i-fb04da9f55871cf9-0">
              Vidare behöver de viktiga stresstesterna för banker i EU införas,
              där kraven hittills varit alltför lågt ställda för att problem
              vid exempelvis eventuella skuldnedskrivningar ska kunna upptäckas
              och åtgärdas i tid. Det behöver skärpas, så att vi kan få en bättre
              bild av förloppet hos en djup och utbredd finansiell kris. Tillsammans
              med ett effektivt, trovärdigt och transparent europeiskt ramverk
              för hantering av banker i kris tror jag att detta skulle borga
              för ett stabilt och långsiktigt hållbart finansiellt system.
            </seg>
          </u>
          <note xml:id="i-7e6d6331869df0ce-0">
            Jag yrkar därmed bifall till förslaget i utlåtandet.
          </note>
          <note type="speaker" xml:id="i-98cdf1129dbf23a9-0">
            Anf. 5 ULLA ANDERSSON (V):
          </note>
          <u who="ulla_andersson_2905f7" xml:id="i-0b06618d7fe8cab6-0">
            <seg xml:id="i-c42d7f025b9513ff-0">
              Herr talman! Ett gemensamt regelverk är viktigt för att minska
              ett överdrivet risktagande i den finansiella industrin, så kallad
              moral hazard. Ett ramverk för krishantering bör därför bygga på
              regler och principer som tydligt klargör att alla banker, oavsett
              om de är stora eller små, kan avvecklas. Hur det kan göras och
              att det är bankägarna och kreditgivarna som ska stå för kostnaderna,
              inte skattebetalarna, vilket till stor del var fallet under finanskrisen,
              skriver ett så gott som enigt utskott. Det är väldigt viktiga
              och bra utgångspunkter för det fortsatta arbetet kring finansiell
              reglering.
            </seg>
            <seg xml:id="i-3ff48a81701e482c-0">
              Sverigedemokraterna har reserverat sig och har väl inte insett
              att kapitalet är internationellt och att man därför behöver ett
              internationellt samarbete. Men det är självklart också viktigt
              att ha minimiregler så att länder som vill kan gå före och reglera
              kapitalet i större utsträckning. Jag skulle vilja säga: Sverigedemokraterna
              hukar för verkligheten och vill inte skydda svenska medborgare.
            </seg>
            <seg xml:id="i-4a78d6c56a8d4c76-0">
              Finanskrisen 20072009 var den största globala finanskrisen sedan
              30-talet. Under några veckor hösten 2008 var det kapitalistiska
              systemet hotat i grunden. Systemet räddades enbart genom att regeringar
              och centralbanker pumpade in ofattbara summor av skattebetalarnas
              pengar i banker och andra finansinstitut. Självklart var krisens
              orsaker både komplexa och sammanflätade, men det visade på betydande
              brister i det kapitalistiska systemet och dess nyliberala tillämpning.
              Framför allt visade sig den marknadsliberala tesen om effektiva
              marknader som fungerar bäst utan statlig reglering inte hålla
              mot verkligheten. Många har fått betala priset för de nyliberala
              härjningarna, och många borde stå vid en offentlig skampåle även
              här i Sverige. Det finns en hel del företrädare från Timbro och
              Svenskt Näringsliv och en hel del borgerliga politiker som borde
              stå där och faktiskt be offentligt om ursäkt, för det finns en
              hel del att be om ursäkt för.
            </seg>
            <seg xml:id="i-ec91a3e11c11725a-0">
              Även om de åtgärder som regeringar och centralbanker vidtog förhindrade
              en total kollaps av världsekonomin blev följderna av finanskrisen
              förödande. Världshandeln störtdök. Tillgångspriserna kollapsade,
              och många länder drabbades av djupa lågkonjunkturer med massarbetslöshet
              som följd. Och vi ser nu massiva demonstrationer runt om i olika
              länder. Det här tillsammans med de stora räddningspaketen för
              bankerna resulterade i betydande statsfinansiella problem. Vi
              kan nu se Irland, Island, Portugal, Spanien, Lettland med flera
              som betalar ett väldigt högt pris.
            </seg>
            <seg xml:id="i-53d60efc65caa586-0">
              Från Vänsterpartiets sida kan vi med tillfredsställelse se att
              flera av de åtgärder vi tidigare krävt nu diskuteras eller är
              på väg att genomföras inom ramen för EU eller i andra internationella
              organisationer.
            </seg>
            <seg xml:id="i-c82dceb5c6ae2a8a-0">
              Det utlåtande som vi diskuterar här i dag är ett steg i rätt
              riktning, och utskottets utlåtande är väldigt bra. Kommissionens
              förslag innefattar åtgärder inom områdena förebyggande och förberedande,
              tidigt ingripande, avveckling, samordning av gränsöverskridande
              krishantering och finansiering av avveckling. Kommissionen föreslår
              att medlemsländerna inrättar avvecklingsfonder liknande den svenska
              stabilitetsfonden.
            </seg>
            <seg xml:id="i-d8e6d1557c4bd9a3-0">
              Men det saknas fortfarande konkreta förslag för att komma till
              rätta med det största problemet, vilket är att många banker är
              så stora och sammanflätade med övriga finansiella institutioner
              att de av statsmakterna inte kan tillåtas att gå i konkurs.
            </seg>
            <seg xml:id="i-bd8a08ad963dc9c0-0">
              De implicita statliga garantierna tillsammans med en del andra
              garantier, till exempel de statliga insättningsgarantierna, är
              en förklaring till att vissa bolag kunnat växa sig så stora att
              de blivit för stora för att tillåtas gå omkull. Samtidigt utgör
              de här garantierna den bärande bjälken i en incitamentsstruktur
              bland de stora finansiella företagen som var en av huvudorsakerna
              till finanskrisen. Implicita eller uttalade statliga garantier
              innebär en kraftig subvention av storbankernas upplåningskostnader.
              De innebär också en bättre kapitaltäckning. Garantierna innebär
              också att det inte finns någon större anledning för storbankernas
              kreditgivare att ta reda på bankernas finansiella situation. Bank
              of England har uppskattat värdet på den brittiska implicita garantin
              till 50 miljarder pund om året för de fem största brittiska bankerna
              mellan 2007 och 2009, vilket är lika mycket som alla brittiska
              bankers samlade årsvinst före finanskrisen.
            </seg>
            <seg xml:id="i-1bb1a507c3fd921d-0">
              Att bli en storbank måste vara världens bästa affärsidé. För
              när tiderna är goda gör man astronomiska vinster till följd av
              att det är en oligopolistisk marknadsstruktur, och är olyckan
              framme går staten in och garanterar med skattebetalarnas pengar
              och räddar bankerna. Vinsterna privatiseras, och förlusterna socialiseras.
            </seg>
            <seg xml:id="i-01210b7b0ea5b09a-0">
              Incitamenten för olika finansiella institutioner att bli så stora
              att de blir för stora för att gå omkull är med andra ord mycket
              starka, och storbankernas garantier leder till att de tar högre
              risker i syfte att öka sina marknadsandelar. Swedbanks och SEB:s
              agerande för några år sedan i de baltiska länderna var ett mycket
              tydligt exempel på detta.
            </seg>
            <seg xml:id="i-861415b60195880b-0">
              Problemet med dagens finansiella sektor och dess stora institut
              är inte bara att de är för stora för att tillåtas gå omkull, utan
              de är också egentligen för stora för att räddas, i alla fall inte
              med mindre än massiva statliga kapitaltillskott och stora budgetunderskott
              som en direkt konsekvens. Motivet för de statliga räddningsaktionerna
              i fråga om stora banker är att en konkurs av dessa riskerar att
              hota stabiliteten i hela det finansiella systemet. För Vänsterpartiets
              del är utgångspunkten att om en bank är för stor för att tillåtas
              gå omkull är den nog just för stor, och det är det som en reformerad
              finansiell reglering måste ta sikte på.
            </seg>
            <seg xml:id="i-c5a8bc232610f045-0">
              Den svenska finanssektorn är ohållbart stor. De svenska finansinstitutens
              sammanlagda balansomslutning är ca 4,5 gånger större än Sveriges
              bnp. En bank som anses som systemviktig brukar sägas ha en balansomslutning
              motsvarande ca 10 procent av bnp. Om vi tittar på Sverige kan
              vi se att tre av de fyra storbankerna har en balansomslutning
              som är lika stor som Sveriges bnp, och den fjärde banken har en
              balansomslutning som är dubbelt så stor som Sveriges bnp.
            </seg>
            <seg xml:id="i-1479a26691e93f49-0">
              Därför skulle det vara oerhört centralt och viktigt att försöka
              beräkna vad den svenska garantin faktiskt innebär för storbankerna.
              Jag vet att Finansinspektionen säger att det var ungefär 2530
              miljarder under finanskrisen för de fyra stora. Men de siffrorna
              bygger i sin tur på siffror från kreditvärderingsinstitut, och
              för min del kan jag säga att det efter den här finanskrisen nog
              kommer att dröja väldigt länge, om ens någonsin, innan jag litar
              på ett kreditvärderingsinstitut.
            </seg>
            <seg xml:id="i-14dbd3bb6aa8a4c9-0">
              Riksbanken har nu infört en avgift för att de håller en valutareserv
              för bankernas räkning. Det tycker jag är väldigt bra. Jag ser
              det också som en framgång, för vi har drivit den här frågan. Jag
              tycker också att en finanskriskommission, som regeringen har tillsatt,
              borde titta och räkna på vad den svenska garantin faktiskt innebär.
            </seg>
            <seg xml:id="i-999edf740d2c8bae-0">
              En finanssektor som är så här stor, oavsett hur strikt reglerad
              den är, utgör en allvarlig risk för Sveriges makroekonomiska stabilitet.
            </seg>
            <seg xml:id="i-2c93bf626ec46613-0">
              Det är bra att Sverige trycker på för att tillåta att staten
              övertar ägandet av banker i kris, vilket är det enda rimliga.
              Som vänsterpartist vill jag självklart att det gemensamma ägandet
              av banker ska öka.
            </seg>
            <seg xml:id="i-1a629ef53c782282-0">
              Det är inte rimligt att banker som sätter hela stater i gungning,
              med katastrofala följder för medborgarna och där skattebetalarna
              får stå som garanter och gå in och rädda dem med skattepengar,
              inte också äger dem. Om vi nu ska ha banker som är så stora att
              de inte kan tillåtas gå omkull ska de inte ägas privat. Men helst
              av allt vill jag inte ens se banker som är så stora som i dag.
            </seg>
            <seg xml:id="i-2bf6c32fa5b77f66-0">
              Vänsterpartiet menar att vi måste ta upp flera förslag i det
              här sammanhanget. Det handlar bland annat om storleksbegränsning.
              Utskottet tar upp det kort. Jag tror absolut inte att vi är överens
              om det politiskt. Det behövs en särlagstiftning i den europeiska
              konkurrenslagstiftningen för att just begränsa bankers storlek.
              Detta har vi över huvud taget inte med. Vi tycker att man behöver
              höja kapitaltäckningskraven, vilket vi verkar vara överens om.
              Bank of England har sagt att den borde vara 2025 procent. Basel
              III säger 3 procent.
            </seg>
            <seg xml:id="i-2daf6e207dacb746-0">
              Jag är väldigt glad över vi är politiskt eniga om att kapitaltäckningskraven
              ska vara progressiva och höga. Sedan får vi se vilken nivå vi
              landar på och om vi på olika sätt kan reglera nationellt i Sverige
              och ha högre krav. I det här sammanhanget måste vi också titta
              på de olika riskviktsmodeller som finns.
            </seg>
            <seg xml:id="i-51eb05c90f09fe09-0">
              Vi vill också begränsa de stora finansiella institutionernas
              komplexitet, och vi vill förbjuda handel för egna pengar. Bankernas
              nuvarande affärsmodeller där de dels placerar pengar för kundernas
              räkning, dels handlar för egen räkning kan leda till betydande
              intressekonflikter.
            </seg>
            <seg xml:id="i-14736f4e5a68c518-0">
              Vi vill införa en skatt på finansiella transaktioner, och vi
              vill öka det gemensamma ägandet av banker och finansiell infrastruktur.
            </seg>
            <seg xml:id="i-d6b546302136c334-0">
              Herr talman! Det går inte att ha en sådan här debatt utan att
              ta upp krisen i euroländerna. Det är rationellt att låta de skuldtyngda
              länderna på ordnad väg skriva ned sina statsskulder och därmed
              låta dem som i stor utsträckning både orsakade finanskrisen och
              eurokrisen för att sedan profitera på dem vara med och betala.
              Om detta skulle leda till att en rad europeiska banker hamnar
              på obestånd bör aktieägarna ta hela smällen och staten ta över
              bankens systemviktiga funktioner.
            </seg>
            <seg xml:id="i-6b444ded962e2a5b-0">
              En sådan hantering av den nuvarande krisen för valutaunionen
              skulle vara såväl mer ekonomiskt rationell som moraliskt försvarbar
              jämfört med den nuvarande politiken. Grekland kommer troligtvis
              att bli det första land som behöver en skuldavskrivning, och då
              är stenen i rullning. Just nu verkar dock EU:s finansministrar
              tyvärr vara eniga om att det är viktigare att rädda bankerna än
              att rädda Grekland.
            </seg>
            <seg xml:id="i-1274a645a4043e59-0">
              Vi bifaller utskottets förslag men kommer att fortsätta driva
              på för att begränsa banksektorns storlek och för att banker inte
              ska tillåtas bli så stora att de inte kan tillåtas gå omkull,
              inte minst för medborgarnas skull.
            </seg>
            <seg xml:id="i-bd44f4628baaabaf-0">
              Jag säger som Bo Bernhardsson sade: Den här debatten lär fortsätta.
            </seg>
            <seg xml:id="i-f14478e557790e9f-0">
              Jag måste också säga att jag tror att den här krisen som vi har
              upplevt kommer att upprepas. Jag tror att vi är eniga om det,
              och tyvärr tror jag att vi kommer att vara där ganska snart igen.
              Grekland är den första stenen; sedan kommer Portugal, Spanien
              och Italien. Vi kommer att få en stormig höst.
            </seg>
          </u>
          <note type="speaker" xml:id="i-52daff93a9c85a4d-0">
            Anf. 6 JOHNNY SKALIN (SD) replik:
          </note>
          <u who="johnny_skalin_3e2441" xml:id="i-ffdfbce895e54a08-1">
            <seg xml:id="i-8146b2be7ad45634-0">
              Herr talman! Ulla Andersson påstår att vi inte inser att kapital
              är internationellt. Men det sade jag ingenting alls om i mitt
              anförande, och jag har aldrig sagt något om det tidigare heller.
              Det är snarare tvärtom. Jag sade att jag håller med utskottet
              om i princip alla dess uttalanden vad gäller skepsisen mot EU:s
              utformande av det här regelsystemet.
            </seg>
            <seg xml:id="i-f6a006cba6695a15-0">
              Vad jag försökte säga var också, sammanfattat, att jag är oroad
              över att våra ståndpunkter negligeras inom Europeiska unionen,
              att de inte hörsammas. Det var det som var motivet till min motivreservation.
            </seg>
            <seg xml:id="i-9caa51c2ee969f61-0">
              I den här kammaren har man däremot en ordning där opponenterna
              kliver upp med ett förskrivet tal där man redan på förhand har
              bestämt vilken uppfattning ens politiska motståndare har, och
              därför behöver vi ha den här diskussionen just nu. Det tycker
              jag är ganska beklagligt.
            </seg>
            <seg xml:id="i-d227efa59dd5e478-0">
              Jag skulle därför vilja säga att det är Vänsterpartiet som hukar
              i den här frågan. Vi lyfte redan tidigt fram vår ståndpunkt här,
              vilket inte Vänsterpartiet gör trots att de också säger sig vara
              ett EU-kritiskt parti.
            </seg>
            <seg xml:id="i-658e142e3452f77c-0">
              Jag skulle vilja flytta bollen till Ulla Andersson och se vad
              hon säger om saken.
            </seg>
          </u>
          <note type="speaker" xml:id="i-995bd55cf715c266-0">
            Anf. 7 ULLA ANDERSSON (V) replik:
          </note>
          <u who="ulla_andersson_2905f7" xml:id="i-0b06618d7fe8cab6-1">
            <seg xml:id="i-0a43c54c7a45b338-0">
              Herr talman! I tre år har Vänsterpartiet lagt fram olika förslag
              på hur vi ska reglera finansmarknaden. Vi är det enda partiet,
              skulle jag vilja säga, som har lagt fram konkreta förslag i den
              här kammaren, i debatter och i debattartiklar. Vi driver på olika
              sätt på för att få en finansiell reglering som är bra mycket bättre
              än i dag.
            </seg>
            <seg xml:id="i-025173baba01ace7-0">
              Jag tycker att det är tragiskt att inte fler partier har gjort
              det. Jag har inte sett ett enda förslag från Sverigedemokraterna.
              Andra partier tar upp förslag och diskuterar och kan driva på
              till exempel i fråga om kapitaltäckningsregler, där vi nu är överens.
              Men Sverigedemokraterna har varit totalt tysta i frågan. Inte
              ett enda förslag har ni lagt fram.
            </seg>
            <seg xml:id="i-07f521bae3aec48e-0">
              Ni säger att Sveriges röst kanske inte kan höras så högt i EU.
              Vi är ett EU-kritiskt parti, och vi vet att EU bygger på att kapitalet
              ska få större svängrum, att man ska öppna upp de inre marknaderna
              och så vidare. Men när vi nu är med i EU måste vi också ta de
              möjligheter som finns och driva på i de frågor vi kan och där
              vi också är, kan jag tycka, ett föredöme på många sätt efter den
              bankkris vi hade förra gången. Vi lärde oss väldigt mycket, och
              därmed menar jag också att vår röst är starkare i de här frågorna
              än vad den kanske är i andra frågor.
            </seg>
            <seg xml:id="i-8aad6f63d4e37f66-0">
              Det bör vi nyttja, vilket vi också gör nu, och jag tycker att
              det är mycket bra att vi är ett enigt utskott som drar upp gemensamma
              riktlinjer för hur vi ser på de här frågorna.
            </seg>
            <seg xml:id="i-546760b9c0de4f5c-0">
              Därför tycker jag att det är tragiskt att Sverigedemokraterna
              ställer sig utanför.
            </seg>
          </u>
          <note type="speaker" xml:id="i-afe9a8352242cc67-0">
            Anf. 8 JOHNNY SKALIN (SD) replik:
          </note>
          <u who="johnny_skalin_3e2441" xml:id="i-ffdfbce895e54a08-2">
            <seg xml:id="i-604044b788c1a760-0">
              Herr talman! Att vi inte säger någonting betyder inte att vi
              inte har någon åsikt. Om vi till exempel bifaller ökade kapitaltäckningsregler
              och inte yttrar oss där betyder det att vi är överens med majoritetens
              åsikt.
            </seg>
            <seg xml:id="i-667cb33536ce3bef-0">
              Det gäller även i det här fallet, vilket jag också uttalade i
              mitt anförande. Vi instämmer med utskottets mening. Det är också
              det som är vår huvudpoäng. Vi är däremot oroliga att vår huvudpoäng
              inte får gehör inom Europeiska unionen. Vad händer sedan när förslaget
              kommer tillbaka till den här kammaren och det kommer en vitbok
              i ärendet? Kommer Vänsterpartiet då att ställa sig emot det om
              inte våra frågor har hörsammats, eller kommer de att ställa sig
              positiva till det förslag som kommer tillbaka?
            </seg>
            <seg xml:id="i-cb5df8647acb5b2f-0">
              Syftet med vår motivreservation, som jag har nämnt tidigare,
              var just att redan i ett tidigt skede säga att Sverigedemokraterna
              inte kommer att ställa oss bakom EU:s förslag om de svenska ståndpunkterna
              inte hörsammas. Det är det som är huvudpoängen.
            </seg>
          </u>
          <note type="speaker" xml:id="i-6ad0051ca02a86dd-0">
            Anf. 9 ULLA ANDERSSON (V) replik:
          </note>
          <u who="ulla_andersson_2905f7" xml:id="i-0b06618d7fe8cab6-2">
            <seg xml:id="i-d119f713d5b289cb-0">
              Herr talman! Det är lite märkligt att uttala sig så att om vi
              som parti inte säger någonting betyder det inte att vi inte har
              någon åsikt. Jag trodde att det var ett partis plikt att tala
              om var man stod och vad man tyckte i olika enskilda frågor. Och
              i en fråga som är så central både för ett enskilt land och för
              hela världens utveckling borde ett parti ha en åsikt.
            </seg>
            <seg xml:id="i-c2ee309d7a9616e8-0">
              Vi får se vad som kommer tillbaka i frågan om finansiell reglering
              efter den EU-hantering som har varit och hur pass bra det är.
              Jag befarar att det kommer att vara urvattnat. Det har vi sett
              hittills. Det kommer fram ganska progressiva förslag, och sedan
              kommer en politisk process där det blir alltmer urvattnat. Jag
              skulle vilja säga att Basel III är alltför urvattnat. Jag skulle
              tro att det finns ganska mycket som jag och Vänsterpartiet skulle
              vilja tillföra, men man måste titta på förslagen när de kommer
              och så får man se vad som i så fall saknas.
            </seg>
            <seg xml:id="i-224a4a97ba87a218-0">
              Som jag sade i mitt anförande tycker jag att man över huvud taget
              inte har tagit upp frågan om att banker tillåts bli så stora att
              de inte kan tillåtas gå omkull och att de till och med blir för
              stora för att kunna räddas.
            </seg>
            <seg xml:id="i-6388abf0926e296c-0">
              Det problemet kommer att kvarstå även efter den hantering som
              vi har haft i dag i kammaren och som kommer att fortsätta i EU.
              Det finns ju ingen politisk vilja vare sig här i Sverige eller
              på EU-nivå att begränsa bankers storlek, och det vore det centrala
              för att förhindra en framtida kris, menar jag.
            </seg>
            <seg xml:id="i-c75daa4d36a444ae-0">
              Vi får se vad som kommer att hända och vilka ståndpunkter vi
              kommer att inta så småningom. Jag tycker ändå att det är bra att
              vi har en gemensam ingång i själva hanteringen från åtminstone
              sju partier i utskottet. Det bäddar i alla fall för att vi gemensamt
              ska kunna trycka på i större utsträckning och på så vis också
              vara starkare.
            </seg>
          </u>
          <note type="speaker" xml:id="i-c6d12f5913cd830a-0">
            Anf. 10 ANDERS SELLSTRÖM (KD):
          </note>
          <u who="anders_sellstrom_d0c3af" xml:id="i-75ea257350485bb3-0">
            <seg xml:id="i-4f8293fe27da57f4-0">
              Herr talman! Självklart är ett gemensamt ramverk värdefullt för
              att begränsa de samhällsekonomiska effekterna av ett alltför högt
              risktagande i den finansiella sektorn. Därför anser vi Kristdemokrater
              det som angeläget att ett europeiskt ramverk för hantering av
              banker i kris kommer till stånd. Vi står därmed bakom finansutskottets
              utlåtande i detta ärende.
            </seg>
            <seg xml:id="i-8fccd2bf0b6bf5a6-0">
              Vi har i debatten hört de flesta argumenten för att vi ska ha
              ett gemensamt ramverk och vad som är bra och mindre bra med kommissionens
              ramverksförslag för banker i kris. Ett parti har även talat om
              varför vi inte alls ska vara med, nämligen Sverigedemokraterna.
            </seg>
            <seg xml:id="i-4840108e75fdcdb8-0">
              Alla kriser har sina egenheter och sina, om man så får säga,
              uttryckssätt. Oftast är den ena krisen inte den andra lik. Kommande
              kriser tar sig inte sällan även helt nya vägar.
            </seg>
            <seg xml:id="i-e49912993a14b828-0">
              Efter varje kris ökar kraven starkt på än den ena och än den
              andra åtgärden i syfte att förhindra att den ska uppstå igen.
              Det är i sig bra. Däremot kan bildandet av ett för snävt ramverk
              få negativa effekter på den framtida tillväxten. Vi ska dock ta
              lärdom av de kriser vi går igenom och se över möjligheterna att
              minimera riskerna så att de om möjligt inte uppstår igen.
            </seg>
            <seg xml:id="i-93e1fed2157dedf1-0">
              Därför välkomnar vi kristdemokrater ett gemensamt balanserat
              ramverk som harmoniserar spelreglerna och som också tydliggör
              vad som händer, i detta fall de banker som inte kan hantera sitt
              eget risktagande.
            </seg>
            <seg xml:id="i-359b717bf8b39f2d-0">
              I finansutskottets utlåtande talas det om att ramverkets syfte
              bland annat är att minska ett överdrivet risktagande. Vän av ordning
              kan ju fundera över var gränsen går mellan ett risktagande och
              ett överdrivet sådant. I dagsläget är det inte långt till tanken
              om köp av grekiska statspapper. Är det ett risktagande eller ett
              överdrivet risktagande? Det riskfria alternativet i dag måste
              då omvänt vara statspapper emitterade av ett land som Sverige.
            </seg>
            <seg xml:id="i-66bfc01d5e6f3c76-0">
              Oavsett vilket ramverk för banker i kris som till slut blir gällande
              faller det alltid tillbaka på oss själva hur kriser klaras och
              hur kriser, som alltid kommer med jämna mellanrum, förebyggs på
              bästa sätt. Det finns faktiskt inga regelverk i världen som kan
              täcka upp alla krissituationer som eventuellt kan uppkomma i framtiden.
            </seg>
            <seg xml:id="i-6b43fe49037a9a0f-0">
              Här har bankernas ägare och bankernas ledningar ett oerhört stort
              ansvar. De är en del av vårt gemensamma samhälle och de har också
              ett ansvar för den funktion i samhällsapparaten som de styr och
              råder över. När varje beslut om en finansiell affär fattas i en
              bank borde den också bedömas utifrån bankens samhällsansvar i
              stort. Då kanske vissa affärer i framtiden aldrig kommer till
              ett avslut.
            </seg>
            <seg xml:id="i-4c17caf5d4e69df9-0">
              Vi får aldrig glömma bort att vi alla tillsammans utgör helheten,
              samhället. Det samhälle vi i dag lever i är trots allt enbart
              en spegel av vars och ens sammanlagda agerande. Det vi gör var
              och en, oavsett den position vi innehar, blir det samhälle vi
              också skapar tillsammans. Det faller med andra ord alltid tillbaka
              på oss själva vilket samhälle vi vill leva i.
            </seg>
            <seg xml:id="i-343845e90b621979-0">
              I sakfrågan vill jag även lyfta fram och förtydliga det som kommissionen
              hittills inte har visat någon större lyhördhet för, nämligen frågan
              om ansvar och ägande. Ett statligt kapitaltillskott till en bank
              borde också kunna innebära ett statligt övertagande av ägandet
              i densamma. Allt annat är ett orimligt förfarande.
            </seg>
            <seg xml:id="i-6b3b6799626c497d-0">
              Att skattebetalarna ska rädda en bank men inte få del av värdetillväxten
              av denna räddning förefaller vara en ytterst märklig ordning.
              Detta hoppas vi att kommissionen tar till sig och inför som ett
              ytterligare verktyg i ramverkets verktygslåda.
            </seg>
            <seg xml:id="i-bea4bf98193019d3-0">
              Enskilda EU-länder bör även få möjligheten att komplettera de
              nationella ramverken om så önskas. Banksektorn i respektive land
              har alltid lite olika tyngd när det gäller bankernas utlåningsvolym
              relativt det landets bnp. Här måste varje land få göra lite sinsemellan
              olika avvägningar.
            </seg>
            <seg xml:id="i-8d097d6ac3a60718-0">
              Man kan också undra över det faktum att den implicita statliga
              garantin av bankverksamheterna i sig troligen betyder åtskilliga
              miljarder i minskade kostnader för banksektorn. Det är helt enkelt
              en statlig subvention. Hur synliggör vi den på bästa sätt, men
              framför allt hur minskar vi den subventionen?
            </seg>
            <seg xml:id="i-3c691c40faec9872-0">
              Kristdemokraterna ser med spänning fram emot kommissionens slutliga
              förslag till ett europeiskt ramverk för hantering av banker i
              kris.
            </seg>
          </u>
          <note xml:id="i-5d0869ae8677ff01-0">
            Överläggningen var härmed avslutad.
          </note>
          <note xml:id="i-367e31a056d1fbb6-0">
            7 § Miljökrav vid upphandling av bilar och vissa kollektivtrafiktjänster
          </note>
          <note xml:id="i-8aeb1c1b2dfda91a-1">
            Föredrogs
          </note>
          <note type="speaker" xml:id="i-830adf0b05309751-0">
            Anf. 11 JONAS ERIKSSON (MP):
          </note>
          <u who="jonas_eriksson_d455a5" xml:id="i-fa680e260bdd55ae-0">
            <seg xml:id="i-ced05094c069189b-0">
              Herr talman! Transportsektorn svarar i dag för 40 procent av
              Sveriges totala utsläpp av växthusgaser. Av de transporter som
              sker innanför vårt lands gränser står vägtrafiken för 94 procent.
            </seg>
            <seg xml:id="i-6a9d5520ef715256-0">
              Många har bilden att vägtrafikens bidrag till utsläpp av klimatpåverkande
              gaser har minskat, men verkligheten är en annan. Mellan 1990 och
              2008 har utsläppen ökat med 9 procent. Den största andelen står
              den tunga trafiken för. Den lätta trafikens klimatpåverkan har
              i stort sett varit oförändrad över tid.
            </seg>
            <seg xml:id="i-141cda26127e9105-0">
              Däremot har persontransporterna sedan 1970 ökat med 70 procent.
              Om dagens utvecklingstrend står sig kommer de att öka med ytterligare
              20 procent till 2020. Bilar i Sverige är generellt sett både tyngre
              och slukar mer bränsle än bilarna i övriga Europa.
            </seg>
            <seg xml:id="i-f232b9e6754e8eff-0">
              För att klara av att begränsa transportsektorns klimatpåverkan
              krävs därför kraftfulla åtgärder. Tunga transporter måste styras
              över från väg till järnväg där så är möjligt. Vi kan heller inte
              nöja oss med att den lätta trafikens klimatpåverkan har stannat
              upp. Även den måste minska.
            </seg>
            <seg xml:id="i-4b36214313e6f60a-0">
              Vi behöver främja såväl utvecklingen av mer miljövänliga och
              energieffektiva fordon som ett minskat transportbehov. Vi behöver
              förstärka drivkrafterna för utveckling av förnybara bränslen.
            </seg>
            <seg xml:id="i-b1cac2e1f96b94d0-0">
              Herr talman! I dag debatterar vi regeringens förslag till ny
              lag om miljökrav vid upphandling av bilar och vissa kollektivtrafiktjänster.
              Förslaget bygger på ett bindande EU-direktiv vars syfte är just
              att främja och stimulera marknaden för rena och energieffektiva
              fordon samt förbättra transportsektorns bidrag till Europeiska
              unionens miljö-, klimat- och energipolitik. Direktivet är ett
              minimidirektiv.
            </seg>
            <seg xml:id="i-f58178167ffad2f2-0">
              I förslaget till ny lag sägs att upphandlande myndigheter och
              enheter ska beakta energi- och miljöpåverkan som är kopplad till
              driften under hela användningstiden vid köp och leasing av bilar.
              Det tycker vi är bra.
            </seg>
            <seg xml:id="i-bbe6a13e2c489441-0">
              Regeringen föreslår också att lagen ska gälla vid persontransporttjänster
              som tillhandahålls av kollektivtrafikföretag men väljer att begränsa
              omfattningen till avtal om allmän trafik. En konsekvens av detta
              är att vissa upphandlade fordon och transporttjänster exkluderas
              från lagstiftningens krav. Det kan till exempel handla om skolskjutsar,
              sjukresor och färdtjänst. Även upphandling av hyrbilsavtal och
              leasing kortare tid än ett år föreslår regeringen inte ska omfattas
              av den nya lagen.
            </seg>
            <seg xml:id="i-1f7442d6c1b348c9-0">
              Vi menar att ett fordons klimatpåverkan inte är beroende av om
              det upphandlas inom ramen för ett avtal om allmän trafik, särskild
              kollektivtrafik eller i form av hyrbilsavtal. Inte heller påverkas
              ett fordons klimatpåverkan av längden på leasingavtalet. Vi anser
              att dessa begränsningar är både onödiga och olyckliga. Vi vill
              att all upphandlad trafik och alla upphandlade bilar ska omfattas
              av den nya lagen.
            </seg>
            <seg xml:id="i-39e7e7774c89a3e9-0">
              Flera remissinstanser har också riktat kritik mot att direktivet
              inte tar tillräcklig hänsyn till biobränslens mindre klimatpåverkande
              effekt och brister i kostnadsutvärderingen av koldioxid och föroreningar.
              Miljöpartiet anser att det är angeläget att regeringen aktivt
              arbetar inom EU för att få till bättre modeller för att direktivet
              ska få största möjliga effekt i miljö- och klimatarbetet.
            </seg>
            <seg xml:id="i-ea167b2e4530f5ca-0">
              Herr talman! Jag står givetvis bakom alla Miljöpartiets och Vänsterpartiets
              reservationer i betänkandet. Vi har samlats kring dessa denna
              gång. Men jag yrkar för tids vinnande bifall enbart till reservation
              2 under punkt 2 och reservation 5 under punkt 6.
            </seg>
          </u>
          <note type="speaker" xml:id="i-a11ca2c92d2af947-0">
            Anf. 12 JOSEF FRANSSON (SD):
          </note>
          <u who="josef_fransson_b32cdd" xml:id="i-a36871b2e927bccd-0">
            <seg xml:id="i-fd126f8156e0692e-0">
              Herr talman! Jag vill börja med att yrka bifall till reservation
              1 från Sverigedemokraterna.
            </seg>
            <seg xml:id="i-49fe1562b93ff5c1-0">
              Jag är här i dag för att ifrågasätta en svår, meningslös och
              onödig byråkrati, vilket är precis vad införandet av EU-direktivet
              om miljökrav vid upphandling av bilar och vissa kollektivtrafiktjänster,
              som behandlas i betänkandet, innebär. Att den är svår visas tydligt
              av att få remissinstanser ens verkar kunna begripa hur den nya
              modellen ska tillämpas. Den är meningslös och onödig därför att
              vi redan har en nästan motsvarande tillämpning i Sverige.
            </seg>
            <seg xml:id="i-35ad073e077b888c-0">
              Detta är EU-byråkrati i ett nötskal. Det är ett system som har
              kompromissats fram mellan kommissionen, EU-parlamentet och medlemsstaterna
              till någonting näst intill obegripligt. Det är ett system som
              remissinstanserna ställer sig i kö för att ifrågasätta.
            </seg>
            <seg xml:id="i-bf8913a948be1499-0">
              Regeringen är fullt medveten om bristerna. Men när våra herrar
              i Bryssel vinkar rusar regeringen till med minsta motståndets
              lag. Det är högst tveksamt om det finns något annat EU-land som
              är så fogligt som Sverige när det gäller sådana dumheter.
            </seg>
            <seg xml:id="i-7510d9b1ade70181-0">
              Flera av remissinstanserna har som sagt lämnat kritiska synpunkter
              på såväl beräkningsmetoden som beräkningsvärdena.
            </seg>
            <seg xml:id="i-1cf55b5695b19d56-0">
              I propositionen står följande: Beräkningsmetoden är krånglig,
              och de värden som används är för låga för att uppnå någon verklig
              miljöeffekt. Regeringen delar vissa synpunkter men konstaterar
              att syftet med direktivet är att tillhandahålla en EU-harmoniserad
              beräkningsmetod.
            </seg>
            <seg xml:id="i-7df3a8f8672e7936-0">
              Det är alltså klart och tydligt från regeringens sida. Införandet
              av detta krångliga och obegripliga direktiv saknar alltså verkliga
              miljöeffekter, och regeringen erkänner till och med detta.
            </seg>
            <seg xml:id="i-1378f5029973bb0c-0">
              Herr talman! Svenska politiker på alla nivåer har identifierat
              biobränslen som en viktig del av framtidens miljö- och energiutmaningar,
              och trots att EU-direktivets modell på ett mycket dåligt sätt
              tar hänsyn till biobränslen i sin beräkningsmodell vill man implementera
              direktivet, som med regeringens vetskap inte speglar svenska värderingar
              i fråga om biodrivmedel.
            </seg>
            <seg xml:id="i-2aaf481ecb322416-0">
              Sverigedemokraterna värnar den svenska självständigheten och
              är av den fasta uppfattningen att svensk miljöpolitiks utmaningar
              bäst identifieras utifrån Sverige, inte minst eftersom förutsättningarna
              ser olika ut i olika europeiska länder, varför detta EU-regelverk
              i detta fall slår fel.
            </seg>
          </u>
          <note type="speaker" xml:id="i-c8ac33f571142d1c-0">
            Anf. 13 ANN-CHARLOTTE HAMMAR JOHNSSON (M):
          </note>
          <u who="ann-charlotte_hammar_johnsson_e10079" next="cont" xml:id="i-05d9d1446ee325ab-0"/>
          <note xml:id="i-065bea08ed9c0597-0">
            Herr talman! Finansutskottets betänkande 37 handlar, precis som
            vi har hört tidigare talare berätta, om förslag till ny lag om
            miljökrav vid offentlig upphandling av bilar och vissa kollektivtrafiktjänster.
          </note>
          <u who="ann-charlotte_hammar_johnsson_e10079" prev="cont" xml:id="i-9cb0fdf1dcdb40e3-0">
            <seg xml:id="i-c54c7f83fc8a682d-0">
              I och med detta förslag i betänkandet genomför vi Europaparlamentets
              och rådets direktiv om främjande av rena energieffektiva vägtransportfordon.
              Förslaget till ny lag innebär att den upphandlande myndigheten
              ska beakta energi- och miljöpåverkan kopplad till driften under
              hela användningstiden vid köp och leasing av bilar.
            </seg>
            <seg xml:id="i-29a86e4c50623433-0">
              I betänkandet behandlas tre motioner. I en motion från Sverigedemokraterna
              framgår att de vill att de miljöaspekter som ska beaktas i offentlig
              upphandling ska utformas nationellt och inte alls kopplas till
              arbetet i det större EU-perspektivet.
            </seg>
            <seg xml:id="i-162294152c5a16fa-0">
              Vi vill till skillnad från Sverigedemokraterna arbeta med frågan
              i ett större perspektiv än bara inom Sverige. Det är ett viktigt
              steg för ett företag att inte delta i en upphandling om investeringskostnader
              och ekonomiska risker inte motsvarar de möjligheter man har att
              ta in dessa pengar senare. Företagen bedömer ofta att det blir
              för höga kostnader. Då finns det risk för att företag inte alls
              deltar i upphandlingar.
            </seg>
            <seg xml:id="i-0244bf80722eee06-0">
              Därför är det smart att vara flera stycken som kan påverka på
              en större marknad. Då blir kostnaden lägre för dem som ska leverera
              samtidigt som det stimulerar till att ta fram det som efterfrågas,
              och viljan att ställa upp i upphandlingar ökar, vilket vi i Alliansen
              tycker är bra.
            </seg>
            <seg xml:id="i-31bcffd4874ce2ae-0">
              Direktivet som vi nu inför innebär dessutom ett minimikrav, och
              varje land har möjlighet att införa strängare regler. Sverige
              kan alltså fortsätta ha sin höga ambition på miljöområdet. Därmed
              anser vi att Sverigedemokraterna slår in öppna dörrar.
            </seg>
            <seg xml:id="i-e3c69841f92b86fd-0">
              Vi har också hört Jonas Eriksson från Miljöpartiet argumentera
              för att Miljöpartiet och Vänsterpartiet vill att lagstiftningen
              ska omfatta även skolskjutsar och särskild kollektivtrafik, det
              vill säga färdtjänst och sjukresor.
            </seg>
            <seg xml:id="i-7d085b3f319ac900-0">
              Jag vet att det i min egen del av landet Skåne i dag görs upphandlingar
              där man i underlagen ställer krav på miljöaspekter på just skolskjutsar
              och sjuktransporter. Men i den lag som vi i dag debatterar hanteras
              inte särskild kollektivtrafik utan allmän kollektivtrafik. Eftersom
              vi ska fatta beslut om en lag om tillhandahållande av tjänster
              av kollektivtrafikföretag inom ramen för avtal om allmän trafik
              faller särskild trafik utanför det som vi i dag ska fatta beslut
              om.
            </seg>
            <seg xml:id="i-9adf5b6e16845b2e-0">
              Däremot är det, precis som jag tidigare har nämnt, fullt möjligt
              att vid upphandlingsförfarande ute i verksamheter på lokal och
              regional nivå ställa miljökrav vid upphandling av skolskjuts och
              sjuktransporter. I dessa sammanhang är det viktigt att ställa
              relevanta miljökrav i enlighet med upphandlingsregler. Att formulera
              och ställa effektiva miljökrav ställer stora krav på upphandlarna.
              Blir det fel kan effekterna leda till sämre konkurrens och till
              att beställarnas miljökrav inte får förväntat genomslag. Därför
              finns det i den lagstiftning som vi tidigare debatterat ett bör
              och inte ett skall.
            </seg>
            <seg xml:id="i-756839645ff8f74f-0">
              Herr talman! Att hyrbilsavtal och all leasing ska omfattas av
              miljökrav vid upphandling är en fråga som skiljer Alliansen från
              Vänstern och Miljöpartiet när det gäller tid.
            </seg>
            <seg xml:id="i-d07bf80becc1c44f-0">
              När Miljöpartiet och Vänstern säger att all leasing ska omfattas
              gäller det även för avtal som är på mindre än ett år. Vid köp
              och försäljning av bilar ska anmälan om ägarbyte göras till Transportstyrelsen.
              Leasing innebär inte ägarbyte, utan ett leasingavtal gäller för
              en viss tid, och är det ett år ska det anges i vägtrafikregistret.
            </seg>
            <seg xml:id="i-8d2f4d4eca325ea9-0">
              Ett år är därför den tid som föreslås i fråga om dagens beslut.
              Det är först när leasingen omfattar ett år som det blir en anteckning
              i vägtrafikregistret hos Transportstyrelsen. Därför är detta en
              bra definition.
            </seg>
            <seg xml:id="i-cc0f996b28a99903-0">
              Det direktiv som vi debatterar har ett tillämpningsområde för
              inköp av vägtrafikfordon. Hyrbilsavtal är en begränsad del av
              marknaden. Eftersom hyrbilsavtal är en begränsad del och att det
              bara skett fyra upphandlingar år 2010 anser vi inte att vi behöver
              upphandling på kortare tid än ett år.
            </seg>
            <seg xml:id="i-68f2d3c6589ea124-0">
              I betänkandet beskrivs också en metod för att beakta energi-
              och miljöpåverkan. Det direktiv som vi inför har en metod beskriven
              som är ett resultat av förhandlingar och kompromisser mellan EU-kommissionen
              och medlemsstaterna i EU-parlamentet.
            </seg>
            <seg xml:id="i-6a695b7b045096e9-0">
              Miljöpartiet och Vänstern skulle vilja gå längre, vilket även
              regeringen har beskrivit i sin proposition. De vill se en metod
              som bättre tar hänsyn till biobränslets mindre klimatpåverkande
              effekter och till att kostnadsvärderingen av koldioxid och föroreningar
              sätts högre. Det skulle bättre spegla de svenska värderingarna
              och hade gett ett bättre incitament för renare och mer miljöanpassade
              fordon.
            </seg>
            <seg xml:id="i-fe3ca7b7a44de496-0">
              En utvärdering av metoden ska göras senast i december 2012, och
              regeringen har sagt att man från svensk sida noga kommer att följa
              arbetet. Detta har utskottet poängterat för regeringen.
            </seg>
          </u>
          <note xml:id="i-11237079c4ae3fe9-0">
            Herr talman! Jag yrkar bifall till utskottets förslag och avslag
            på samtliga motioner.
          </note>
          <note type="speaker" xml:id="i-c6fbafe3e54b4db7-0">
            Anf. 14 JONAS ERIKSSON (MP) replik:
          </note>
          <u who="jonas_eriksson_d455a5" xml:id="i-fa680e260bdd55ae-1">
            <seg xml:id="i-d0035667c9517fb4-0">
              Herr talman! Ann-Charlotte Hammar Johnsson hävdar i sitt anförande
              att frågan om allmän trafik och särskild trafik inte behandlas
              i dag. Jag menar att hon har fel. Det är ett val av definition
              som man har gjort i denna proposition.
            </seg>
            <seg xml:id="i-0f415ed6577862ca-0">
              Direktivet är ett minimidirektiv. Vi har möjlighet att gå längre.
              Vi har också möjlighet att själva bestämma vilka delar denna lag
              ska omfatta.
            </seg>
            <seg xml:id="i-8ca7777d83b676b4-0">
              Samma sak gäller faktiskt frågan om leasingavtals längd och ramavtal
              för hyrbilar. Det är upp till oss vilka bedömningar, vilket urval
              och vilka krav vi väljer att ha i denna lagstiftning så länge
              de inte är på en lägre nivå än i direktivet.
            </seg>
            <seg xml:id="i-97f49aa218e4add8-0">
              Min fråga till Ann-Charlotte Hammar Johnsson är: Varför väljer
              ni att inte ställa krav som täcker hela området och som gör att
              alla dessa fordon och kollektivtrafiktjänster inkluderas? Vad
              är det som gör att just dessa fordonstjänster inte ska upphandlas
              i enlighet med miljökrav?
            </seg>
          </u>
          <note type="speaker" xml:id="i-503f41cb720fe8f5-0">
            Anf. 15 ANN-CHARLOTTE HAMMAR JOHNSSON (M) replik:
          </note>
          <u who="ann-charlotte_hammar_johnsson_e10079" xml:id="i-eb8fe0880f47e8b4-0">
            <seg xml:id="i-255935d3c6dd2e14-0">
              Herr talman! Det är sant det du säger, Jonas Eriksson, om att
              man kan gå längre. Men anledningen till att vi inte går längre
              är att vi ska implementera en lagstiftning. Vill man gå längre
              får man göra en speciell lagstiftning. Det gör man inte i detta
              ärende, utan det får man göra enskilt. Om man vill ha med det
              kan man lägga fram förslag om det framöver.
            </seg>
            <seg xml:id="i-c8e1828d2cf172ef-0">
              Dessutom är det precis som jag sade i mitt anförande, nämligen
              att detta görs på både kommunal och regional nivå där man ställer
              de här miljökraven på fordonen, på skolskjuts- och sjuktrafik,
              så jag ser inte detta som att inget händer. I stället tycker jag
              att väldigt mycket händer.
            </seg>
            <seg xml:id="i-14be3e4bf55654da-0">
              Angående tidslängden kan man, Jonas Eriksson, förutom att man
              får registret som följer ettårsgränsen fundera på vilka företag
              och på hur många som är intresserade av att ha den arbetskraft
              som ändå behövs för att lägga fram förslag och vara med i en upphandling
              för att sedan ha ett så kort tidsintervall som mindre än ett år
              innebär. Det blir en kostnad för företagen och en kostnad för
              dem som ska sköta detta. Därför tycker vi att ett år är bra.
            </seg>
          </u>
          <note type="speaker" xml:id="i-00babb52a92f0caf-0">
            Anf. 16 JONAS ERIKSSON (MP) replik:
          </note>
          <u who="jonas_eriksson_d455a5" xml:id="i-fa680e260bdd55ae-2">
            <seg xml:id="i-a8bbc9e837640fc7-0">
              Herr talman! Vi vill att de som tillhandahåller ramavtal för
              hyrbilar, de som leasar ut bilar, ska ha miljöbilar. Det ska inte
              vara en merkostnad för dem om de under en kort period hyr ut till
              en upphandlande enhet eller en myndighet för att därefter fortsätta
              att använda bilen i andra avtal. Det är inte så att bilen skrotas
              efter att ha använts under ett år eller kortare tid än ett år,
              om det nu skulle vara så.
            </seg>
            <seg xml:id="i-464bd06705a13922-0">
              Införandet av direktivet ger Sverige en stor frihet att definiera
              vilken sorts trafik som lagen ska omfatta. I direktivet står det
              inte att det ska handla enbart om allmän trafik. Det här är ett
              val, något som regeringen väljer att göra, och något som regeringspartierna
              i finansutskottet väljer att stödja.
            </seg>
            <seg xml:id="i-dfcf24cb07ca126f-0">
              Jag skulle vilja veta varför ni vill exkludera en så stor grupp
              av fordon. Det handlar inte om att enskilda kommuner eller några
              enheter gör detta av fri vilja, utan här handlar det om en lagstiftning
              som vi vill ska få genomslag i hela samhället.
            </seg>
          </u>
          <note type="speaker" xml:id="i-b4956c9be262aafe-0">
            Anf. 17 ANN-CHARLOTTE HAMMAR JOHNSSON (M) replik:
          </note>
          <u who="ann-charlotte_hammar_johnsson_e10079" xml:id="i-eb8fe0880f47e8b4-1">
            <seg xml:id="i-b2dc8c116f89fd45-0">
              Herr talman! Angående direktivet om trafik finns det säkert,
              Jonas Eriksson, många möjligheter att göra saker och ting. Men
              det finns också en historia, en bakgrund EU-direktiv och proposition
              2009/10:200 om en lagstiftning om ny kollektivtrafik.
            </seg>
            <seg xml:id="i-3966366eb07bb454-0">
              De beslut vi fattar i dag beträffande direktivet faller tillbaka
              på direktivet. Då talar vi om allmän kollektivtrafik, vilket innebär
              att den särskilda kollektivtrafiken inte finns med.
            </seg>
            <seg xml:id="i-f754a6a5c739823f-0">
              Men som jag sagt i mitt tidigare inlägg går det väldigt bra att
              framöver lägga fram förslag om att ändra lagen. Men då får det
              vara ett steg i sig. Det går inte att göra det i samband med dagens
              direktiv.
            </seg>
            <seg xml:id="i-91950d144c6021bf-0">
              Angående processen och bilarna: Javisst, företag köper in bilar
              och kan använda dessa. Det är väldigt bra. Vi är helt överens
              på den punkten. Det är mycket bra med miljöbilar, men allt har
              en process. Jag tycker ändå att vi ligger långt framme. Jag ser
              att det fortfarande blir en del kostnader för att göra allt detta
              innan man är i kapp. Med de bör-krav vi tidigare antagit har man
              ändå försökt få detta på banan. Skall-krav kan också innebära
              kompliceringar för företag som gör att det kan bli en backlash
              i stället för att vi går framåt.
            </seg>
          </u>
          <note type="speaker" xml:id="i-5e998556b07d4733-0">
            Anf. 18 JOSEF FRANSSON (SD) replik:
          </note>
          <u who="josef_fransson_b32cdd" xml:id="i-a36871b2e927bccd-1">
            <seg xml:id="i-52da3ca7813507c0-0">
              Herr talman! Ann-Charlotte Hammar Johnsson säger här i sitt anförande
              att vi i Sverigedemokraterna slår in öppna dörrar därför att vi
              vill att det ska tillåtas att ställa högre krav än EU-direktivet
              stipulerar.
            </seg>
            <seg xml:id="i-d45c96ad054f35e2-0">
              Vad remissinstanserna här tagit ställning till och värderat är
              det svenska lagförslaget. De har konstaterat att detta förslag
              missgynnar biobränslen. Till detta kommer naturligtvis en ökad
              administration i och med detta regelverk, som är högst obegripligt.
            </seg>
          </u>
          <note type="speaker" xml:id="i-203ee5df7d72cc04-0">
            Anf. 19 ANN-CHARLOTTE HAMMAR JOHNSSON (M) replik:
          </note>
          <u who="ann-charlotte_hammar_johnsson_e10079" xml:id="i-eb8fe0880f47e8b4-2">
            <seg xml:id="i-dab6c87e4e679c0c-0">
              Herr talman! När det gäller att biobränslen missgynnas: Det finns
              så mycket som missgynnas. Ska man plocka ut bara ett energislag
              kan det väl bli på det viset. Varför ska det då ställas framför
              alla andra?
            </seg>
            <seg xml:id="i-bc49882c7bbad2cf-0">
              Ökad administration: Jag ser det som en ökad administration om
              vi i Sverige kanske står med kostnader om vi begränsar oss till
              landet och till de bilar som ni, kan jag uppleva, talar för. Då
              skulle man ha tillverkning och sköta alla sina åtaganden i Sverige
              ett litet land i en global värld där vi har EU-direktiv och där
              vi kan passa på att utveckla och komma längre fram.
            </seg>
            <seg xml:id="i-53d538c8abced0c9-0">
              Varför ska Sverige i era ögon stå självt och inte påverka andra
              att vara med? Vi har ju också mycket att ge. Det är inte bara
              det att vi själva ska ta och plocka hem, utan vi ska också ge
              och försöka få en fortsatt utveckling inte bara i Sverige utan
              också i ett vidare perspektiv eftersom det gynnar Sverige som
              ett land bland många andra.
            </seg>
            <seg xml:id="i-78093c9e35c5f321-0">
              Inte minst vi i vårt land borde värna detta högre eftersom vi
              är beroende av handel med andra länder.
            </seg>
          </u>
          <note type="speaker" xml:id="i-af6b03caacd6fc05-0">
            Anf. 20 JOSEF FRANSSON (SD) replik:
          </note>
          <u who="josef_fransson_b32cdd" xml:id="i-a36871b2e927bccd-2">
            <seg xml:id="i-8df75cb73a5b7b2d-0">
              Herr talman! Jag förstår inte riktigt retoriken här det är väl
              just retorik det handlar om.
            </seg>
            <seg xml:id="i-82f76b5c52a18669-0">
              Så att alla vet kan jag klargöra att vi i Sverigedemokraterna
              naturligtvis inte har något emot standardiseringar. Standardiseringar
              är givetvis någonting som är bra för att underlätta handel. Men
              det är inte vad detta handlar om.
            </seg>
            <seg xml:id="i-7256e5b565dda0d5-0">
              EU kan absolut vara en institution för att driva standardiseringar
              framför sig men är långt ifrån den enda.
            </seg>
            <seg xml:id="i-c08aadff40a060cd-0">
              Jag kan svårligen uttolka detta som en standardisering som skulle
              underlätta någon form av handel. Här handlar det om en lagstiftning
              för att tvinga olika landsting och så vidare att upphandla med
              miljökrav. Det handlar inte om att underlätta handel på det sättet.
            </seg>
            <seg xml:id="i-6379632613ac28a6-0">
              Jag skulle vilja passa på att återge lite grann ur propositionen:
              Den svenska regeringen hade önskat, att metoden på ett bättre
              sätt hade tagit hänsyn till biobränslenas mindre klimatpåverkande
              effekt, likaså att kostnadsvärderingarna av koldioxid och föroreningar
              hade varit högre och därvid bättre speglat svenska värderingar,
              vilket även hade inneburit ett större incitament för renare och
              mer miljöanpassade fordon. Det här är alltså regeringens egen
              skrivning. Man konstaterar också: Denna uppfattning delas också
              av ett stort antal remissinstanser.
            </seg>
            <seg xml:id="i-f15f1aee144a06d5-0">
              Likväl vill man från regeringens sida införa det här med viss
              iver, kan jag tycka. Självklart blir då min fråga: Varför?
            </seg>
          </u>
          <note type="speaker" xml:id="i-aa2e296d4ce54e7a-0">
            Anf. 21 ANN-CHARLOTTE HAMMAR JOHNSSON (M) replik:
          </note>
          <u who="ann-charlotte_hammar_johnsson_e10079" xml:id="i-eb8fe0880f47e8b4-3">
            <seg xml:id="i-d112d89c6d4c40df-0">
              Herr talman! Då förstår jag bättre vad Josef vill säga med detta.
            </seg>
            <seg xml:id="i-fe9325183dc4a467-0">
              Metoden i sig: Ja, det är så att man inte kommit så långt som
              man ville. Det är inte Sverige som styr EU och talar om hur alla
              andra ska göra.
            </seg>
            <seg xml:id="i-acf8c77b454c17a2-0">
              Viss iver: Ja, man är intresserad av att driva på i miljöhänseende.
              Man vill komma framåt. Men man har förhandlingar och kompromisser,
              precis som i alla möjliga sammanhang.
            </seg>
            <seg xml:id="i-5e04cd0ae33fca21-0">
              Eftersom man inte kom så långt att Sverige till hundra procent
              fick som Sverige ville har man påtalat var man inte kom fram,
              vad man vill och vad man önskar framöver. Man har också sagt att
              man följer detta ärende väldigt noga. Det kommer att ske en utvärdering
              i december 2012. Från utskottets sida har vi poängterat just att
              regeringen väldigt noga ska följa detta.
            </seg>
            <seg xml:id="i-f2fb3cead094b6be-0">
              Alternativet till att inte göra på nämnda sätt är att helt avstå.
              Det tycker jag är ett dåligt alternativ jämfört med det andra.
            </seg>
          </u>
          <note xml:id="i-5d0869ae8677ff01-1">
            Överläggningen var härmed avslutad.
          </note>
          <note xml:id="i-24aa1a34dced5bf3-0">
            8 § Vissa skolfrågor
          </note>
          <note xml:id="i-8aeb1c1b2dfda91a-2">
            Föredrogs
          </note>
          <note type="speaker" xml:id="i-63b84b37f5028cbd-0">
            Anf. 22 JAN ERICSON (M):
          </note>
          <u who="jan_ericson_c141e8" xml:id="i-2b601c89eab69b20-0">
            <seg xml:id="i-c0054dd7d3cf30d6-0">
              Herr talman! Jag har fått äran att med detta anförande representera
              hela Alliansen.
            </seg>
            <seg xml:id="i-a95d967a884a94d3-0">
              Alliansen står enad bakom alla reformer på utbildningsområdet
              mot en delvis ganska splittrad opposition som bland annat ifrågasätter
              både betyg och läxor och som emellanåt ser ned på praktiska yrkesutbildningar.
            </seg>
            <seg xml:id="i-0776dbfd44ba942c-0">
              Vi i Alliansen vet att en bra skola är viktig för att våra ungdomar
              ska hitta sin väg till arbetsmarknaden. Skolan måste erbjuda olika
              vägar beroende på den enskilda elevens drömmar och mål. Först
              då får alla elever motivation att slutföra skolan.
            </seg>
            <seg xml:id="i-3e5f531c1396a664-0">
              När man träffar arbetsförmedlare får man en mycket tydlig bild
              av att ungdomar som misslyckas i grundskolan eller som hoppat
              av gymnasiet är kraftigt överrepresenterade bland de långtidsarbetslösa
              ungdomarna. Vi vet att ungdomar som slutför gymnasiet nästan alltid
              direkt eller relativt snabbt får jobb. Utbildning är nyckeln till
              arbete. Det är därför Alliansens stora utbildningsreformer också
              är en avgörande hörnpelare i vår arbetslinje.
            </seg>
            <seg xml:id="i-10c802e8de6eadae-0">
              Herr talman! Alliansen har under flera år tagit viktiga beslut
              om framtidens skola och sjösätter under detta år de största skolreformerna
              sedan folkskolereformen 1842. Ja, det kanske är de största skolreformerna
              någonsin. Innan jag går in på dagens ärende kan det därför som
              bakgrund vara på sin plats att påminna om de stora dragen i de
              reformer som Alliansen beslutat inom skolområdet fram till i dag.
            </seg>
            <seg xml:id="i-1717811acf8651c9-0">
              Bland de viktigaste reformerna kan nämnas en helt ny skollag,
              en ny läroplan och nya kursplaner. Det blir ett helt nytt betygssystem
              och fler och tidigare nationella prov. Vi inför också en helt
              ny lärarutbildning och rektorsutbildning, en lärarlegitimation
              och en fortsatt satsning på lärarlyftet för att garantera att
              alla elever får undervisning av behöriga lärare. Den nya gymnasieskolan
              ger möjlighet till såväl rena yrkesutbildningar och lärlingsutbildningar
              som högskoleförberedande utbildningar, eller en kombination av
              dessa.
            </seg>
            <seg xml:id="i-56d52a50bcb193aa-0">
              Debatten i dag handlar mycket om när effekterna av alla dessa
              viktiga reformer ska börja synas. Det är lätt att glömma bort
              att de flesta av reformerna visserligen har beslutats de senaste
              åren men sjösätts först i år. Detta är för att ge skolan rimlig
              framförhållning när det gäller så omfattande förändringar.
            </seg>
            <seg xml:id="i-bd800297c3465633-0">
              De elever som börjar förskolan i år kommer att lämna gymnasiet
              år 2024. Det ger ett perspektiv på att skolreformer är bland det
              mest långsiktiga som finns. Det vi gör i dag är nödvändigt och
              kommer att bära frukt i framtiden, men vi ska inte förvänta oss
              mycket snabba och dramatiska förbättringar av skolresultaten på
              kort sikt. Redan om några år kommer dock de nationella proven
              i lågstadiet förhoppningsvis att visa en positiv förändring för
              de yngsta eleverna, och efterhand är vi sedan övertygade om att
              reformerna kommer att förbättra skolresultaten steg för steg.
            </seg>
            <seg xml:id="i-ddc19d8dce1ee662-0">
              Herr talman! Alliansens politik gör verklighet av begreppet livslångt
              lärande. Ett omfattande utbud av olika former av vuxenutbildning
              gör att möjligheterna till nya vägval under livet är många. Komvux,
              universitet, högskolor, yrkeshögskola, folkhögskolor, studieförbund,
              svenskundervisning för invandrare och arbetsmarknadsutbildning
              är var för sig viktiga delar.
            </seg>
            <seg xml:id="i-51bf4950f400d5e2-0">
              Dessa utbildningsformer har sammantaget under Alliansens regeringstid
              fått kraftigt utökade resurser. Komvux har i år exempelvis större
              resurser än under åren 2005 och 2006, som var Socialdemokraternas
              sista år vid makten. Antalet elever på komvux är i dag det högsta
              sedan slutet av 1990-talet, och aldrig har så många studenter
              studerat på högskola och universitet som i dag. Samma sak gäller
              antalet elever inom yrkeshögskolan. I Alliansens Sverige stängs
              inga dörrar, och alla kan få nya chanser!
            </seg>
            <seg xml:id="i-61f83790de4fab2b-0">
              Herr talman! Det betänkande som denna debatt egentligen behandlar
              har det kryptiska namnet Vissa skolfrågor . Bakom detta döljer
              sig ett antal kompletteringar av skollagen. Det gäller förtydliganden
              och kompletteringar för att anpassa det nya betygssystemet och
              de nya kursplanerna till elever med vissa funktionshinder. Det
              görs också ett par förändringar av regelverket kring inackorderingsbidrag
              vid vissa gymnasieutbildningar. Dessutom redovisar regeringen
              sin avsikt att i förordningsform införa ett undantag från kravet
              på behöriga lärare och lärarlegitimation för de lärare som undervisar
              inom dansutbildningar.
            </seg>
            <seg xml:id="i-f2f5b9756d38d253-0">
              Det kan tyckas vara små förändringar, men de är viktiga för dem
              som berörs. Riksdagen är enig om alla dessa förändringar.
            </seg>
            <seg xml:id="i-ad4038c50abb1344-0">
              Dagens ärende är samtidigt ett bevis på att alla stora reformer
              ständigt behöver utvärderas och kompletteras. Under kommande år
              måste vi självklart noga följa effekterna av alla förändringar
              inom utbildningspolitiken och vid behov se över regelverket om
              det behövs för att nå målet att skapa världens bästa skola. Målet
              är nämligen det enda som står fast. När det gäller vägen dit är
              vi i Alliansen alltid beredda att tänka nytt och anpassa politiken
              till samhällsutvecklingen och till nya framtida utmaningar.
            </seg>
            <seg xml:id="i-dd50e09b42b07501-0">
              Herr talman! Med dessa ord yrkar jag bifall till förslaget i
              utbildningsutskottets betänkande nr 16. Jag önskar mina utskottskolleger,
              utbildningsutskottets kansli och inte minst talmannen och talmanskansliet
              en trevlig sommar.
            </seg>
            <seg xml:id="i-fa6312cacb137eec-0">
              (Applåder)
            </seg>
          </u>
          <note xml:id="i-acce4f360bd2431e-0">
            I detta anförande instämde Betty Malmberg (M), Nina Lundström
            (FP) och Ulrika Carlsson i Skövde (C).
          </note>
          <note xml:id="i-5d0869ae8677ff01-2">
            Överläggningen var härmed avslutad.
          </note>
          <note xml:id="i-39729ad9739d360f-0">
            9 § Kvalitet i gymnasial lärlingsutbildning
          </note>
          <note xml:id="i-8aeb1c1b2dfda91a-3">
            Föredrogs
          </note>
          <note type="speaker" xml:id="i-86b1d9b32207b13f-0">
            Anf. 23 GUNILLA SVANTORP (S):
          </note>
          <u who="gunilla_svantorp_b91af7" xml:id="i-83b96d7f6b22ec36-0">
            <seg xml:id="i-03dc2566807d754a-0">
              Herr talman! Vi socialdemokrater är positiva till lärlingsutbildning
              och ser positivt på de förslag som nu läggs fram, men vi menar
              samtidigt att förslagen bara utgör en del av den kvalitetssäkring
              som behöver ske för att lärlingsutbildningen ska bli det framgångsrika
              alternativ inom yrkesutbildning som vi hoppas att den ska bli.
            </seg>
            <seg xml:id="i-6ece646a22c2cc52-0">
              Vi menar att utbildningen kommer att ställa betydligt högre krav
              på kvalitetssäkring och uppföljning än vad som har skett under
              försöksverksamheten och att det därför krävs betydligt tydligare
              riktlinjer för såväl arbetsplatsens åtagande som huvudmännens,
              kommunernas och Skolinspektionens arbete med kvalitetssäkring
              än vad som nu anges i propositionen.
            </seg>
            <seg xml:id="i-1675a4425dae7679-0">
              Regeringen har under försöksverksamhetens år tillsatt en nationell
              lärlingskommitté med uppdrag att följa försöksverksamheten, stötta
              den, ge råd och stöd, främja verksamheten och därmed bidra till
              ökad kvalitet. Vi kan i Nationella lärlingskommitténs betänkanden
              se att det som föreslås som en absolut nödvändighet är krav på
              utformning av programmet, krav på kvalitetskriterier och krav
              på lärande mål när eleven är på arbetsplatsen.
            </seg>
            <seg xml:id="i-f7b4574c0ba5879c-0">
              Den sociala regleringen är helt avgörande för kvaliteten, säger
              kommittén. Därför är det märkligt att nästan ingenting av detta
              återfinns i regeringens proposition. Det är ändå så att medverkande
              arbetsplatser och skolor behöver stöd i sitt utvecklingsarbete,
              och eleverna behöver en klar och tydlig kvalitetssäkring för att
              kunna vara trygga med sitt utbildningsval och veta att man garanteras
              en god undervisning.
            </seg>
            <seg xml:id="i-0c23d9e36982beee-0">
              Inte minst är kvalitetsaspekterna viktiga ur arbetsmiljösynpunkt.
              Även om lärlingsutbildningen har som syfte att uppnå utbildningspolitiska
              mål är nämligen ungdomarna ute på en eller flera ordinarie arbetsplatser
              hälften av utbildningstiden. Vad är då viktigare än att reglera
              vilka kvalitetskrav som ska ställas?
            </seg>
            <seg xml:id="i-c053c2bd8b67252f-0">
              Häromdagen kom ett pressmeddelande från Arbetsmiljöverket, som
              granskat om elever på yrkesförberedande program har den arbetsmiljö
              de har rätt till. Resultatet av undersökningen var skrämmande.
              92 procent av de granskade skolorna hade inte det arbetsmiljöarbete
              de borde ha haft för att säkerställa att eleverna inte utsätts
              för risker.
            </seg>
            <seg xml:id="i-47d7dd0797643c14-0">
              Hur ser det då ut för de ungdomar som deltagit i försöksverksamheten
              med lärlingsutbildning och för dem som kommer att delta till hösten?
              Det kan man bara spekulera i. Än viktigare är att sätta fokus
              på kvalitetsfrågorna och inte tro att det mesta ordnar sig om
              det skrivs ett kontrakt.
            </seg>
            <seg xml:id="i-bb5db7a2dd9a5c2f-0">
              Vi socialdemokrater har fyra egna reservationer och har också
              anslutit oss till en gemensam miljö- och vänsterpartireservation.
            </seg>
            <seg xml:id="i-98818eb8a98c6742-0">
              Den första reservationen handlar om utbildningskontraktets upphörande,
              där vi menar att det saknas förtydligande av vad som sker med
              eleven om utbildningskontraktet hävs. Det gäller inte minst om
              kontraktet hävs av orsaker som står utanför elevens kontroll,
              till exempel om företaget lägger ner sin verksamhet eller om kvaliteten
              på utbildningen bedöms som undermålig. Det måste i kontraktet
              tydliggöras vilket ansvar och vilka åtaganden skolhuvudmannen
              och arbetsgivaren har för att säkerställa att eleven utan oskäligt
              dröjsmål kan få en ny plats för att fullgöra sin utbildning.
            </seg>
            <seg xml:id="i-68a62b21ab434eda-0">
              Den andra reservationen handlar om att vi socialdemokrater, liksom
              Nationella lärlingskommittén, anser att Skolverket ska ges i uppdrag
              att ta fram riktlinjer för hur styrdokumentens mål inom lärlingsutbildningen
              kan brytas ned till utbildningsavsnitt som kan omsättas på den
              arbetsplatsförlagda delen av lärlingsprogrammen. Vi menar att
              denna fråga är central för att medverkande arbetsplatser och skolor
              ska få det stöd de behöver i sitt utvecklingsarbete, och eleverna
              behöver denna kvalitetssäkring för att vara trygga med att undervisningen
              är av god kvalitet.
            </seg>
            <seg xml:id="i-5473b1f6abf3a0a8-0">
              Den tredje reservationen handlar om de nationella programrådens
              uppgift, där vi menar att råden måste ges i uppdrag att ta fram
              kriterier för godkännande av arbetsplatser och handledare för
              dem som tar emot lärlingar samt utveckla system för kvalitetssäkring
              för den gymnasiala lärlingsutbildningen.
            </seg>
            <seg xml:id="i-1e1c03906c9ac554-0">
              Den fjärde reservationen handlar om att vi, liksom Nationella
              lärlingskommittén, anser att det behövs ett nationellt lärlingsråd
              med uppdrag att samordna den fortsatta uppbyggnaden av lärlingsutbildningen
              där tydliga riktlinjer för såväl arbetsplatsens åtagande som huvudmännens,
              kommunernas och Skolinspektionens arbete med kvalitetssäkring
              finns med. Det är något som helt saknas i propositionen i dag.
            </seg>
            <seg xml:id="i-6605fe18bcc8c2cf-0">
              Den gemensamma miljö- och vänsterpartireservation vi anslöt oss
              till handlar om avhopp från gymnasial lärlingsutbildning, där
              vi kan se på försöksverksamheten att en fjärdedel av deltagarna
              har hoppat av eller bytt program. Det är uppseendeväckande höga
              siffror inte minst mot bakgrund av att lärlingsutbildningen har
              införts för att minska avhoppen från gymnasieskolans yrkesprogram.
            </seg>
            <seg xml:id="i-00ef2cf77c030d41-0">
              Trots detta faktum finns inte ett enda förslag med i propositionen
              för att motverka att elever hoppar av. Det tycker vi är en brist,
              och därför stöder vi denna reservation.
            </seg>
            <seg xml:id="i-c7e67296ed4a556b-0">
              Herr talman! Självklart står jag bakom alla våra reservationer,
              men för tids vinnande yrkar jag bifall enbart till vår reservation
              nr 4 i handlingarna.
            </seg>
          </u>
          <note type="speaker" xml:id="i-2d8fb6c9acc09a4b-0">
            Anf. 24 JABAR AMIN (MP):
          </note>
          <u who="jabar_amin_8e5175" xml:id="i-c386a640f438b1cc-0">
            <seg xml:id="i-4279ee351c367882-0">
              Herr talman! Miljöpartiet har flera gånger tidigare motionerat
              om införande av en lärlingsutbildning. Vi tror på lärlingsutbildningar
              därför att vi är övertygade om att det behövs flera vägar till
              utbildning, att lärande ser olika ut hos olika individer och att
              möjligheten att lära sig ett yrke är större om det finns en tydlig
              kontakt med arbetslivet. En lärlingsutbildning som fungerar, och
              som är arbetsplatsförlagd, skapar förutsättningar för en individ
              att få erfarenheter och nätverk som är oumbärliga när hon eller
              han ska kliva in på arbetsmarknaden.
            </seg>
            <seg xml:id="i-7056433d54a53f8a-0">
              Det förslag som riksdagen senare i dag ska besluta om är på många
              sätt bra. Men det kunde vara ännu bättre. Framför allt borde man
              på ett bättre sätt ta till vara elevens rättigheter i utbildningen.
              Alltför mycket lämnas nu oklart, och det är inte bra.
            </seg>
            <seg xml:id="i-ad5cbcb55ea4939d-0">
              Regeringen föreslår bland annat att ett utbildningskontrakt ska
              upprättas mellan skolhuvudmannen, eleven och arbetsplatsen utan
              att ålägga skolhuvudmannen skyldigheten att utreda och åtgärda
              trakasserier. Detta anser vi inte är bra.
            </seg>
            <seg xml:id="i-ef2e7a525956709d-0">
              Vi anser att en sådan skyldighet ska finnas, inte minst för att
              det underlättar för eleven att ta till vara sina rättigheter på
              den arbetsplatsförlagda delen av utbildningen. I fallet med lärlingsutbildningen
              är det dessutom så att flera av de elever som kommer att gå dessa
              utbildningar är på grund av sin ålder mer beroende av extra skydd
              mot trakasserier. Därför borde det vara en självklarhet att detta
              tydliggörs i utbildningskontraktet.
            </seg>
            <seg xml:id="i-366bedee16585c29-0">
              Detta var vår första invändning.
            </seg>
            <seg xml:id="i-5167ddadada5b2df-0">
              Herr talman! Vi anser att det är av stor vikt att de handledare
              som ska ansvara för dessa elever ska vara ordentligt rustade för
              sin uppgift. Det är viktigt för kvaliteten i utbildningen.
            </seg>
            <seg xml:id="i-85b0deebdb2e07be-0">
              Därför vill vi att det ska vara obligatoriskt för handledarna
              att genomgå en handledarutbildning; vilket saknas i regeringens
              förslag. Vi har noterat att en del arbetsgivarrepresentanter motsätter
              sig detta med motiveringen att det kan ta tid och kosta extra.
              Regeringen har konstigt nog backat för dessa argument.
            </seg>
            <seg xml:id="i-9155dba93523f819-0">
              Visst skulle det kosta extra tid, och visst kommer det att ta
              mer tid att utbilda dessa lärare. Jag finner det ytterst märkligt
              att regeringen först lägger fram ett förslag om ökade behörighetskrav
              i skolan och argumenterar hårt för hur viktigt det är med utbildade
              och behöriga lärare för att nu när det gäller dessa utbildningar
              nonchalera samma krav.
            </seg>
            <seg xml:id="i-db7c2670cc7e519e-0">
              Det är inte konsekvent. Det är mer komiskt.
            </seg>
            <seg xml:id="i-b883444f0aa075a3-0">
              Nationella lärlingskommittén har föreslagit att de nationella
              programråden ska ges i uppdrag att ta fram kriterier för godkännande
              av de arbetsplatser för handledare som tar emot lärlingar. Det
              skulle vara en viktig del i ett system för kvalitetssäkring av
              den gymnasiala lärlingsutbildningen.
            </seg>
            <seg xml:id="i-cb9794e0e4e1139d-0">
              Jag anser att det är viktigt att följa kommitténs förslag. Medverkande
              arbetsplatser och skolor behöver stöd i sitt utvecklingsarbete,
              och eleverna behöver denna kvalitetssäkring för att kunna vara
              trygga med sitt utbildningsval.
            </seg>
            <seg xml:id="i-6434747b9591efd8-0">
              Herr talman! Jag inledde mitt anförande med att säga att vi i
              Miljöpartiet står bakom idén om en gymnasial lärlingsutbildning.
              Den är bra. Vi behöver fler vägar in i arbetslivet för unga människor
              och tätare samverkan mellan skolor och arbetsmarknaden. Lärlingsutbildning
              har potential att bidra till detta, men den kan göra det bara
              om vi inte tummar på kvaliteten och bara om vi inte väljer bort
              system och insatser för kvalitetssäkring.
            </seg>
            <seg xml:id="i-fa8b65f95e031831-0">
              Regeringens förslag tummar tyvärr både på kvaliteten och på elevernas
              rättigheter. Det är synd.
            </seg>
          </u>
          <note xml:id="i-69cb34cd01b2351b-0">
            Avslutningsvis yrkar jag bifall till reservation 1 och reservation
            2.
          </note>
          <note type="speaker" xml:id="i-723f4f6a79d0b11e-0">
            Anf. 25 ROSSANA DINAMARCA (V):
          </note>
          <u who="rossana_dinamarca_c267de" xml:id="i-295c17ce14cbd7de-0">
            <seg xml:id="i-7159561aea24e3ea-0">
              Herr talman! Jag får jobba med att städa deras bilar. Jag skulle
              vilja ha mer tid i skolan och mindre praktik, högst tre dagars
              praktik under en tvåveckorsperiod, det skulle vara lagom.
            </seg>
            <seg xml:id="i-4462585bdbd8d570-0">
              Det är, herr talman, en elev i vvs-klassen på Malmö Praktiska
              Gymnasium som säger detta i aprilnumret av Byggnadsarbetaren.
              Det finns fler elever som är tveksamma till upplägget av undervisningen.
              Malmö Praktiska ingår i Baggiumkoncernen och har varit den största
              aktören i Lärlingsförsöket.
            </seg>
            <seg xml:id="i-70bf9885b596ce66-0">
              Även arbetsgivarorganisationerna i byggbranschen är fundersamma
              över hur utbildningen bedrivs ute i företagen. Ett stort problem
              är att hitta bra lärlingsplatser för eleverna. I Lärlingsförsöket
              har 3 000 byggelever omfattats. Regeringen budgeterar nu för att
              skapa 30 000 lärlingsplatser under 20112014 inom ramen för alla
              yrkesutbildningar i gymnasieskolan. Redan är branschen orolig
              över kvaliteten på de nya lärlingsutbildningarna. Ofta vänder
              sig dessutom skolor till företag som inte är anslutna till någon
              bransch- och arbetsgivarorganisation.
            </seg>
            <seg xml:id="i-a395724a20ff86ec-0">
              Ett yrkes- eller lärlingsprogram ska inte vara som en prao i
              grundskolan. Lärlingselever ska ha en anställning. Enligt regeringens
              förslag kan de ha det, men de flesta eleverna kommer inte att
              ha det. För att garantera hög kvalitet i den arbetsförlagda delen
              av utbildningen är handledares kompetens helt central. Det är
              ingen lätt uppgift att utbilda, men det verkar finnas en naiv
              tro att det är det, och det är beklagligt att den uppfattningen
              finns bland ansvariga i regeringen.
            </seg>
            <seg xml:id="i-e6bbf8a7c1bc4eb6-0">
              Från Sveriges Byggindustrier säger man att det är en uppenbar
              risk att utbildningen i företagen inte blir fullvärdig. Vad hände
              med snacket om att man skulle uppvärdera statusen för de praktiska
              arbetena och utbildningarna?
            </seg>
            <seg xml:id="i-c9515d6b923958ed-0">
              I höstas gjorde Skolinspektionen en studie där man granskade
              39 gymnasier. I denna riktade man hård kritik mot bland annat
              de traditionella byggutbildningarna. Det var just den praktiska
              delen av utbildningarna som hade brister. Så många som tre av
              fyra uppfyllde inte kraven. Man beskrev det som att skolorna nöjde
              sig med att få ut eleverna. Eleverna glömdes bort under praktiken,
              yrkeslärarna släppte kontakten och betygen sattes på oklara grunder.
              Det här är oerhört allvarligt, särskilt då det arbetsplatsförlagda
              lärandet nu ska få större betydelse och utgöra hälften av tiden.
            </seg>
            <seg xml:id="i-65801873ff91d3d4-0">
              Herr talman! Låt mig gå tillbaka till Malmö Praktiska Gymnasium
              och eleverna i vvs-klassen. De är överens om att de borde få lära
              sig mer om rörläggeri i skolan. De tycker att de får för lite
              yrkesteori. En elev säger: Man vet ju ingenting när man kommer
              ut. En annan elev som går andra året säger: Jag får aldrig jobba
              med riktigt rörläggeri. Det enda jag fått göra är att sätta upp
              en duschblandare då och då.
            </seg>
            <seg xml:id="i-c4b55e774caf611b-0">
              Bilden som framträder när man läser vad eleverna säger är att
              praktiken ute i företagen är lite av ett lotteri. Det gäller att
              hamna hos en bra arbetsgivare som kan ge en mångsidig utbildning.
              Det är en bild som stämmer med regeringens egna studier av Lärlingsförsöket.
              Kvaliteten på utbildningen står och faller med ambitionsnivån
              hos företag och handledare.
            </seg>
            <seg xml:id="i-6c265b9da428e1bb-0">
              Om regeringen på riktigt är intresserad av att ge dessa elever
              en gedigen utbildning måste man säkra kvaliteten hos arbetsgivaren
              genom att handledarna genomgår en obligatorisk handledarutbildning.
            </seg>
            <seg xml:id="i-69832de4b0f43e69-0">
              En berättigad fråga är varför man sjösätter den här förändringen
              av yrkesutbildningarna. Några svar som vi har fått höra från regeringen
              är att det är så många avhopp från gymnasiet. Man hänvisar också
              till skoltrötta elever, som om de bara gick på praktiska program.
              Försöksverksamheten kan inte kallas framgångsrik ur den aspekten
              när en fjärdedel av eleverna på lärlingsprogram har antingen hoppat
              av eller bytt till ett annat program för att de inte har känt
              att de har fått en bra utbildning.
            </seg>
            <seg xml:id="i-58de1d8f672625d5-0">
              Enligt statistik från Skolverket vad gäller bygg- och energiprogrammet
              är det i snitt två av hundra byggelever som avbrutit studierna
              i årskurs 1 de senaste tre åren. Ännu färre hoppade av energiprogrammet.
              Av de 764 elever som deltog i Lärlingsförsöket hösten 2008 hade
              ungefär 76 elever hoppat av vårterminen 2009.
            </seg>
            <seg xml:id="i-e3ce2ba0996b9afb-0">
              Det är anmärkningsvärt att en regering som säger sig vilja förbättra
              kvaliteten i lärlingsutbildningen inte har ett enda förslag för
              att motverka att eleverna hoppar av utbildningen.
            </seg>
            <seg xml:id="i-bfeaea0e1b31dadf-0">
              Jag vill därmed yrka bifall till reservationerna 1, 3 och 6.
            </seg>
          </u>
          <note type="speaker" xml:id="i-f1b5736a2452621b-0">
            Anf. 26 OSKAR ÖHOLM (M):
          </note>
          <u who="oskar_oholm_e34444" xml:id="i-190c2d6628d7ab4c-0">
            <seg xml:id="i-6c2839e780a1bfbc-0">
              Herr talman! Efter tre mer eller mindre kritiska anföranden från
              tre mer eller mindre indignerade företrädare för oppositionen
              är det så klart svårt att inte inleda en av årets sista skoldebatter
              med någon form av liknelse av typen den ljusnande framtid är vår
              eller liknande. Jag ska försöka att inte fastna i den typen av
              krystade liknelser men kan samtidigt inte låta bli att konstatera
              att framtiden faktiskt ser ljusare ut än vad den har gjort på
              väldigt länge, tack vare många av de skolreformer som Alliansen
              nu ser till att få på plats.
            </seg>
            <seg xml:id="i-d9e1cba553ead769-0">
              Det är klart att det är svårt att i en sådan här debatt i dessa
              skolavslutningstider inte ta sin utgångspunkt i precis det vi
              ser runt om i varenda stad med självaktning i det här landet,
              nämligen studentflak med glada och förväntansfulla studenter på
              väg ut i livet och på väg ut på arbetsmarknaden.
            </seg>
            <seg xml:id="i-e4dcfa6c054b9161-0">
              Skolan är alltid närvarande i den politiska debatten, i vår samhällsdebatt
              och i det som vi diskuterar runt köksbord, i Sveriges riksdag
              och på alla andra ställen, och så ska det vara. När man dessutom
              ser föremålet för det vi diskuterar på studentflaken blir man
              lätt väldigt glad. Man rycks med i glädjeyran. Det är svårt att
              inte göra det när man ser människor som är fyllda av framtidsdrömmar
              och ambitioner och just på väg ut i livet, på väg ut på arbetsmarknaden.
              Hela världen ligger öppen på något sätt fantastiskt egentligen!
            </seg>
            <seg xml:id="i-91ee38f3a075032d-0">
              Sedan blir det ibland en lite sur eftersmak när man börjar fundera
              på hur statistiken ser ut och när man vet att ganska många av
              de här eleverna faktiskt inte alls är på väg ut till den ljusnande
              framtiden eller ens på väg ut på arbetsmarknaden. Vi vet ju att
              alldeles för många av dem som slutar gymnasieskolan i dag gör
              det med ofullständiga betyg. Det är en hel del som vi inte har
              sett på studentflaken som har passerat förbi här utanför, för
              de har hoppat av för länge sedan. De finns inte ens med där. En
              tredjedel av alla elever hoppar av utbildningen eller går ut utan
              fullständiga betyg. Deras förutsättningar att lyckas på arbetsmarknaden
              minskar givetvis dramatiskt, och det är naturligtvis också en
              viktig förklaring till att ungdomsarbetslösheten fortfarande är
              för hög i vårt land.
            </seg>
            <seg xml:id="i-772498f7d0d555dc-0">
              Vår debatt i dag handlar om en proposition om kvalitet i just
              den gymnasiala lärlingsutbildningen. Jag tror att det är viktigt
              att se även den här propositionen mot bakgrund av hur det ser
              ut i stort i den svenska gymnasieskolan och mot bakgrund av alla
              de stora reformer som vi just nu håller på att genomföra.
            </seg>
            <seg xml:id="i-2373221cd7676b32-0">
              Man ska ha klart för sig att den gymnasieskola som Socialdemokraterna
              byggde under sin tid vid makten var en gymnasieskola fylld av
              återvändsgränder, fylld av inlåsningseffekter. Vi lever fortfarande
              med konsekvenserna av detta, och vi kommer att fortsätta göra
              det under flera år framöver. Och vi vet att på många sätt är det
              yrkeseleverna som har drabbats värst. Förutom att avhoppen har
              varit väldigt många har flera viktiga arbetsgivare riktat kritik
              just mot att eleverna inte får med sig tillräckliga kunskaper,
              att de inte får de kunskaper som gör att de klarar arbetsmarknadens
              krav och arbetsmarknadens behov.
            </seg>
            <seg xml:id="i-aa668cdd85c867c1-0">
              Nu får vi en gymnasieskola till hösten med reformer som anpassar
              skolan till dagens samhälle, till dagens arbetsmarknad. Det blir
              två olika examina, en studieförberedande och en yrkesexamen. Men
              det viktiga är att tonvikten i alla utbildningar ligger på de
              ämnesspecifika kunskaperna. Det innebär att varje utbildning är
              anpassad för att ge de bästa möjligheterna och förutsättningarna
              för en fortsatt karriär inom respektive inriktning. Det här är
              otroligt viktigt att bära med sig. Det betyder att vi lämnar det
              gamla systemet bakom oss, där alla utbildningar, alldeles oavsett
              inriktning, byggde på samma grund. Det här är det centrala.
            </seg>
            <seg xml:id="i-00b26abe8d215c42-0">
              Herr talman! Det som vi kort sagt gör är att vi nu skapar en
              gymnasieskola där vi bygger bort återvändsgränderna. En del av
              det handlar om lärlingsutbildningarna. Den gymnasiala lärlingsutbildningen
              blir just ett alternativ inom yrkesprogrammen. Man genomför halva
              sin utbildning på en arbetsplats i stället för i skolan. Vi vet
              att det fungerar så redan i dag i många av våra grannländer. Lärlingsutbildningen
              är ingen egen utbildning, men den är en del av ett yrkesprogram
              med samma krav och samma mål och som leder till samma examen på
              slutet. I bästa fall leder den naturligtvis också till ett betydligt
              större kontaktnät och ökade chanser att få en anställning.
            </seg>
            <seg xml:id="i-a69c4d43af4a86c8-0">
              Herr talman! Vi närmar oss nu den nya gymnasieskolan med stormsteg.
              Dagens betänkande är ytterligare ett av de ärenden som pekar ut
              vägen för hur det rent praktiskt ska gå till.
            </seg>
            <seg xml:id="i-a6a6049f5801e0f1-0">
              När det gäller lärlingsutbildningarna handlar det bland annat
              om att reda ut vem som är ansvarig för vad när en elev kommer
              till en arbetsplats. I betänkandet föreslår vi därför det skriftliga
              avtalet som har varit uppe i debatten. Vi klargör att varje elev
              ska underteckna detta, liksom varje skola och varje arbetsplats,
              och att man ska reda ut vad det är som gäller, hur ansvarsförhållandena
              ser ut och hur det ska fungera. Det blir ett väldigt bra sätt,
              tror jag, att få klart för sig vad man kan förvänta sig och vilka
              krav som man kan ställa. Dessutom framgår vem som är kontaktperson
              på skolan och vem som är handledare på arbetsplatsen. På det sättet
              skapas kvalitet.
            </seg>
            <seg xml:id="i-4be1ba569c311b7b-0">
              Som sagt är lärlingsutbildningen inte skild från resten av gymnasieskolan.
              Det är viktigt att komma ihåg när vi diskuterar de här frågorna
              att det är en utbildning inom ramen för ett yrkesprogram. Samtidigt
              är det för de elever som väljer lärlingsutbildningen på många
              sätt en utbildningsupplevelse som är ny och som inte har funnits
              i samma utsträckning tidigare. Den innehåller viktiga åtaganden
              både för eleven, för skolan och för de arbetsplatser som anordnar
              den. Då är det viktigt att man vet vad som gäller och att förutsättningarna
              blir riktiga. Det är naturligtvis bakgrunden till de förslag som
              vi lägger fram här i dag.
            </seg>
            <seg xml:id="i-2cb2cc126d1d824f-0">
              Herr talman! Jag yrkar naturligtvis bifall till utskottets förslag
              i betänkandet. Det är bra förslag som reglerar hur en del av den
              nya gymnasieskolan kommer att fungera. Men det är just bara en
              del av den helhet som jag inledde med att prata om. Det är en
              helhet som innebär att vi äntligen kommer bort från tvåtredjedelsskolan.
              Vi satsar på kvalificerade utbildningar med hög kvalitet som ökar
              människor anställningsbarhet och möjligheter att förverkliga sina
              drömmar och ambitioner. Det är väldigt bra.
            </seg>
          </u>
          <note type="speaker" xml:id="i-988ba5870b64dcb2-0">
            Anf. 27 GUNILLA SVANTORP (S) replik:
          </note>
          <u who="gunilla_svantorp_b91af7" xml:id="i-83b96d7f6b22ec36-1">
            <seg xml:id="i-5fcc59850a185dd4-0">
              Herr talman! Oskar Öholm hör vad han vill höra. Jag inledde med
              att säga att vi ser väldigt positivt på propositionen. Men vi
              vill ändå lyfta fram några saker som vi tycker saknas i den.
            </seg>
            <seg xml:id="i-886e7662de95d803-0">
              Det första som jag måste påminna Oskar Öholm om är Gy 2007. Socialdemokraterna
              gav faktiskt Skolverket i uppdrag att utreda en utbildning liknande
              som den vi nu har på bordet men som er regering valde att slänga
              i papperskorgen. Därför ligger vi fyra år efter. Vi hade kunnat
              vara framme fyra år tidigare vid det som vi är framme vid i dag.
            </seg>
            <seg xml:id="i-f5f5d00827b726a1-0">
              Oskar Öholm säger: Vi bygger bort återvändsgränder. Ändå står
              det ingenting i förslaget om vad som händer om lärlingsplatsen
              försvinner. Vad händer med eleven då? Då hamnar eleven verkligen
              i en riktig återvändsgränd. Det har vi en reservation om som ni
              yrkar avslag på.
            </seg>
          </u>
          <note type="speaker" xml:id="i-2f75f16723d566b8-0">
            Anf. 28 OSKAR ÖHOLM (M) replik:
          </note>
          <u who="oskar_oholm_e34444" xml:id="i-190c2d6628d7ab4c-1">
            <seg xml:id="i-7242b09dc30fc88f-0">
              Herr talman! Jag inledde med att säga att det var tre mer eller
              mindre kritiska oppositionsföreträdare. Jag kan konstatera att
              Gunilla Svantorp var den minst negativa, vilket jag är glad för.
            </seg>
            <seg xml:id="i-6babeb4cb20e76fc-0">
              Jag är beredd att hålla med om att Gunilla Svantorp och andra
              socialdemokrater har talat sig varma för lärlingsutbildningar
              under många år, men man hade också makten under många år. Det
              är väl bra att vi är överens nu och ser till att det blir så bra
              som möjligt för dem som kommer att finnas med där.
            </seg>
            <seg xml:id="i-e2aa53ba5d032b45-0">
              Tittar man på reservationerna, kanske framför allt den som Gunilla
              Svantorp hänvisar till, känns det som man har ansträngt sig hårt
              för att få till en reservation och odla lite konflikt. Det ska
              man givetvis göra i ett parlament och i en diskussion, men man
              behöver inte skrämmas i onödan.
            </seg>
            <seg xml:id="i-b7c44dde3beda4d5-0">
              Det som Gunilla Svantorp tar upp regleras på ett bra sätt i skollagen
              redan i dag. Har man påbörjat sin utbildning på ett nationellt
              program har man rätt att fullfölja den utbildningen på det påbörjade
              programmet. Dessa förhållanden gäller även om det sker förändringar
              under tiden. Jag har därför svårt att se att det kommer att bli
              ett problem i verkligheten.
            </seg>
          </u>
          <note type="speaker" xml:id="i-f82342caf1354b72-0">
            Anf. 29 GUNILLA SVANTORP (S) replik:
          </note>
          <u who="gunilla_svantorp_b91af7" xml:id="i-83b96d7f6b22ec36-2">
            <seg xml:id="i-0b9c470e73a53f54-0">
              Herr talman! Eftersom vi ser att folk inte får den utbildning
              som de tror att de får, som vi hörde Rossana läsa upp ett exempel
              på nyss, är det bättre om vi kan ha tydliga regler för vilka kriterier
              som gäller och vilka krav man kan ställa som elev, huvudman eller
              bolag som ställer upp med en plats.
            </seg>
            <seg xml:id="i-7c00bfd779da1380-0">
              Under försökstiden har vi haft dels Nationella lärlingskommittén,
              dels en enmansutredare. Bägge har kommit med många bra förslag
              i två tjocka betänkanden, men få av dessa förslag finns med i
              propositionen. Framför allt finns inte de viktiga förslag med
              som handlar just om kvalitetssäkringen. Det tycker vi är märkligt.
              Jag skulle vilja höra Oskar Öholms syn på det. Varför är det så
              få kvalitetskriterier med när det finns så många tydliga och bra
              förslag?
            </seg>
          </u>
          <note type="speaker" xml:id="i-de273d2545599cfc-0">
            Anf. 30 OSKAR ÖHOLM (M) replik:
          </note>
          <u who="oskar_oholm_e34444" next="cont" xml:id="i-b6cda3a1c2ca9652-0">
            <seg xml:id="i-0b0de49c2e6c5ec9-0">
              Herr talman! Vi kan säkert alla vara överens om att det som Gunilla
              Svantorp talar om är viktigt när man inför en lärlingsutbildning.
              Vi behöver bli bra på kvalitetssäkring, och vi behöver göra en
              bra uppföljning så att man ser att saker och ting fungerar som
              det är tänkt och att eleverna får den kvalitativa utbildning de
              ska ha.
            </seg>
            <seg xml:id="i-cfe9fce6e6056460-0">
              Det är viktigt att poängtera att det här inte slutar i och med
              det beslut vi fattar i dag. Vi ska fortsätta följa frågorna. Det
              vi fattar beslut om i dag, utbildningskontraktet, är en del som
              syftar till att stärka kvaliteten. Man ska kunna gå in och se
              precis vad som gäller och vem som är ansvarig för vad.
            </seg>
            <seg xml:id="i-d0aff64adcfebcfe-0">
              Man ska dock inte glömma bort att både Skolinspektionen och Skolverket
              har fått tydliga uppdrag att arbeta med kvaliteten i det arbetsplatsförlagda
              arbetet. Mycket av det som Gunilla Svantorp efterlyser är alltså
              tillgodosett på detta sätt.
            </seg>
            <seg xml:id="i-a86514a65da7c961-0">
              När man sjösätter en ny reform är det självklart viktigt att
              följa det framöver. Gunilla Svantorp får det att låta som att
              utbildningskontraktet ska reglera allt, men så är det inte. Utbildningskontraktet
              är en del av kvalitetsarbetet och uppföljningen. Skolverket ansvarar
              för andra delar, och Skolinspektionen är givetvis också viktig
              i detta arbete.
            </seg>
          </u>
          <note xml:id="i-d715eabae2a9d24c-0">
            Ajournering
          </note>
          <note xml:id="i-4de5f241d9e6fdfc-0">
            Kammaren beslutade kl. 13.52 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u who="oskar_oholm_e34444" prev="cont" xml:id="i-55d4a9602b1e7fbb-0">
            <seg xml:id="i-056832e2d9bbbb81-0">
              Återupptagna förhandlingar
            </seg>
            <seg xml:id="i-722d8f05fa178265-0">
              Statsrådet Tobias Billström besvarar såväl allmänpolitiska frågor
              som frågor inom sitt ansvarsområde.
            </seg>
            <seg xml:id="i-3b8565e60acae6f3-0">
              Sommarjobb
            </seg>
          </u>
          <note xml:id="i-addaa97818d63e63-0">
            Förhandlingarna återupptogs kl. 14.00.
          </note>
          <note xml:id="i-dd531d82d2a6e1d4-0">
            10 § Frågestund
          </note>
          <note xml:id="i-0ff2cbbcc85395ce-0">
            Anf. 31 FÖRSTE VICE TALMANNEN:
          </note>
          <note xml:id="i-bde3cb5842b55d41-0">
            Jag vill hälsa statsrådet Tobias Billström, justitieminister
            Beatrice Ask, statsrådet Gunilla Carlsson, statsrådet Peter Norman
            och statsrådet Erik Ullenhag välkomna.
          </note>
          <note type="speaker" xml:id="i-1f52bdc8cf9a4b95-0">
            Anf. 32 LENA HALLENGREN (S):
          </note>
          <u who="lena_hallengren_c9798e" xml:id="i-3c77c74e91170e4b-0">
            <seg xml:id="i-e69072f171f8d0bb-0">
              Fru talman! Det är sista frågestunden inför sommaren, och snart
              är det skolavslutning. För många ungdomar väntar ett härligt,
              avkopplande sommarlov. För andra är det kanske en möjlighet att
              få ett första sommarjobb, tjäna lite egna pengar, få arbetslivserfarenhet,
              uppleva vad det innebär att passa arbetstider och kanske testa
              på ett jobb och se om det är någonting för framtiden. För många
              familjer som har låg inkomst kan det också vara det som möjliggör
              att sommaren ger utrymme för lite utöver det vanliga.
            </seg>
            <seg xml:id="i-52c7e8976295ce8a-0">
              Min fråga till statsrådet Billström är därför: Skulle det inte
              vara bättre om alla ungdomar gavs den här chansen att få de positiva
              erfarenheter som ett sommarjobb innebär? Är det inte en rimlig
              prioritering att använda de gemensamma resurser vi har och det
              ökade utrymme som finns till att satsa på jobb till samtliga ungdomar?
            </seg>
          </u>
          <note type="speaker" xml:id="i-d35ac1385eea6c42-0">
            Anf. 33 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-7cc138746e6c7583-0">
            <seg xml:id="i-6ec68268d431370c-0">
              Fru talman! Tack för frågan, Lena Hallengren! Det här är naturligtvis
              en väldigt prioriterad fråga för regeringen. Frågeställaren avslutar
              också med att undra om det inte är en prioriterad fråga att försöka
              arbeta för att så många som möjligt kommer i arbete.
            </seg>
            <seg xml:id="i-d218832d83c5c9d3-0">
              Jo, det är precis det regeringen gör. Men det förutsätter också
              en bred palett av åtgärder. Ungdomsarbetslösheten är också kopplad
              till utbildningsfrågan. Vi ser hur elever lämnar skolan utan att
              ha godkända betyg. För att bekämpa detta för regeringen en aktiv
              politik för att se till att skolan ger ungdomarna den kompetens
              som behövs för att man ska vara behövd på arbetsmarknaden.
            </seg>
            <seg xml:id="i-e0498773cb8df768-0">
              Till det kommer också andra åtgärder för dem som har lämnat skolan
              och som omfattas av det så kallade uppföljningsansvaret. Det är
              också viktigt att arbeta med detta.
            </seg>
            <seg xml:id="i-41deab44265d20e8-0">
              Regeringen är alltid beredd att lyssna på goda förslag på hur
              man ska komma vidare och arbeta för att bekämpa ungdomsarbetslösheten
              och förstärka arbetet med att förbättra den svenska skolan.
            </seg>
          </u>
          <note type="speaker" xml:id="i-dceedd9981cba6f0-0">
            Anf. 34 LENA HALLENGREN (S):
          </note>
          <u who="lena_hallengren_c9798e" xml:id="i-3c77c74e91170e4b-1">
            <seg xml:id="i-1a3087c335c54f6d-0">
              Fru talman! Min fråga handlade om sommarjobb för alla ungdomar.
              Jag tycker att svaret är lite märkligt. Regeringen har ju dragit
              in de resurser som fanns just när det var valår för att hjälpa
              kommuner att se till att alla ungdomar får ett sommarjobb. Det
              finns de som har egna kontakter genom föräldrar eller praktik
              i skolan som löser detta själva, men ganska många gör det inte.
            </seg>
            <seg xml:id="i-30c4ca280f3560b5-0">
              Nynäshamns kommun erbjuder till exempel alla ungdomar från årskurs
              9 till årskurs 3 på gymnasiet sommarjobb. Om den här frågan är
              så prioriterad, varför drar man in det här stödet? Varför använder
              vi inte det utrymme som finns om vi tror att alla ungdomar mår
              bra av att få testa på arbetsmarknaden, uppleva vad arbetslivet
              innebär med de krav som ställs och den inkomst som det ger? Jag
              skulle vilja ha ett svar på frågan: Varför är inte regeringen
              beredd att medverka till att alla unga får ett sommarjobb ?
            </seg>
          </u>
          <note type="speaker" xml:id="i-8fba95dcfd423964-0">
            Anf. 35 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-7cc138746e6c7583-1">
            <seg xml:id="i-c4b20aa5038fa307-0">
              Fru talman! Det här är en fråga som man måste se även i det kommunala
              perspektivet. Det är bra att frågeställaren lyfter in detta. Det
              är riktigt att staten gav ett tillfälligt stöd till kommunerna
              förra året. Det var angeläget med tanke på hur den kommunalekonomiska
              situationen såg ut vid det tillfället. Nu däremot pekar prognoserna
              mot att väldigt många kommuner i Sverige redovisar ett överskott.
              Hur man väljer att leverera med de pengar som man har i kommunkassan
              är en fråga som faller inom ramen för det kommunala självstyret.
              Olika kommuner väljer att prioritera olika.
            </seg>
            <seg xml:id="i-905edb81bebe4d70-0">
              Har man möjlighet att utöka antalet sommarjobb i kommunal eller
              privat verksamhet på den lokala nivån tycker jag att det är självklart
              att man tar den möjligheten, men varken regeringen eller riksdagen
              kan fjärrstyra alla Sveriges 290 kommuner. Vi måste överlåta till
              kommunpolitikerna att göra den typen av prioriteringar.
            </seg>
            <seg xml:id="i-d16194ac7e3b2184-0">
              Videokameror i polisbilar
            </seg>
          </u>
          <note type="speaker" xml:id="i-acfcc8e1afc391f3-0">
            Anf. 36 HANNES BECKMAN (M):
          </note>
          <u who="lars_beckman_4f3f65" xml:id="i-e6c2eff48713fa82-0">
            <seg xml:id="i-492383facb436d53-0">
              Fru talman! I sin årsredovisning påpekar Riksenheten för polismål
              att det ökade antalet poliser i yttre tjänst även kan leda till
              en ökning av antalet anmälningar mot poliser.
            </seg>
            <seg xml:id="i-407189e6f402d4b0-0">
              Inför valet 2006 presenterade Alliansen i en rapport om framtidens
              polis bland annat ett förslag om att utrusta polisens bilar med
              videokameror. Videokameror skulle stärka polisernas säkerhet i
              deras yrkesutövning och användas som skydd mot felaktiga påståenden
              om deras agerande. De skulle även stärka gripna eller omhändertagna
              personers rättssäkerhet om någonting skulle hanteras felaktigt
              av polisen.
            </seg>
            <seg xml:id="i-3831f5a885222f44-0">
              Min fråga är huruvida justitieministern har vidtagit eller kommer
              att vidta någon åtgärd för att på detta eller andra sätt stärka
              polisernas skydd i deras yrkesutövning och gripna eller omhändertagna
              personers rättssäkerhet.
            </seg>
          </u>
          <note type="speaker" xml:id="i-149254bc85a9cbb9-0">
            Anf. 37 Justitieminister BEATRICE ASK (M):
          </note>
          <u who="unknown" xml:id="i-9c05a288ce17ee02-0">
            <seg xml:id="i-96d8ad54b050958c-0">
              Fru talman! Det är helt riktigt att den här frågan har diskuterats
              mer än en gång. Det finns många fördelar med att använda sig av
              kameror i vissa sammanhang för att säkerställa att man vet vad
              som har hänt och att ett agerande är korrekt genomfört.
            </seg>
            <seg xml:id="i-8a9dbdf6511e78eb-0">
              Det som är bekymmersamt är att vi inte har en lagstiftning i
              Sverige som inrymmer detta, vad vi kan förstå. Det är flera olika
              lagar som blir tillämpliga när det handlar om polisens användning
              av kameror. Det handlar om lagen om hemlig kameraövervakning,
              polisdatalagen och så vidare. Vi diskuterar hur det skulle kunna
              användas.
            </seg>
            <seg xml:id="i-6bfc81f68d754627-0">
              När det gäller de situationer där polisen ändå använder kameror
              vill jag säga att en grundläggande förutsättning i polisdatalagen
              är att personuppgifter i form av en bild har ett mycket specifikt
              ändamål. Det är också lite svårt att lösa huruvida en kameraövervakning
              av en polisbil eller av en enskild tjänsteman handlar om ett specifikt
              uppdrag eller om det är en allmän övervakning.
            </seg>
            <seg xml:id="i-ddb9e8eb592982b1-0">
              Det här är en fråga där de lärde måste tvista ett tag innan vi
              har tillräckligt lagrum för att veta hur vi ska lagreglera det
              hela.
            </seg>
          </u>
          <note type="speaker" xml:id="i-3b21ea2fd9553e64-0">
            Anf. 38 HANNES BECKMAN (M):
          </note>
          <u who="lars_beckman_4f3f65" xml:id="i-e6c2eff48713fa82-1">
            <seg xml:id="i-06369ba4108522f7-0">
              Fru talman! Det låter betryggande att frågan diskuteras. Man
              kan också vända på det och se att det kan finnas poänger i det
              omvända perspektivet i rollen som brottsoffer och även för poliser
              om det finns en videoinspelning av händelseförloppet.
            </seg>
            <seg xml:id="i-a4c0db419b410ee4-0">
              Videokameror är ett bra instrument i polisbilarna. Utreder justitieministern
              om det finns andra tekniska hjälpmedel som man kan ha på plats
              i polisbilarna?
            </seg>
          </u>
          <note type="speaker" xml:id="i-8a0debe988fb9820-0">
            Anf. 39 Justitieminister BEATRICE ASK (M):
          </note>
          <u who="unknown" xml:id="i-9c05a288ce17ee02-1">
            <seg xml:id="i-169b4fe320145b92-0">
              Fru talman! Det är i första hand polisen och polismyndigheterna
              som ska diskutera vilken typ av instrument, verktyg och metoder
              som polisen ska använda för att utföra sitt uppdrag. Jag vill
              inte gärna ge mig in på synpunkter på vilka teknikaliteter som
              kan vara nödvändiga utan att det har kommit en framställan från
              polisen om det.
            </seg>
            <seg xml:id="i-d5522ff6b345a88f-0">
              Däremot har jag sett att man till exempel i Frankrike har kameror
              som man kan använda i vissa situationer. Där talar man om för
              den man möter att man sätter på kameran för att bringa ordning.
              De anser sig ha väldigt god nytta av det.
            </seg>
            <seg xml:id="i-558ff2590e6ebb6f-0">
              Det finns många tekniska hjälpmedel, men de måste passa inom
              de lagar och regler som vi har i Sverige. Dessutom måste det vara
              någonting som svensk polis tycker skulle vara till hjälp för dem,
              och där är vi inte ännu i den här frågan.
            </seg>
            <seg xml:id="i-1c27a74cac909e99-0">
              Danska gränskontroller
            </seg>
          </u>
          <note type="speaker" xml:id="i-d7f4aab6b32d9958-0">
            Anf. 40 KARIN NILSSON (C):
          </note>
          <u who="ulrik_nilsson_f7792c" xml:id="i-91676390b6a71851-0">
            <seg xml:id="i-f94474ef0b54ae78-0">
              Fru talman! Min fråga skulle egentligen kunna ställas till nordiska
              samarbetsministern, finansministern, handelsministern, arbetsmarknadsministern,
              troligen också till migrationsministern och EU-ministern och också
              till justitieministern. Jag väljer att ställa min fråga till Beatrice
              Ask. Frågan handlar om Danmarks beslut att upprätta gränskontroller
              mot Tyskland och Sverige. Det här är en fråga som berör stora
              delar av samhället och det politiska systemet.
            </seg>
            <seg xml:id="i-e8e6f022c083e9da-0">
              För Centerpartiet är värnandet om den fria rörligheten en mycket
              viktig fråga. Dagligen arbetspendlar 20 000 personer över Öresund;
              det är en region med mycket stark tillväxt. En resa med tåg över
              Sundet tar i dag ungefär 34 minuter, och det är inte ofta konduktören
              hinner gå från den ena ändan av tåget till den andra och kontrollera
              biljetterna. Hur de under en sådan resa samtidigt skulle hinna
              kontrollera personers identitet har jag svårt att se.
            </seg>
            <seg xml:id="i-b250aeb1ea11795e-0">
              Vad skulle en genomlysning av bagage och kontroll av identitet
              innebära för en resenär på dessa överfulla Öresundståg? En gräns
              mellan två länder upplever jag är som ett staket mellan två villatomter.
              En utökad personkontroll vid en gräns kan knappast vara en fråga
              som avgörs av endast ett land, utan det borde finnas fler parter
              inblandade och fler att ta hänsyn till. Vilket uniformssamhälle
              skulle detta beslut i så fall skapa?
            </seg>
            <seg xml:id="i-4f81b498e078ed3c-0">
              Min fråga till statsrådet är: När och hur kommer regeringen att
              reagera och agera vad gäller danskarnas beslut i denna fråga?
            </seg>
          </u>
          <note type="speaker" xml:id="i-f3a41f34d1593445-0">
            Anf. 41 Justitieminister BEATRICE ASK (M):
          </note>
          <u who="unknown" xml:id="i-9c05a288ce17ee02-2">
            <seg xml:id="i-86a2962e91f2a278-0">
              Fru talman! Det är klart att vi alla reagerat på de medieuppgifter
              som kommit om det danska initiativet, den uppgörelse de hade gjort
              som innebar en förstärkt gränskontroll visavi den svenska gränsen.
            </seg>
            <seg xml:id="i-715cca8e0ca5cacd-0">
              Efter att ha talat med justitieministern i Danmark och med andra
              visar det sig att det egentligen handlar om att man vill öka tullens
              aktiviteter för att förhindra narkotikasmuggling och annat. Det
              är ungefär samma verksamhet som den svenska tullen har vid Öresundsbron.
              Det var alltså inte så märkligt som det lät.
            </seg>
            <seg xml:id="i-417a0e0fb2780bff-0">
              Kommissionen granskar dock det danska initiativet. Jag tycker
              att det är rimligt att man går igenom det, för det är viktigt
              att reglerna beträffande Schengensamarbetet följs och att vi värnar
              den fria rörligheten. Därför måste man naturligtvis syna även
              detta i det perspektivet. Vi ser fram emot den utvärderingen.
            </seg>
          </u>
          <note type="speaker" xml:id="i-9fc43c117806b8d6-0">
            Anf. 42 KARIN NILSSON (C):
          </note>
          <u who="ulrik_nilsson_f7792c" xml:id="i-91676390b6a71851-1">
            <seg xml:id="i-4d1ab52b6038aa18-0">
              Fru talman! Tack, statsrådet, för svaret!
            </seg>
            <seg xml:id="i-8839064e2e491981-0">
              Det känns bra att justitieministern har haft det samtalet med
              sin kollega i Danmark. Jag är dock orolig för att det lite grann
              är fråga om dubbla budskap. Enligt medierna finns ett skäl till
              beslutet i Danmark men ett annat när de riktar sig mot EU. Så
              länge de håller sig till tullens aktiviteter har de naturligtvis
              möjlighet att själva bestämma över handelsvaror som flödar över
              gränsen.
            </seg>
            <seg xml:id="i-f6911a79cf133876-0">
              Jag är rädd för att Danmark ska upprätta permanenta tullposteringar,
              med permanent tullpersonal, som tillåts granska resenärer och
              bilar. Det skulle krångla till det betydligt för alla de tusentals
              som dagligen rör sig över Sundet på grund av utbildning eller
              arbete.
            </seg>
            <seg xml:id="i-109aabb1f8552920-0">
              Vi har ett Schengenavtal inom EU vars syfte är att skapa ett
              öppnare Europa. Det ska vara enkelt att röra sig fritt mellan
              unionens medlemsländer. Jag hoppas därför att justitieministern
              har rätt och att detta inte är en fråga som vi behöver oroa oss
              för. Jag tror att många i den berörda regionen är tacksamma för
              ett tydligt svar i frågan.
            </seg>
          </u>
          <note type="speaker" xml:id="i-4f007634d6a2adc1-0">
            Anf. 43 Justitieminister BEATRICE ASK (M):
          </note>
          <u who="unknown" xml:id="i-9c05a288ce17ee02-3">
            <seg xml:id="i-4361f4a0f2b26f6f-0">
              Fru talman! Den här frågan har, som sagt, diskuterats, och många
              länder är engagerade. Vi är noggranna med den ömsesidiga respekten
              för varandras arbete och de regler som formar Schengenområdet.
              Kommissionen kommer att granska det danska beslutet och de förändringar
              det kan medföra. Vad beslutet konkret innebär är att man anställer
              ytterligare ett antal tulltjänstemän. Det kan knappast vara så
              allvarligt att det skulle kunna ifrågasättas utifrån regelverket.
            </seg>
            <seg xml:id="i-451329651b0b1260-0">
              Det pågår en översyn för att utvärdera och effektivisera Schengen.
              En fråga som ställs är vilka möjligheter som ska finnas att återinföra
              kontroll vid inre gräns, i vilka situationer och så vidare. Det
              är inte helt klarlagt i alla led vad som kan och inte kan göras.
            </seg>
            <seg xml:id="i-aaa1639c22e5df7e-0">
              Vi tycker att det är bra att man utvärderar regelverken, men
              vi är samtidigt fast övertygade om att grunden måste vara den
              fria rörligheten. Den är trots allt basen i det europeiska samarbetet.
            </seg>
            <seg xml:id="i-0ad3185973dc7233-0">
              Främlingsfientlighet
            </seg>
          </u>
          <note type="speaker" xml:id="i-60f26de9cfb49fe6-0">
            Anf. 44 ULF NILSSON (FP):
          </note>
          <u who="ulf_nilsson_b2871f" xml:id="i-9e6a9529b4cc4d1a-0">
            <seg xml:id="i-df7b0e93931bb288-0">
              Fru talman! Jag tänkte ställa en fråga om främlingsfientlighet.
              När jag tänker tillbaka på det senaste årets nyhetsnotiser minns
              jag en del. Jag tänker på en muslimsk mamma som på väg till dagis
              med sina barn under lång tid trakasserades av ett tonårsgäng i
              ett mindre samhälle. Jag tänker på en judisk invandrare i Malmö
              som fick sin lägenhetsdörr och bil målade med hakkors. Och jag
              tänker på några mycket allvarliga och tragiska misshandelshistorier.
            </seg>
            <seg xml:id="i-8e6818ddff0b792e-0">
              Myndigheten Forum för levande historia har presenterat en rapport
              om ungdomars attityder. Naturligtvis är de flesta ungdomar både
              toleranta och öppna i sitt sinne bland annat vad gäller människor
              som flyttar hit. Men tyvärr finns också en betydande grupp som
              inte är det. Därför blir min fråga till statsrådet Erik Ullenhag:
            </seg>
            <seg xml:id="i-b3b735112cf25da7-0">
              Hur arbetar regeringen, och hur tänker regeringen arbeta, för
              att motverka en ökning av främlingsfientligheten i Sverige?
            </seg>
          </u>
          <note type="speaker" xml:id="i-6640f77a793abe2a-0">
            Anf. 45 Statsrådet ERIK ULLENHAG (FP):
          </note>
          <u who="erik_ullenhag_908afe" xml:id="i-b02ef5551458abd7-0">
            <seg xml:id="i-0071a44a7017b9ab-0">
              Fru talman! Tack för frågan!
            </seg>
            <seg xml:id="i-0aa4400b1baf01c4-0">
              Som Ulf Nilsson säger är Sverige i grunden ett tolerant land.
              En kraftig majoritet i vårt land har blivit mer positiv till invandring
              och invandrare än vad fallet var tidigare. Samtidigt har vi en
              utveckling mot ökad osäkerhet och främlingsfientlighet mot vissa
              grupper. Det kan gälla judar, romer och muslimer i Sverige. För
              dem som drabbas av främlingsfientligheten är det förstås ingen
              tröst även om det går åt rätt håll vad gäller värderingarna i
              stort.
            </seg>
            <seg xml:id="i-b1adecd5911c5ad5-0">
              Mot den bakgrunden har regeringen tillsatt en utredning under
              ledning av Bengt Westerberg just för att utreda förekomsten av
              främlingsfientlighet och också fundera på hur vi bäst bemöter
              främlingsfientligheten. Därutöver sker redan en hel del via Forum
              för levande historia, med Förintelsen som utgångspunkt, och via
              andra myndigheter. Bland annat fördelar Ungdomsstyrelsen bidrag
              för kampen mot rasism och främlingsfientlighet.
            </seg>
          </u>
          <note type="speaker" xml:id="i-4f12bd65a3d1423f-0">
            Anf. 46 ULF NILSSON (FP):
          </note>
          <u who="ulf_nilsson_b2871f" xml:id="i-9e6a9529b4cc4d1a-1">
            <seg xml:id="i-5968a022b509cc24-0">
              Fru talman! Jag tackar för det och ser fram emot Bengt Westerbergs
              utredning, som jag tror både kan belysa mycket och komma med en
              del förslag.
            </seg>
            <seg xml:id="i-7fafb8d253dba51c-0">
              Sedan tror jag att skolan har en nyckelroll. Jag vill därför
              ställa en följdfråga till statsrådet, nämligen om även han anser
              att det är viktigt att skolan också fortsättningsvis, genom myndigheter
              som Forum för levande historia, får resurser för att arbeta med
              information och kunskap om rasism, totalitära ideologier och så
              vidare så att fler människor lär sig av historien.
            </seg>
          </u>
          <note type="speaker" xml:id="i-45a89a33809e01df-0">
            Anf. 47 Statsrådet ERIK ULLENHAG (FP):
          </note>
          <u who="erik_ullenhag_908afe" xml:id="i-b02ef5551458abd7-1">
            <seg xml:id="i-4c6d234578c925e0-0">
              Fru talman! Det är som Ulf Nilsson säger, att skolan har en nyckelroll.
              Är det något som vi vet fungerar i kampen mot fördomar och intolerans
              är det ökad kunskap. En del av det som Forum för levande historia
              visat är att om eleverna får ökad kunskap om Förintelsen under
              andra världskriget minskar antisemitismen och förekomsten av hat
              mot judar. Det är i grunden något mycket positivt.
            </seg>
            <seg xml:id="i-cbf9b3d458b6a4ce-0">
              Det vi alla har ett ansvar för är att ställa upp för det samhälle
              vi vill ha. Ulf Nilsson nämner i sin fråga händelsen med en somalisk
              kvinna som dag efter dag trakasserades på väg till dagis. Till
              slut kastade man sten på både henne och hennes dotter. När jag
              talar med muslimer och judar i Sverige om den typen av händelser
              säger de ofta att de är ganska ensamma när det sker. Där har vi
              ett gemensamt ansvar att stå upp för lika värde och kampen mot
              främlingsfientlighet.
            </seg>
            <seg xml:id="i-ced0fd394bbe2cc4-0">
              För att svara konkret på Ulf Nilssons fråga vill jag säga att
              skolan har en nyckelroll.
            </seg>
          </u>
          <note xml:id="i-0d3df310e81dd463-0">
            Asylsökandes skyddsbehov
          </note>
          <note type="speaker" xml:id="i-79299c9c7207afb2-0">
            Anf. 48 WILLIAM PETZÄLL (SD):
          </note>
          <u who="unknown" xml:id="i-9c05a288ce17ee02-4">
            <seg xml:id="i-41edb590c75ab0d4-0">
              Fru talman! I ett par nyligen uppmärksammade fall har vi kunnat
              ta del av hur människor som sökt asyl i Sverige med anledning
              av att de riskerar sitt liv i hemlandet trots det återvänder på
              semestern till det land som de påstår sig ha flytt från. I vissa
              fall har kommunen gått in och betalat semestern och även gett
              en slant till matpengar.
            </seg>
            <seg xml:id="i-0c86ba7cc278de2d-0">
              Att en person som säger sig ha flytt från sitt land på grund
              av livshotande omständigheter ändå väljer att semestra i samma
              land borde rimligtvis väcka misstankar om personens egentliga
              skyddsbehov. Min ståndpunkt i den frågan är glasklar. Om man fått
              asyl i Sverige på grund av att man riskerar sitt liv i hemlandet
              och trots det väljer att åka på semester till samma land som man
              flytt från ska den semestern enligt min mening vara permanent
              och uppehållstillståndet dras tillbaka.
            </seg>
            <seg xml:id="i-f4a28dbb7d9dc77b-0">
              Min fråga till Tobias Billström är vilka åtgärder han kommer
              att vidta i syfte att motverka den typen av asylmissbruk.
            </seg>
          </u>
          <note type="speaker" xml:id="i-5e35fe088bd0ba7b-0">
            Anf. 49 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-7cc138746e6c7583-2">
            <seg xml:id="i-9460a5acdfc6b482-0">
              Fru talman! Svaret är: inga alls, eftersom det som William Petzäll
              pekar på inte är något missbruk. Vi prövar asylbehovet i en asylprocess
              för att utröna huruvida en människa har skyddsbehov. Den prövningen
              görs vid ett tillfälle, och man beviljas följaktligen uppehållstillstånd
              på grundval av ett påstått skyddsbehov som prövas då.
            </seg>
            <seg xml:id="i-1c1d4a395ea09852-0">
              Att man vid ett senare tillfälle väljer att återvända eller resa
              tillbaka till det här landet är någonting helt annat. Det är inte
              ett missbruk av systemet. Det kan faktiskt vara så att både ens
              egna förhållanden vad gäller skyddsbehov och förhållandena i hemlandet
              ändras på ett sådant sätt att man känner att man kan åka tillbaka.
              Detta tar inte alls William Petzäll upp i sin fråga, men det är
              någonting som man måste belysa. Annars är det väldigt lätt att
              tro att detta handlar om människor som kommer och loggar in i
              systemet tillfälligt och sedan återvänder. Så ser det alltså inte
              ut.
            </seg>
            <seg xml:id="i-56a0ebfdc30bbf31-0">
              Jag tycker alltså att systemet som det ser ut i dag fungerar
              bra och har inte för avsikt att ändra det.
            </seg>
          </u>
          <note type="speaker" xml:id="i-546e997de232a054-0">
            Anf. 50 WILLIAM PETZÄLL (SD):
          </note>
          <u who="unknown" xml:id="i-9c05a288ce17ee02-5">
            <seg xml:id="i-dd540da54c31a6a1-0">
              Fru talman! Vad vi indirekt kan höra från migrationsministern
              är att det är helt okej att ljuga statliga myndigheter rakt upp
              i ansiktet. Givetvis är det så. Allt sunt förnuft säger att om
              man kommer till Sverige och säger att man om man återvänder till
              sitt hemland riskerar att dö och sedan inom loppet av bara något
              år åker på semester, då har man inga skyddsbehov. Det är alldeles
              uppenbart.
            </seg>
            <seg xml:id="i-f73ae82c97f408ef-0">
              Det finns en anledning till att det numera går direktflyg från
              Sverige till Irak. Jag kan lova, fru talman, att det inte rör
              sig om några vanliga Svenssoncharterresor. Detta är människor
              som uppenbarligen inte längre har några asylbehov. Jag trodde
              att asylsystemet och vår möjlighet att ge människor asyl utgick
              från principen att det är människor som är i behov av vår hjälp.
              Men uppenbarligen är det inte så. Jag tycker att det är beklagansvärt
              att man har en så slapphänt inställning i denna fråga och tolererar
              att människor kommer hit, utnyttjar vårt välfärdssystem och ljuger
              statliga myndigheter rakt upp i ansiktet.
            </seg>
          </u>
          <note type="speaker" xml:id="i-56ebb1b956a66287-0">
            Anf. 51 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-7cc138746e6c7583-3">
            <seg xml:id="i-81b96ff689127ba4-0">
              Fru talman! Om det är så att man framför felaktiga uppgifter
              i samband med asylprövningen kommer man naturligtvis att nekas
              asyl. Det säger sig självt. I så fall kommer inte det skyddsbehov
              som man anförde i processen att bli föremål för ett positivt beslut.
              Det är inte riktigt det som William Petzäll far efter, men det
              måste man väga in i denna diskussion.
            </seg>
            <seg xml:id="i-7af6faecfcaa53ac-0">
              Jag vill dock gärna peka på ett annat faktum som jag tycker är
              mer problematiskt, nämligen att en lång frånvaro från Sverige
              naturligtvis kan leda till att man förlorar sitt permanenta uppehållstillstånd.
              Det är inte så att man för tid och evighet är begåvad med detta.
              Å andra sidan kan man vrida och vända på detta och säga att det
              är problematiskt. Vill man som regeringen att människor ska återvända
              och göra ett nytt försök att till exempel bli integrerad i sitt
              hemland är det självklart att vi måste acceptera att människor
              prövar att åka tillbaka. Att föra den politik som William Petzäll
              talar för är snarare ett säkert sätt att se till att människor
              aldrig någonsin vågar återvända till sitt hemland från en vistelse
              i Sverige som sker på grund av skyddsbehov. Det tycker jag i alla
              fall vore mycket beklagligt.
            </seg>
          </u>
          <note xml:id="i-ca60bc3bce0219f1-0">
            Genomförande av vissa riksdagsbeslut
          </note>
          <note type="speaker" xml:id="i-fc7b8fc40a675a78-0">
            Anf. 52 JENS HOLM (V):
          </note>
          <u who="jens_holm_9bd66a" next="cont" xml:id="i-f21db702fd974ebc-0"/>
          <note xml:id="i-02aa8bda60481030-0">
            Fru talman! Den 17 mars beslutade riksdagen att regeringen ska
            ta fram ett förbud mot industriellt framställda transfetter. Den
            31 mars beslutade riksdagen att uppdra åt regeringen att utreda
            de senaste årens skolreformer. Den 27 april beslutade riksdagen
            att obedövad kastrering av grisar ska upphöra. Den 9 juni beslutade
            riksdagen att nya anvisningar av långtidsarbetslösa personer till
            fas 3 ska stoppas.
          </note>
          <u who="jens_holm_9bd66a" prev="cont" xml:id="i-6dc0e755a1f72d65-0">
            <seg xml:id="i-9a12c71925a010c1-0">
              När avser regeringen att genomföra dessa beslut?
            </seg>
          </u>
          <note type="speaker" xml:id="i-e469a40173fbba14-0">
            Anf. 53 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-7cc138746e6c7583-4">
            <seg xml:id="i-0f896b7e5143bbf7-0">
              Fru talman! Dessa tillkännagivanden som överlämnats till regeringen
              kan naturligtvis bli föremål för bedömningar. Jag tror dock inte
              att vi ser en regeringskris framför oss därför att vi förlorade
              en votering om kastrering av smågrisar. Jag tror inte riktigt
              att det är det som regeringsmakten i det här landet står och faller
              med.
            </seg>
            <seg xml:id="i-feedcb7c518408a0-0">
              Jag vill däremot understryka att man aldrig någonsin i det här
              sammanhanget kan utesluta det faktum att andra typer av beslut,
              som till exempel handlar om grundläggande frågor om den ekonomiska
              politiken, skulle kunna få konsekvenser i det här avseendet. Men
              regeringen återkommer i dessa enskilda frågor om och när det finns
              möjlighet att göra det.
            </seg>
          </u>
          <note type="speaker" xml:id="i-2e898adf588be0d5-0">
            Anf. 54 JENS HOLM (V):
          </note>
          <u who="jens_holm_9bd66a" xml:id="i-700262eb23085767-0">
            <seg xml:id="i-e5f458fd0aca46b2-0">
              Fru talman! Det var inte riktigt det svar som jag hade hoppats
              på. Jag tycker också att det i ministerns svar finns ett förringande
              av grisarnas lidande. Det är 4 000 grisar som kastreras varje
              dag utan bedövning.
            </seg>
            <seg xml:id="i-9ff1bc5004f111f8-0">
              Vi i denna församling är direktvalda av folket. Vi sitter här
              på folkets uppdrag för att stifta lagar. Vi kan även utse och
              avsätta regeringar om vi så önskar. Därför tycker jag att det
              är så otroligt viktigt att regeringen snarast återkommer i dessa
              viktiga frågor som jag har räknat upp och berättar vilka åtgärder
              man tänker vidta.
            </seg>
          </u>
          <note type="speaker" xml:id="i-9c7a9821243b2ccc-0">
            Anf. 55 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-7cc138746e6c7583-5">
            <seg xml:id="i-38de20a7d388e4ed-0">
              Fru talman! Det var inte på något vis min avsikt att förringa
              smågrisarnas situation. Jag bara pekade på att det är ganska rimligt
              att ställa saker och ting i relation till varandra. Vi måste förstå
              att det i jämförelse med frågan om den ekonomiska politik som
              riksdagen lägger fast naturligtvis finns en viss skillnad i dignitet.
            </seg>
            <seg xml:id="i-03692a3800e2781a-0">
              När det gäller tillkännagivanden från riksdagen till regeringen
              har regeringen friheten att bestämma huruvida man vill närma sig
              dessa tillkännagivanden och på vilket sätt. Det måste avgöras
              från fall till fall. Jag kan inte här och nu lämna en exakt redogörelse
              till Jens Holm för hur regeringen kommer att förhålla sig till
              den radda av tillkännagivanden som räknades upp.
            </seg>
            <seg xml:id="i-1f1f17540d204922-0">
              Försäkringssystemet och integrering av invandrare
            </seg>
          </u>
          <note type="speaker" xml:id="i-60692411401b493f-0">
            Anf. 56 EMMA HENRIKSSON (KD):
          </note>
          <u who="emma_henriksson_459a1e" xml:id="i-628319c4463e407b-0">
            <seg xml:id="i-00c099e6ac482f88-0">
              Fru talman! I början av denna vecka presenterade ESO en rapport
              om sysselsättning för invandrare. I den rapporten skissar man
              på ett antal förslag som berör lite olika samhällsområden. Bland
              annat föreslår gruppen att vårdnadsbidraget ska tas bort och att
              föräldraförsäkringen ska begränsas för invandrade föräldrar. Man
              menar att det här är någonting som gör att invandrare hålls borta
              från arbetsmarknaden. Det är en ståndpunkt som jag har förstått
              att integrationsministern delar.
            </seg>
            <seg xml:id="i-59d00585116e2a41-0">
              En utredning från Försäkringskassan som kom 2010 visar att invandrade
              föräldrar tar ut betydligt färre föräldradagar än vad svenskfödda
              föräldrar gör. För svenskfödda föräldrar vars barn är födda här
              är det ungefär 11,2 dagar av föräldrapenningen med sjukpenningnivå
              som fryser inne. För invandrade föräldrar med barn som är 0 år
              är det väsentligt fler, ungefär 140 dagar. För ännu äldre barn
              är det betydligt fler.
            </seg>
            <seg xml:id="i-f5e2a33ae880ac92-0">
              Min fråga till integrationsministern är: Är det rimligt att mot
              den bakgrunden begränsa antalet dagar i föräldraförsäkringen och
              tro att det löser några integrationsproblem?
            </seg>
          </u>
          <note type="speaker" xml:id="i-02b5aa31f6321818-0">
            Anf. 57 Statsrådet ERIK ULLENHAG (FP):
          </note>
          <u who="erik_ullenhag_908afe" xml:id="i-b02ef5551458abd7-2">
            <seg xml:id="i-b227a133db991480-0">
              Fru talman! Det är rimligt att titta på det. Vi är i en situation
              där det för utrikes födda kvinnor tar väldigt lång tid att komma
              in på den svenska arbetsmarknaden. Det är problem för utrikes
              födda män, men problemen är större för utrikes födda kvinnor.
              Man kan fundera på vad det beror på, men mediantiden för en man
              som kommer till Sverige och får permanent uppehållstillstånd är
              ungefär fem år innan han kommer in på arbetsmarknaden fullt ut.
              För kvinnor kan det vara upp till tio år. Det där ser jag som
              en av de riktiga utmaningarna på integrationsområdet och på jämställdhetsområdet.
            </seg>
            <seg xml:id="i-2eaf991e0161bfd1-0">
              Det kom en rapport häromdagen från några experter som pekar på
              att en förklaring kan vara till exempel föräldraförsäkringen.
              Varför då? Jo, om man kommer till Sverige och har två barn som
              är fem och tre år gamla har man 800900 dagar från dag ett då man
              kan vara föräldraledig. Under den tid då man är föräldraledig
              deltar man inte i svenskundervisning för invandrare och inte heller
              i etableringsinsatser.
            </seg>
            <seg xml:id="i-48870b9643a07679-0">
              Jag tror att det är för tidigt att säga hur man ska göra något
              åt det, men jag tror att vi behöver titta på det. Vi behöver vända
              på varje sten för att se till att det går snabbare för utrikes
              födda att lära sig svenska språket och snabbt komma i arbete när
              de kommer till Sverige.
            </seg>
          </u>
          <note type="speaker" xml:id="i-840315deee6f6a13-0">
            Anf. 58 EMMA HENRIKSSON (KD):
          </note>
          <u who="emma_henriksson_459a1e" xml:id="i-628319c4463e407b-1">
            <seg xml:id="i-3b082f2b596babaa-0">
              Fru talman! Eftersom den statistik vi har visar att de här föräldrarna
              redan frivilligt avstår från de här dagarna är det inte dessa
              som hindrar dem från arbetsmarknaden.
            </seg>
            <seg xml:id="i-1b7a2da173df5fc4-0">
              Det jag tror kanske är en viktigare bit att titta på är förutsättningarna
              för de här kvinnorna som det framför allt gäller att delta i svenskundervisning.
              Jag har träffat ett antal kvinnor som tar sina barn med sig i
              barnvagn eller bärsele och deltar i undervisningen, men det är
              inte alltid det är lämpligt för vare sig språkinlärningen eller
              barnen.
            </seg>
            <seg xml:id="i-7932d420c733c306-0">
              Är det inte så att det kanske är bättre att i stället för att
              begränsa den för familjer väldigt viktiga föräldraförsäkringen
              titta på förutsättningarna för barnomsorg för dem som har barn
              men behöver delta i sfi-undervisning?
            </seg>
          </u>
          <note type="speaker" xml:id="i-6e4a2ab65aa65b76-0">
            Anf. 59 Statsrådet ERIK ULLENHAG (FP):
          </note>
          <u who="erik_ullenhag_908afe" xml:id="i-b02ef5551458abd7-3">
            <seg xml:id="i-237e52ef75311f84-0">
              Fru talman! Förutsättningen för barnomsorg är i grunden att man
              inte är föräldraledig. Det är då man får plats på en förskola.
              Dessa två saker hänger ihop.
            </seg>
            <seg xml:id="i-2b758cb5d0df2fa6-0">
              Det är för tidigt att säga om det här är ett av problemen. Dröjer
              det flera år innan man kommer in i svenskundervisning eller etableringsinsatser
              på grund av till exempel föräldraförsäkringens utformning är det
              klart att vi bör titta på det och fundera på om vi ska göra något
              åt det. Jag tror att det är en av utmaningarna.
            </seg>
            <seg xml:id="i-c3d886e81dc38e6a-0">
              Precis som Emma Henriksson säger behöver man en ökad flexibilitet.
              Det finns svenskundervisning för invandrare som är betydligt mer
              anpassad för individen. Det finns svenskundervisning för invandrare
              som det är lätt för småbarnsföräldrar att delta i. Det finns svenskundervisning
              för invandrare som är lättare för dem som arbetstränar eller har
              praktik. Vi behöver öka flexibiliteten kraftigt. Där återkommer
              regeringen med fler utredningar om hur vi ska kunna öka valfriheten
              inom svenskundervisningen för invandrare och öka mångfalden.
            </seg>
            <seg xml:id="i-a31cf658def7dd00-0">
              Nyckeln till att komma in är kunskaper i svenska språket och
              jobb. Men vi vet att vi har en jätteutmaning för jämställdheten
              när det tar så lång tid för utrikes födda kvinnor att komma in.
              Jag tror att vi behöver vända på alla stenar och inte heller anse
              att något är väldigt heligt. Vi behöver fundera på vad vi har
              gjort för fel som gör att det tar så lång tid för utrikes födda
              kvinnor att komma in på arbetsmarknaden.
            </seg>
            <seg xml:id="i-3b8565e60acae6f3-1">
              Sommarjobb
            </seg>
          </u>
          <note type="speaker" xml:id="i-06e115209f5a1377-0">
            Anf. 60 ADNAN DIBRANI (S):
          </note>
          <u who="adnan_dibrani_351143" xml:id="i-32a3a5a9a93d1586-0">
            <seg xml:id="i-efc51d01aa49ee73-0">
              Fru talman! Det är skolavslutningstider. Hemma i Halland har
              de flesta redan gått ut i ledighet, men många av de ungdomar som
              går ut vill ju, precis som Lena sade tidigare, gärna ha ett jobb.
              Där görs det för tillfället väldigt lite satsningar från regeringen,
              som gärna lägger över detta på kommunerna.
            </seg>
            <seg xml:id="i-256cd0ef7471a04f-0">
              Jag vet att det finns en ovilja att finansiera sommarjobb. Det
              leder till att några får medan de flesta inte får, vilket innebär
              att de inte får någon inkomst. Många tappar väldigt bra kontakter.
              De allra flesta går egentligen sysslolösa.
            </seg>
            <seg xml:id="i-7e1dce21ab43e8ee-0">
              Jag skulle helt enkelt vilja fråga: Är det bättre att ungdomar
              går sysslolösa eller att vi använder en liten del av det extrautrymme
              som vi har till att se till att de får komma in på arbetsmarknaden
              och få arbetslivserfarenhet?
            </seg>
          </u>
          <note type="speaker" xml:id="i-f98193718b01f41b-0">
            Anf. 61 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-7cc138746e6c7583-6">
            <seg xml:id="i-d4398d814f15cd4d-0">
              Fru talman! Som jag sade i mitt tidigare svar är det viktigt
              att hålla koll på vad kommunerna gör i det här avseendet. Det
              är angeläget att understryka att det också är kommunerna som kanske
              har de bästa förutsättningarna att skaffa fram praktikplatser
              lokalt. Det är inget som vi i regeringen eller riksdagen kan fjärrstyra.
            </seg>
            <seg xml:id="i-396c1ba4e1ecb885-0">
              Därför tycker jag att det är angeläget att komma tillbaka till
              det jag sade inledningsvis. Den ekonomiska situationen för landets
              kommuner ser i dag betydligt ljusare ut än den gjorde för bara
              ett par år sedan. Då är det angeläget och viktigt att vi på det
              lokala planet uppmuntrar kommunerna att göra den här typen av
              insatser. Samtidigt är det angeläget att peka på att det skiljer
              sig åt hur landets kommuner väljer att tackla situationen, och
              det kan också ha att göra med det lokala arbetsmarknadsläget.
              Sådana saker måste man också väga in, och det tycker jag att frågeställaren
              måste fundera över.
            </seg>
          </u>
          <note type="speaker" xml:id="i-3dc549024676bc92-0">
            Anf. 62 ADNAN DIBRANI (S):
          </note>
          <u who="adnan_dibrani_351143" xml:id="i-32a3a5a9a93d1586-1">
            <seg xml:id="i-e6f46e74e955c7df-0">
              Fru talman! Jag är med på att kommunerna måste ta ett större
              ansvar, men det är ganska viktigt att man från regeringen sänder
              tydliga signaler. Ni står ju trots allt för en arbetslinje som
              ni annars brukar driva ganska hårt. För mig som socialdemokrat
              gäller den även ungdomar som vill komma ut och få erfarenhet.
            </seg>
            <seg xml:id="i-6c5a893bf9c6aa48-0">
              Jag har två enkla frågor. Den ena är: Var finns arbetslinjen
              i att ungdomar inte ges en möjlighet att få sommarjobb? Den andra
              är: Hur ska jag tolka ert svar? Förra året var det valår, och
              ni satsade ganska mycket pengar. I år är det inte valår. Jag skulle
              kunna tolka ert svar som att det är viktigare att satsa på ungdomarna
              när det är valår men att det i år går bra att skjuta över hela
              ansvaret på kommunerna. Ni sänder inte ens en signal om att detta
              kan vara en viktig grej. Det behöver inte kosta något.
            </seg>
          </u>
          <note type="speaker" xml:id="i-50c5cea646d990c1-0">
            Anf. 63 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-7cc138746e6c7583-7">
            <seg xml:id="i-846a2f912f5ffc32-0">
              Fru talman! Jag tyckte att jag var tydlig nyss när jag sade att
              det är viktigt och angeläget att kommunerna funderar över hur
              man prioriterar i det överskott som många av dem uppvisar i sina
              budgetar. Det är en fråga som jag gärna tar en diskussion om i
              vilket sammanhang som helst.
            </seg>
            <seg xml:id="i-3427083ff6c43bf1-0">
              Vi står för arbetslinjen även när det gäller ungdomar och sommarjobb,
              men det är viktigt att komma ihåg att den ekonomiska situationen
              för landets kommuner i dag ser helt annorlunda ut än när de beslutade
              satsningarna gjordes av regeringen. Det hade inget att göra med
              att det var ett valår. Det hade i stället att göra med det faktum
              att Sveriges Kommuner och Landsting tydligt pekade ut att det
              fanns brister och att de behövde åtgärdas. Då valde staten att
              gå in med pengar för att täcka detta och att dessutom rikta det
              specifikt till dessa grupper.
            </seg>
            <seg xml:id="i-51f4d0380c3bfe11-0">
              Nej, du ska alltså inte tolka det som att vi bara i valtider
              väljer att satsa på ungdomar när det gäller de här frågorna. Däremot
              är det viktigt att vi fortsätter dialogen med de kommunpolitiker
              som i sina budgetar möjligen gör andra prioriteringar än att satsa
              på sådant som vi diskuterar i den här debatten.
            </seg>
            <seg xml:id="i-c8b9d60095eeef9d-0">
              Beredskap inför finanskriser
            </seg>
          </u>
          <note type="speaker" xml:id="i-e85b95e4b64f5125-0">
            Anf. 64 LARS ISOVAARA (SD):
          </note>
          <u who="unknown" xml:id="i-9c05a288ce17ee02-6">
            <seg xml:id="i-aaf2f1f7001a0006-0">
              Fru talman! Vi ser nu ett Grekland som står på randen till en
              statskonkurs. Kreditvärdighetsbetyget har i dagarna sänkts till
              vad jag förstår är det lägsta möjliga på skalan. Vi såg i samband
              med finanskrisen 2008 hur krisen snabbt spred sig från USA och
              vidare till Europa och Baltikum och därigenom till viss del kom
              att beröra även svenska banker och kreditinstitut.
            </seg>
            <seg xml:id="i-3cb3466d91b00d6c-0">
              Med anledning av detta vill jag ställa följande frågor till finansmarknadsminister
              Peter Norman: Vilken beredskap finns i Sverige om det händelseförloppet
              skulle bli att denna valutakris sprider sig till andra länder,
              som Portugal och i värsta fall Spanien? Har den stabilitetsfond
              som startades 2008 hunnit byggas upp och fått en sådan styrka
              att den klarar av en eventuell finanskris i Sverige?
            </seg>
          </u>
          <note type="speaker" xml:id="i-d0e90c02d5a5e0e1-0">
            Anf. 65 Statsrådet PETER NORMAN (M):
          </note>
          <u who="unknown" xml:id="i-9c05a288ce17ee02-7">
            <seg xml:id="i-6883dc14a41d57f4-0">
              Fru talman! Det vi just nu ser i Grekland saknar motstycke i
              modern europeisk ekonomisk historia. Det är sådana brister i de
              mest grundläggande behov som finns. Vi ser framför oss att till
              exempel den andel av befolkningen som anställs av den offentliga
              sektorn kommer att minska med omkring 15 procent enligt de senaste
              förslagen. Vi ser heller inga klara vägar ut ur detta.
            </seg>
            <seg xml:id="i-4bee5bead7b3f0a0-0">
              Eurogruppen och övriga deltagare i Europeiska unionen lägger
              pannan i djupa veck, och det är svårt att de hur man ska klara
              sig ur detta.
            </seg>
            <seg xml:id="i-e93dcee4717a8ab1-0">
              Som tur är eller som skicklighet är är de svenska bankerna i
              extremt liten utsträckning exponerade i Grekland. Första ordningens
              effekter kommer alltså inte att drabba svenska banker eller svenska
              hushåll. Sedan finns det andra typer av effekter, som jag får
              ta upp i nästa inlägg.
            </seg>
          </u>
          <note type="speaker" xml:id="i-ea7af5537f742d5e-0">
            Anf. 66 LARS ISOVAARA (SD):
          </note>
          <u who="unknown" xml:id="i-9c05a288ce17ee02-8">
            <seg xml:id="i-f878fb404feac127-0">
              Fru talman! Jag tackar statsrådet för svaret. Finns det en risk
              för att svenska banker och kreditinstitut kommer att vara mer
              exponerade för en eventuell eurokris än vad som sägs och är känt
              just nu?
            </seg>
            <seg xml:id="i-e264c27f062da16a-0">
              Som jag förstår gäller det svenska statliga garantiprogrammet
              och kapitaltillskottsprogrammet fram till halvårsskiftet innevarande
              år. Vad händer om det blir en ännu större eurokris efter halvårsskiftet?
            </seg>
            <seg xml:id="i-b88b1a0eb10d477d-0">
              Till sist vill jag fråga: Har det gjorts stresstester av de svenska
              bankerna med avseende på en eurovaluta som får än större problem?
            </seg>
          </u>
          <note type="speaker" xml:id="i-1635e5a104464129-0">
            Anf. 67 Statsrådet PETER NORMAN (M):
          </note>
          <u who="unknown" xml:id="i-9c05a288ce17ee02-9">
            <seg xml:id="i-3492c4f3d5a62a0e-0">
              Fru talman! I mitt förra inlägg talade jag om första ordningens
              effekter. Andra ordningens effekter skulle kunna nämnas så här.
              Om det skulle bli så att andra länders banker får stora problem
              i Grekland, Portugal eller Spanien skulle det i sin tur kunna
              påverka svenska banker och så vidare. Men vi ser inte dessa tecken
              just nu.
            </seg>
            <seg xml:id="i-e196f0b3167950ec-0">
              En mycket besvärlig situation i Grekland kan också leda till
              att man får större oro i Sverige. Det kan leda till ett större
              sparande, en minskad konsumtion och därmed till en lägre tillväxt
              på kort sikt. Vi ser dock inte heller några sådana tecken nu.
            </seg>
            <seg xml:id="i-c051a231804b5951-0">
              Den stabilitetsfond som har byggts upp i Sverige är numera en
              role model för arbetet i Europa. Vi går före. Vi visade förra
              gången det var ekonomisk kris att vi inte drar oss för att gå
              in och ta över banker om så skulle behövas, och beredskapen för
              att uppehålla det finansiella systemet i Sverige är god även om
              krisen sprider sig till Portugal och Spanien.
            </seg>
            <seg xml:id="i-a4f1f45c0658f1c8-0">
              Kompetensen inom området förnybar energi
            </seg>
          </u>
          <note type="speaker" xml:id="i-6893929f93a78ff1-0">
            Anf. 68 BÖRJE VESTLUND (S):
          </note>
          <u who="borje_vestlund_809cde" xml:id="i-8d8eb9504324e1bf-0">
            <seg xml:id="i-b20dd7d5256a2de4-0">
              Fru talman! Min fråga handlar om Vattenfalls dotterbolag Vattenfall
              Power Consultant AB. Vi har ju tidigare haft debatter om beslutet
              att inte sälja Vattenfall, men jag tänkte inte uppehålla mig vid
              det i dag utan ställa en helt annan fråga som handlar om hur detta
              beslut påverkar Sveriges möjlighet att erbjuda tekniska konsulttjänster
              inom området förnybar energi, särskilt med tanke på Tysklands
              avvecklingsbeslut. Enligt uppgift från Ekot ska man satsa 200
              miljarder euro i denna omställningsprocess. Då handlar det framför
              allt om att ta fram förnybar energi.
            </seg>
            <seg xml:id="i-2ded0eb03d937139-0">
              I stället för att behålla den kompetens man har haft i Sverige
              väljer man från regeringens sida att sälja ut detta bolag, som
              ju kunde vara en del av detta. Enligt uppgifter kommer huvuddelen
              av dessa arbeten att flytta till Finland. Då är min fråga: På
              vilket sätt ska Sverige upprätthålla möjligheten att behålla dessa
              konsulttjänster inom området förnybar energi?
            </seg>
          </u>
          <note type="speaker" xml:id="i-0c65865e534bab43-0">
            Anf. 69 Statsrådet PETER NORMAN (M):
          </note>
          <u who="unknown" xml:id="i-9c05a288ce17ee02-10">
            <seg xml:id="i-581bbda7ca5e77aa-0">
              Fru talman! Först måste jag korrigera frågeställaren. Det är
              inte staten eller regeringen som säljer ut Vattenfall Power Consultant.
              Det är bolaget Vattenfall som självt beslutar om detta.
            </seg>
            <seg xml:id="i-82d8a735832ab94f-0">
              Enligt aktiebolagslagen ska man rådfråga och samverka med ägarna
              vid strategiska beslut i bolaget. Det här bolaget är inte av den
              karaktären att det krävs sådan samverkan med ägarna, utan det
              är ett beslut av Vattenfall självt.
            </seg>
            <seg xml:id="i-3242ef7b095e9e06-0">
              Vattenfall gör bedömningen jag har ingen anledning att göra en
              annan bedömning att detta bolag är ett av flera konsultbolag på
              detta område. Vattenfall Power Consultant ägnar delar av sin tid
              åt att ge tjänst åt Vattenfall och delar av sin tid åt att ge
              tjänst till andra bolag. Det är min och Vattenfalls bedömning
              att den konsultverksamhet som Vattenfall Power Consultant bedriver
              är förenad med god konkurrens. Vattenfall gör bedömningen att
              bolaget Vattenfall Power Consultant kommer att utvecklas bättre
              utanför Vattenfall och därigenom även kommer att kunna ge Vattenfall
              bättre tjänster i framtiden.
            </seg>
          </u>
          <note type="speaker" xml:id="i-9aac17f5ad483890-0">
            Anf. 70 BÖRJE VESTLUND (S):
          </note>
          <u who="borje_vestlund_809cde" xml:id="i-8d8eb9504324e1bf-1">
            <seg xml:id="i-d520d0f2ca1b30b8-0">
              Fru talman! Man gör det för det första väldigt enkelt för sig
              om man säger att det inte har någonting med regeringen eller staten
              att göra. Ett helägt statligt bolag har i allra högsta grad med
              regeringen att göra och det ägaransvar som regeringen har. Det
              var ett ganska konstigt argument.
            </seg>
            <seg xml:id="i-9913300340673544-0">
              Det andra, fru talman, är att de konsultföretag som arbetar med
              förnybar energi är väldigt små företag. Men detta är ett ganska
              stort företag som försvinner från Sverige. Frågan är hur man uppehåller
              den kompetens som behöver uppehållas för förnybar energi när man
              fattar ett aktivt beslut från i varje fall den svenska staten,
              jag ska inte säga regeringen, att göra sig av med den kompetensen.
              Det är min fråga.
            </seg>
          </u>
          <note type="speaker" xml:id="i-9c362f4ae7de858e-0">
            Anf. 71 Statsrådet PETER NORMAN (M):
          </note>
          <u who="unknown" xml:id="i-9c05a288ce17ee02-11">
            <seg xml:id="i-11bd7ba171c13c11-0">
              Fru talman! Jag vill i varje fall ägna mig lite åt formaliafrågor.
              Det är viktigt att staten utövar sitt ägande på bolagsstämman.
              Man har en bolagsordning som är skärpt i Vattenfalls fall. Det
              stod att det ska vara det ledande i Sverige, och nu ska det vara
              ett av de ledande i Europa.
            </seg>
            <seg xml:id="i-bee60c8dbf2a4685-0">
              Detta har man raljerat kring. Man kan fråga Zlatan Ibrahimović
              vilket som är svårast, att vara bäst i Sverige eller en av de
              bästa i världen. Jag vill absolut hävda att Vattenfall fick ett
              vässat uppdrag av regeringen i oktober 2010.
            </seg>
            <seg xml:id="i-e3df9de2760226dc-0">
              Även om bolaget kommer till Finland går det att köpa konsulttjänster
              av det i Vattenfalls försorg om man så skulle önska, även om inte
              Börje Vestlund tror det. Det är min och Vattenfalls bedömning
              att den typen av konsulttjänster som Vattenfall Power Consultant
              bedriver är mångfasetterad. Det finns många bolag, och det är
              god konkurrens på området.
            </seg>
            <seg xml:id="i-8312013e9507d204-0">
              Bedömningen är att bolaget i fråga, Vattenfall Power Consultant,
              kommer att leva ett bättre liv utanför Vattenfall. Därigenom kommer
              Vattenfall att kunna få bättre tjänster till bättre kvalitet och
              pris än vad man kan få i dag.
            </seg>
            <seg xml:id="i-3efff6812eadedca-0">
              Biståndet och kvinnors rättigheter
            </seg>
          </u>
          <note type="speaker" xml:id="i-5a4bd78d38af67c3-0">
            Anf. 72 ELISABETH BJÖRNSDOTTER RAHM (M):
          </note>
          <u who="elisabeth_bjornsdotter_rahm_63309b" xml:id="i-ff6e445f18a2c67f-0">
            <seg xml:id="i-be7ae9187b268beb-0">
              Fru talman! Just nu skriver Moderaterna en förnyad utrikespolitisk
              plattform. Ett av områdena som särskilt ska belysas är kvinnors
              rättigheter och vad vi kan göra för att stärka dem.
            </seg>
            <seg xml:id="i-18b95f4c7c882f3e-0">
              Biståndsministern har vid flera tillfällen poängterat hur viktigt
              det är att biståndet når kvinnor. Det är, som ministern själv
              har påpekat, en förutsättning att kvinnor har en tydlig roll i
              förändringsarbetet för att ett samhälle ska kunna byggas på demokratiska
              grunder.
            </seg>
            <seg xml:id="i-4fae7491dde6e499-0">
              Nu kommer jag till min fråga. Systematiska våldtäkter i krig
              är dess värre en regel och inte ett undantag. Det är fallet senast
              nu i Libyen där Gaddafi ger sina soldater Viagra för att dessa
              ska gå ut och förgripa sig på civilbefolkningen. Vi ser även detta
              i Kongo där tusentals kvinnor per år faller offer för dessa grymma
              brott.
            </seg>
            <seg xml:id="i-efefdd4e50cea73c-0">
              Kan biståndsministern beskriva hur vi bäst går till väga för
              att stärka kvinnors rätt och vad vi via biståndet kan göra för
              att motverka dessa kränkningar?
            </seg>
          </u>
          <note type="speaker" xml:id="i-d649e009bba3ab26-0">
            Anf. 73 Statsrådet GUNILLA CARLSSON (M):
          </note>
          <u who="gunilla_carlsson_949c2c" xml:id="i-ae23dbae490405f0-0">
            <seg xml:id="i-24512bad4d9437d4-0">
              Fru talman! Tack för frågan! Det är väldigt viktigt att man ser
              på hur det internationella rättssystemet fungerar för att kunna
              agera mot denna typ av fruktansvärda kränkningar av kvinnors rättigheter
              och när det gäller kvinnor som offer i krigssituationer.
            </seg>
            <seg xml:id="i-e18c05fc855d4ffb-0">
              Visst finns det ett regelverk. Men det som många gånger brister
              inte minst i situationer med sköra, fattiga och sårbara länder
              är att det finns bristande rättssystem. Därför är det viktigt
              att titta på hur man ska kunna kräva rättvisa och se till att
              förövarna ställs till svars.
            </seg>
            <seg xml:id="i-be0f4d5762cea84d-0">
              Det behövs också kunskap inom olika organisationer om hur man
              ska kunna observera, monitorera, utbilda och se hur det ska stoppas.
              Det handlar också många gånger om att i en del länder, till exempel
              Demokratiska republiken Kongo, har kvinnor generellt en väldigt
              låg ställning.
            </seg>
            <seg xml:id="i-19244613d13e6d64-0">
              Vi måste se till att inte bara stärka kvinnor och inte se dem
              som offer utan också se till att de är mer av aktörer. Detta försöker
              vi göra inom ramen för biståndet genom att påtala att kvinnor
              är sårbara i vissa situationer, hävda deras rättigheter men också
              se till att de får vara med vid förhandlingsborden och i ekonomiska
              sammanhang.
            </seg>
          </u>
          <note type="speaker" xml:id="i-a7deafe7b3bfc0d0-0">
            Anf. 74 ELISABETH BJÖRNSDOTTER RAHM (M):
          </note>
          <u who="elisabeth_bjornsdotter_rahm_63309b" xml:id="i-ff6e445f18a2c67f-1">
            <seg xml:id="i-60fb64fad60bf0d1-0">
              Fru talman! Som vi har diskuterat tidigare ger riktat bistånd
              till kvinnor effekt. Jag är tacksam för att vi har en biståndspolitik
              som arbetar i den riktningen. Jag tackar biståndsministern för
              svaret.
            </seg>
            <seg xml:id="i-3b8565e60acae6f3-2">
              Sommarjobb
            </seg>
          </u>
          <note type="speaker" xml:id="i-55501d5a121a6542-0">
            Anf. 75 SARA KARLSSON (S):
          </note>
          <u who="sara_karlsson_6c50ab" xml:id="i-194509778f42f773-0">
            <seg xml:id="i-3e706ef308df02ca-0">
              Fru talman! Min fråga handlar om var arbetslinjen finns i att
              man har tagit bort de statliga medlen till sommarjobb. Tobias
              Billström nämnde kommunernas ekonomi. Den är skiftande beroende
              på vilka förutsättningar man har och vilken prioritering man gör.
              Det gör att det inte blir särskilt likvärdigt för de ungdomar
              vi har runt om i landet.
            </seg>
            <seg xml:id="i-83c17d84884f061c-0">
              Jag skulle också vilja påpeka att även om kommunerna gick med
              överskott förra året var statsbidragen högre förra året. Det finns
              också balanskrav som gör att man inte kan ta med sig pengarna
              till nästa år. Där kan man tycka att staten bör ta ett ansvar.
              Vi vet att en av de viktigaste sakerna som avgör etableringen
              på arbetsmarknaden är att ha arbetslivserfarenhet och att sommarjobb
              är väldigt viktigt.
            </seg>
            <seg xml:id="i-031a7bb020a529b3-0">
              Man kan undra varför inte regeringen tycker att det är motiverat
              att stödja kommunerna så att de kan erbjuda sommarjobb till unga.
              Jag skulle också vilja ha en kommentar till när Tobias Billström
              tycker att det statliga ansvaret för arbetsmarknadspolitiken träder
              in. Träder det in när personen har fyllt 19 eller 20 år?
            </seg>
          </u>
          <note type="speaker" xml:id="i-2fec38cc58bc3f78-0">
            Anf. 76 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-7cc138746e6c7583-8">
            <seg xml:id="i-2fc02b2fd98090c1-0">
              Fru talman! Den sista frågan är ganska enkel att besvara eftersom
              det regelverk vi har för uppföljningsansvar gäller från det att
              man lämnar gymnasieskolan och framåt. Så ser det ut.
            </seg>
            <seg xml:id="i-eb5f0f24286540b9-0">
              När det gäller de andra frågeställningarna finns det anledning
              att upprepa det jag har sagt tidigare. Kommunernas förbättrade
              ekonomiska situation är ett resultat av den tydliga och klara
              arbetsmarknadspolitik som regeringen har fört under föregående
              mandatperiod.
            </seg>
            <seg xml:id="i-40a380705a86ea2a-0">
              Det har för ett stort antal människor, tack vare en kombination
              av jobbskatteavdrag och en effektiv politik för att få ut människor
              i arbete, lett till att vi har kunnat reducera arbetslösheten.
              Det är viktigt att hålla detta i minnet.
            </seg>
            <seg xml:id="i-9bed4a04cd8c86c7-0">
              Tack vare detta har kommunerna i dag en bättre ekonomi. Denna
              goda ekonomi får sedan kommunerna själva disponera. De får bestämma
              sig för vad det är man vill prioritera.
            </seg>
            <seg xml:id="i-4845f0607f513503-0">
              Att vi såg ett överskott utvecklas i kommunerna, precis som frågeställaren
              tar upp, handlar inte bara om vi har tillskjutit pengar från staten.
              Det är långt därifrån. Det har handlat om politiska åtgärder som
              vi har vidtagit och som inte alltid frågeställarens parti har
              ställt upp och medverkat till i riksdagens kammare.
            </seg>
            <seg xml:id="i-af68685219078251-0">
              Man måste också väga in detta när man diskuterar var det politiska
              ansvaret för dagens utveckling ligger.
            </seg>
          </u>
          <note type="speaker" xml:id="i-c133fda083ee589b-0">
            Anf. 77 SARA KARLSSON (S):
          </note>
          <u who="sara_karlsson_6c50ab" xml:id="i-194509778f42f773-1">
            <seg xml:id="i-5c91b4973fbccfdb-0">
              Fru talman! Om man sätter frågan i ett lite bredare perspektiv
              och tittar på arbetsmarknadspolitiken i övrigt säger Tobias Billström
              att det har förts en väldigt effektiv politik. Man talar väldigt
              ofta om att man för en kostnadseffektiv politik.
            </seg>
            <seg xml:id="i-35c487273041b33c-0">
              När man sätter saker i relation till varandra kan man undra varför
              det inte går att lägga flera hundra miljoner på att skapa sommarjobb
              för unga men lägga 3 ½ miljard på att sänka restaurangmomsen.
              Det är tveksamt om det ger några nya jobb över huvud taget enligt
              regeringens eget finanspolitiska råd, och där kan man undra.
            </seg>
            <seg xml:id="i-3fc5a765dfa6d0db-0">
              När det gäller det statliga ansvaret för arbetsmarknadspolitiken
              träder det in när man är 19 år, slutar gymnasiet eller hur regelverket
              nu ser ut. Vi vet att möjligheterna att etablera sig på arbetsmarknaden
              grundläggs tidigare i gymnasieåldern när man borde vara ute och
              sommarjobba och skaffa sig erfarenheter. Borde inte regeringen
              se det och ompröva sitt ställningstagande?
            </seg>
          </u>
          <note type="speaker" xml:id="i-ca6866a5525847c1-0">
            Anf. 78 Statsrådet TOBIAS BILLSTRÖM (M):
          </note>
          <u who="per_bill_00555d" next="cont" xml:id="i-ccc8511ca2da43ee-0">
            <seg xml:id="i-5d5a8f7c55683abf-0">
              Fru talman! Jag är den förste att bli tillskyndare för att se
              till att unga människor har rätt kompetens för att snabbt komma
              in på arbetsmarknaden. Det är också därför regeringen för en effektiv
              politik när det gäller skola och kompetensutveckling.
            </seg>
            <seg xml:id="i-181d3d9c284c8e38-0">
              Sedan är det viktigt att det inte bara är fråga om att diskutera
              sommarjobb och de insatser som görs temporärt. Man måste sätta
              in det i ett mycket större perspektiv.
            </seg>
            <seg xml:id="i-69c5ec2ec55458ca-0">
              Då ser man klart och tydligt att vi har klarat av att reducera
              långtidsarbetslösheten i Sverige. Den är ofta ett resultat av
              man i unga år hamnar snett, om jag får använda det uttrycket.
            </seg>
            <seg xml:id="i-8229e17451404ec2-0">
              Vi har kunnat se en bra och tydlig utveckling på området. Det
              är samma sak med de nystartsjobb som kommer till och där vi sänker
              trösklarna.
            </seg>
            <seg xml:id="i-3ee71ab730b35912-0">
              Det är viktigt att peka på detta. Ibland framställs det som att
              ungdomsarbetslösheten är nyckeln till mycket ont, och det är sant
              om man inte klarar av att bekämpa den. Men det har regeringen
              gått i land med.
            </seg>
            <seg xml:id="i-daba3ebcd1e61f69-0">
              Vi kan nu dessutom se till att kommunerna prioriterar rätt. Det
              är upp till oss själva, eftersom vi har partikolleger i landets
              290 kommuner, att ta den här frågan på allvar. Då tror jag att
              vi kommer att få se en ännu mer positiv utveckling på området.
            </seg>
            <seg xml:id="i-feb44869267f053e-0">
              Svenska polisens uppklaring av brott
            </seg>
          </u>
          <note xml:id="i-99bbdab13f0bbf65-0">
            Anf. 79 EWA THALÉN FINNÉ (M):
          </note>
          <u who="per_bill_00555d" prev="cont" xml:id="i-9ae492d41999d5e9-0">
            <seg xml:id="i-b097ad771023e2d4-0">
              Fru talman! Jag skulle vilja ställa en fråga till justitieministern.
            </seg>
            <seg xml:id="i-817b30267b704904-0">
              I helgen sändes det ett radioprogram där man talade om svensk
              polis effektivitet när det gällde att lösa bostadsinbrott. Man
              gjorde en jämförelse med bland annat Storbritannien, och procenttalen
              i Sverige var förskräckande låga.
            </seg>
            <seg xml:id="i-2cb889c5553952d0-0">
              Poliser som uttalade sig i programmet talade väldigt mycket om
              att man från polisledningar runt om i landet prioriterar statistik
              och siffror framför att man kanske gör en lite mer komplicerad
              utredning och på det sättet löser ett brott som är begånget.
            </seg>
            <seg xml:id="i-2df88b9b83710d7d-0">
              Jag tycker att det är mycket bekymmersamt och undrar därför om
              justitieministern tänker vidta några åtgärder med anledning av
              detta.
            </seg>
          </u>
          <note type="speaker" xml:id="i-c925cd6a4548274e-0">
            Anf. 80 Justitieminister BEATRICE ASK (M):
          </note>
          <u who="unknown" next="cont" xml:id="i-fd9ac78979b83b0c-0">
            <seg xml:id="i-cb2dd91399db595d-0">
              Fru talman! Polis och åklagare har ett lagstadgat ansvar att
              utreda brott som faller inom allmänt åtal. Det gäller även bostadsinbrotten.
              De polisledningar eller andra poliser som inte inser det har missuppfattat
              sitt uppdrag.
            </seg>
            <seg xml:id="i-cbf3b72c98c3cfe8-0">
              Detta är bekymmersamt eftersom uppklaringsgraden är alldeles
              för låg när det gäller bostadsinbrott. Bland annat det var ett
              av skälen till att regeringen 2009 gav Rikspolisstyrelsen, Åklagarmyndigheten
              och Domstolsverket ett gemensamt uppdrag att arbeta för att effektivisera
              mängdbrottshanteringen. Bostadsinbrott faller under begreppet
              mängdbrott.
            </seg>
            <seg xml:id="i-cef354dc7df49242-0">
              Rikspolisstyrelsen har bekymrat sig mycket över den låga uppklaringsprocenten
              och har därför gjort en särskild inspektion, som det kallas för.
              Man har åkt runt för att se hur de olika polismyndigheterna hanterar
              detta. Man ville se dels vad som fungerar bra, dels vad som fungerar
              mindre bra. Just nu pågår en motsvarande inspektion som gäller
              brottsplatsundersökningar.
            </seg>
          </u>
          <note xml:id="i-59141de8f4d9b1a7-0">
            Anf. 81 EWA THALÉN FINNÉ (M):
          </note>
          <u who="unknown" prev="cont" xml:id="i-7edd480db4e292d3-0">
            <seg xml:id="i-52f7c9a8012c6bef-0">
              Fru talman! Det var bra att höra att man gör dessa inspektioner.
              Jag tror att just brottsplatsundersökningar är oerhört viktigt.
            </seg>
            <seg xml:id="i-e986eabacb4430f7-0">
              Jag har dessutom vid olika besök hört talas om att jobbar man
              som polisman med utredningar just av mängdbrott som bostadsinbrott,
              men även när det gäller brott i nära relationer, har man låg status
              inom poliskåren. Detta kan naturligtvis spegla var de bästa poliserna
              hamnar och var de jobbar.
            </seg>
            <seg xml:id="i-c4b385d7173ef91c-0">
              Jag tycker att det ligger i paketet att det är oerhört viktigt
              att mängdbrotten, vardagsbrotten, verkligen prioriteras och att
              de polismän som jobbar med det i stället får hög status. Utifrån
              detta får justitieministern gärna fortsätta sitt resonemang om
              Rikspolisstyrelsens arbete.
            </seg>
          </u>
          <note type="speaker" xml:id="i-1133d7201f837302-0">
            Anf. 82 Justitieminister BEATRICE ASK (M):
          </note>
          <u who="unknown" xml:id="i-9c05a288ce17ee02-12">
            <seg xml:id="i-5d6dd6bed59779b3-0">
              Fru talman! Brottsplatsundersökningar, som är oerhört centrala,
              är en nyckel till att lösa många bostadsinbrott. Kriminella lämnar
              spår efter sig. Om ingen tar hand om dem går det inte att hantera.
            </seg>
            <seg xml:id="i-c975e3fbf3ad1d1f-0">
              Riksdagen har sett till att vi i dag har ett dna-register och
              regler för att använda det. Rikspolisstyrelsen har fått kritik
              för att poliserna i Sverige inte samlar in tillräckligt mycket.
              Även detta åtgärdas. Jag tror att det är bra att Rikspolisstyrelsen
              konsekvent gör denna typ av inspektioner och lyfter fram frågorna.
              Vi måste förbättra både förstahandsinsatserna och hanteringen
              av ärendena så att det går någorlunda snabbt. Det går att åstadkomma
              betydligt bättre uppklaring än vad vi har i dag.
            </seg>
            <seg xml:id="i-f120c3fc40ba56b8-0">
              Regeringen prioriterar frågan med mängdbrotten, för det är brott
              som är allvarliga för de människor som drabbas. Det är också de
              vanligaste brotten. Vi kommer inte att ge oss förrän det är en
              självklarhet att det är fint att arbeta med denna typ av brott.
              Genom att betona arbete i yttre tjänst uppvärderar vi också denna
              typ av polisinsatser.
            </seg>
            <seg xml:id="i-9762fcc2a793fc03-0">
              Infrastrukturen i Sveriges storstadsregioner
            </seg>
          </u>
          <note type="speaker" xml:id="i-405cc89d51782529-0">
            Anf. 83 PIA NILSSON (S):
          </note>
          <u who="pia_nilsson_f6a18a" xml:id="i-44b397eb35951c6a-0">
            <seg xml:id="i-4651198338dd324d-0">
              Fru talman! Trafikförseningarna för dem som pendlar till arbetet
              i Helsingfors, Göteborg och Malmö kostar samhället årligen 8 ½
              miljard kronor. Om man inkluderar miljökonsekvenserna stiger kostnaden
              till 11 ½ miljard.
            </seg>
            <seg xml:id="i-695f67a9a135db32-0">
              Detta framgår av en alarmerande rapport som Trafikanalys nyligen
              lämnade över till regeringen. Hårdast drabbad är Helsingforssregionen.
              Det är framför allt brister i spårkapaciteten som står för de
              stora kostnaderna. Järnvägsnätets belastning är hög och trängseln
              stor. Om inte omfattande satsningar genomförs för att förbättra
              framkomligheten kommer kostnaderna för arbetspendling att öka
              väsentligt under kommande år, menar Trafikanalys. I förlängningen
              kan det begränsa den regionala och den nationella tillväxten.
            </seg>
            <seg xml:id="i-d25f037e803773bc-0">
              Min fråga till statsrådet Billström är: Vilka åtgärder tänker
              regeringen vidta för att råda bot på detta gigantiska samhällsproblem?
            </seg>
          </u>
          <note type="speaker" xml:id="i-3cf4feea772ed44b-0">
            Anf. 84 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-7cc138746e6c7583-9">
            <seg xml:id="i-887c66d4e1f40dde-0">
              Fru talman! Diskussionen om hur viktigt det är att satsa på infrastruktur
              är alltid levande, inte bara i regeringen utan också i samhällsdebatten
              i övrigt. Det är dock viktigt att understryka att olika satsningar
              måste vägas mot varandra. Regeringen har tagit fram en långtidsplan
              som riksdagen har klubbat igenom där många satsningar på infrastrukturen
              i Helsingfors finns inlagda. En hel del av dessa håller på att
              effektueras i det ögonblick som jag står och pratar här och nu.
            </seg>
            <seg xml:id="i-3ac951a7ba12c80d-0">
              Det finns dock inga enkla lösningar på frågorna. Man måste alltid
              hålla i minnet att det handlar om vilka olika prioriteringar som
              måste göras och fundera lite över dem. Vi kan se att den debatt
              som har ägt rum i Helsingforssregionen bär syn för sägen. Vilken
              typ av trafikslag är det som ska dominera? Vilka förutsättningar
              har man på det lokala planet för att hantera frågorna?
            </seg>
            <seg xml:id="i-fbad123acebe413a-0">
              Därför kan jag inte lämna ett exakt svar på hur frågorna ska
              hanteras. Också andra instanser, såväl de kommunala som de regionala
              organen, har sitt att säga i detta. Allting är inte bara en statlig
              fråga.
            </seg>
          </u>
          <note type="speaker" xml:id="i-24f0d857f4602413-0">
            Anf. 85 PIA NILSSON (S):
          </note>
          <u who="pia_nilsson_f6a18a" xml:id="i-44b397eb35951c6a-1">
            <seg xml:id="i-baf2bac5535994d4-0">
              Fru talman! Som regeringen brukar göra lägger man ett stort ansvar
              på kommuner och landsting. Det har man i allra högsta grad gjort
              när det gäller investeringarna till infrastrukturen. Redan i dag
              är kommuner och landsting hårt belastade. Jag tycker att det är
              synd att statsrådet Billström väljer att inte svara på vilket
              ansvar staten, i det här fallet regeringen, har.
            </seg>
            <seg xml:id="i-96488d4fdd4d7a04-0">
              Konsekvenserna kommer att bli ännu värre om man inget gör. Den
              långtidsplan som statsrådet Billström nämner innehåller 40 procent
              mindre investeringar de kommande fyra åren. Det kommer att innebära
              att läget försämras ytterligare. Jag anser att regeringen inte
              kan ha råd att ligga på denna låga nivå. Regeringen kan inte heller
              ha råd att ligga på den låga nivå som man har i dag när det gäller
              drift och underhåll av järnvägar.
            </seg>
            <seg xml:id="i-7e0929f9d403d152-0">
              Trafikverkets bedömning för att råda bot på problemen är helt
              enkelt att dra ned på trafiken i Helsingfors, Göteborg och Malmö.
              Är det så vi vidgar arbetsmarknadsregionerna? Är det så vi skapar
              tillväxt i Sverige?
            </seg>
          </u>
          <note type="speaker" xml:id="i-022cfc93df3f0149-0">
            Anf. 86 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-7cc138746e6c7583-10">
            <seg xml:id="i-04acda5aaac8de43-0">
              Fru talman! Även om jag inte ägnar mig åt infrastruktur dagligdags
              är jag en avnämare av de tjänster som infrastrukturen tillhandahåller
              i detta land precis som alla andra medborgare.
            </seg>
            <seg xml:id="i-cd33f19e3100d545-0">
              Jag tycker att det är viktigt att peka på två saker. Det första
              är att vi under många år har haft ett så pass stort eftersatt
              underhåll på våra vägar, på våra järnvägar och på all annan infrastruktur
              att vi måste ta itu med det. Regeringen har utvecklat en strategi
              och planer för att göra detta, och vi angriper just nu problemet.
              Men det innebär att vi också måste prioritera, som jag sade i
              mitt tidigare inlägg. Det är det andra. Vi måste se till att lägga
              pengar på underhåll. Det innebär att den typ av nyinvesteringar
              som frågeställaren talar om kanske inte alltid kan komma till
              stånd med lika stor hastighet som vi annars skulle ha önskat.
            </seg>
            <seg xml:id="i-20d153b6c7f50668-0">
              Detta är dock ett övergående problem. I sinom tid kommer vi att
              komma i fatt. Jag tycker att det är viktigt att peka på att staten
              har tagit och kommer att ta ett omfattande ansvar för att se till
              att infrastrukturen i det här landet, inte minst i huvudstadsregionen,
              håller den höga standard som vi behöver för att säkra tillväxten
              och välfärden.
            </seg>
            <seg xml:id="i-fa8bd06f196bf359-0">
              Åtgärder mot ungdomsbrottslighet
            </seg>
          </u>
          <note type="speaker" xml:id="i-5e76dfe2b7538554-0">
            Anf. 87 YVONNE ANDERSSON (KD):
          </note>
          <u who="yvonne_andersson_3ac6f9" xml:id="i-edff764a3568204f-0">
            <seg xml:id="i-daa9f67cc18e9a9b-0">
              Fru talman! Jag hade möjligheten att vara med polisen i fredags
              och åka runt i Östergötland i samband med studentexamen. Då fick
              man se sin hemstad och sin hembygd med lite andra ögon framåt
              kvällskvisten.
            </seg>
            <seg xml:id="i-fc6c87a4e6b8d59c-0">
              Min fråga till justitieministern är: Vad gör regeringen för att
              motverka att barn och unga hamnar i kriminalitet och ungdomsbrottslighet?
            </seg>
          </u>
          <note type="speaker" xml:id="i-d73859d74eeed771-0">
            Anf. 88 Justitieminister BEATRICE ASK (M):
          </note>
          <u who="unknown" xml:id="i-9c05a288ce17ee02-13">
            <seg xml:id="i-068e519416063884-0">
              Fru talman! Det finns många åtgärder som man skulle kunna nämna
              i sammanhanget. Det viktigaste på mitt eget område tror jag ändå
              är det faktum att vi numera har avtal mellan polisen och nästan
              samtliga kommuner. Man går igenom hur problematiken ser ut, vilka
              insatser som ska göras och vem som gör vad.
            </seg>
            <seg xml:id="i-da157f50ddf1e803-0">
              Ett problem när det gäller ungdomar som riskerar att hamna i
              missbruk, i fel kretsar eller vad det nu kan vara är att myndigheter
              agerar styckevis och delt i stället för att samla ihop sig och
              försöka samverka.
            </seg>
            <seg xml:id="i-b18dc2a59adf8927-0">
              Min tanke har varit att om man skaffar sig samma kartbild och
              är medveten om samma bekymmer kan man också tillsammans resonera
              om vem som ska göra vad. Det är helt meningslöst för polisen att
              gripa folk som har druckit för mycket och annat om det inte finns
              någon som kan ta hand om dem, till exempel.
            </seg>
            <seg xml:id="i-aafbc454f0ef6fb5-0">
              Vi måste öka samarbetet i de olika sammanhangen för att fånga
              upp ungdomar när de är ute på fel väg.
            </seg>
          </u>
          <note type="speaker" xml:id="i-f51c071dde79799a-0">
            Anf. 89 YVONNE ANDERSSON (KD):
          </note>
          <u who="yvonne_andersson_3ac6f9" xml:id="i-edff764a3568204f-1">
            <seg xml:id="i-a459c2b9cd7a2f26-0">
              Fru talman! Jag är glad för det svaret. Jag har tidigare varit
              ute på stan tillsammans med mina egna barn när de var i den här
              åldern, och jag ser en markant förbättring i dag just på grund
              av att kommuner och polis samarbetar och på grund av polisens
              sätt att ta ungdomar.
            </seg>
            <seg xml:id="i-6518ce0f4d56892a-0">
              Därför märks det att det har blivit fler poliser och en annan
              inställning i form av samarbete och annat. Ändå funderar jag på
              om man inte behöver medvetandegöra också föräldrarna och andra
              vuxna i högre grad om vad som faktiskt händer när de släpper ut
              sina unga och tonåringar på stan en fredagskväll.
            </seg>
          </u>
          <note type="speaker" xml:id="i-359fe2b2ee11b96f-0">
            Anf. 90 Justitieminister BEATRICE ASK (M):
          </note>
          <u who="unknown" next="cont" xml:id="i-fd9ac78979b83b0c-1">
            <seg xml:id="i-aaddc93bed6bc9fa-0">
              Fru talman! Det finns absolut skäl att koppla in föräldrarna.
              Det görs också. På många håll har man ett genomtänkt och planerat
              arbete där man alltid tar kontakt med föräldrar och informerar
              om vad som har hänt och om vilka åtgärder som ska vidtas.
            </seg>
            <seg xml:id="i-8bd6a711f19c1aa7-0">
              Låt mig nämna Skärholmen som ett exempel, som ligger nära Riksdagshuset.
              När ungdomar under 15 år snattar eller begår ett brott av det
              slaget kallar socialtjänst och polis tillsammans föräldrar till
              ett möte inom 24 timmar. Det blir goda resultat på den typen av
              snabba, konkreta insatser.
            </seg>
            <seg xml:id="i-5e44f20d85908ecc-0">
              En viktig sak som jag vill nämna i sommarlovstider är naturligtvis
              att polisen arbetar intensivt med nolltolerans mot alkohol och
              droger när det gäller ungdomsarrangemang och aktiviteter av det
              slaget. Det är otroligt viktigt att ungdomar inte dras till missbruk
              av olika slag. Det är då problemen börjar. Här har vi alla ett
              ansvar. Det är viktigt att polisen ligger på och ser till att
              förverka alkohol som ungdomar har fått förmodligen av vuxna.
            </seg>
          </u>
          <note xml:id="i-ad26ddc5745b49ff-0">
            Anf. 91 FÖRSTE VICE TALMANNEN:
          </note>
          <u who="unknown" prev="cont" xml:id="i-7edd480db4e292d3-1">
            <seg xml:id="i-3b4148026805e2a1-0">
              Därmed vill jag tacka deltagarna i denna frågestund.
            </seg>
          </u>
          <note xml:id="i-8d11111d56f3d7df-0">
            11 § (forts. från 9 §) Kvalitet i gymnasial lärlingsutbildning
            (forts. UbU17)
          </note>
          <note type="speaker" xml:id="i-69a67e6634ba3a39-0">
            Anf. 92 JABAR AMIN (MP) replik:
          </note>
          <u who="jabar_amin_8e5175" xml:id="i-c386a640f438b1cc-1">
            <seg xml:id="i-fca27e19ee395107-0">
              Fru talman! Jag håller med Oskar Öholm om att detta betänkande
              om lärlingsutbildningar är i många delar bra. Jag betonade detta
              redan i mitt inledningstal. Vi har i många år arbetat för dessa
              frågor och väckt motioner om dem. Där är vi ense.
            </seg>
            <seg xml:id="i-b64e70d5c8864554-0">
              Vad vi kritiserar regeringen för, och er för, är att regeringen
              inte åtgärdar de brister som finns i förslaget, som vi senare
              i dag ska ta ställning till. Regeringen föreslår att ett utbildningskontrakt
              ska upprättas mellan huvudmannen, eleven och arbetsplatsen utan
              att ålägga skolhuvudmannen skyldigheten att utreda och åtgärda
              trakasserier. Varför vägrar regeringen, Oskar Öholm, att göra
              detta? Varför vill ni inte ge eleverna den garantin?
            </seg>
            <seg xml:id="i-3b7b18faac8144ab-0">
              Regeringen betonade vikten av utbildning och kompetens för lärarkåren.
              När vi här vill att handledarna ska genomgå en handledarutbildning
              håller inte regeringen med. Jag skulle vara glad, fru talman,
              om Oskar Öholm kunde svara på varför regeringen inte vill ha denna
              obligatoriska handledarutbildning.
            </seg>
          </u>
          <note type="speaker" xml:id="i-1300e4018139d1fd-0">
            Anf. 93 OSKAR ÖHOLM (M) replik:
          </note>
          <u who="oskar_oholm_e34444" xml:id="i-190c2d6628d7ab4c-2">
            <seg xml:id="i-c29d5ef398087107-0">
              Fru talman! Jag är naturligtvis glad att Jabar Amin är så tydlig
              som han är med att han tycker att lärlingsutbildningar är bra,
              att han dessutom ser poängen i förslaget som vi har lagt fram,
              att det går åt rätt håll och att han i huvudsak ger ett stöd.
              Det lät inte fullt lika positivt i hans anförande. Därför är jag
              glad att det låter positivt nu.
            </seg>
            <seg xml:id="i-2145d89b431b0624-0">
              När det gäller de punkter som Jabar Amin tar upp är det viktigt
              att se saker för vad de är. Vi ska se utbildningskontraktet för
              vad det är, det vill säga ett klargörande av vilken ansvarsfördelning
              som gäller, vilka åtaganden som gäller för dem som berörs av kontraktet.
            </seg>
            <seg xml:id="i-177a9222e2c12ffa-0">
              Utbildningskontraktet ersätter inte på något sätt den lagstiftning
              som gäller i samhället i övrigt. Vi är självklart överens hoppas
              jag om att vi ska motarbeta trakasserier på arbetsplatsen. Men
              diskrimineringslagstiftningen gäller och är tillämplig på alla
              arbetsplatser oavsett. Den kan inte avtalas bort i ett utbildningskontrakt.
              Därför behöver den inte särskiljas.
            </seg>
            <seg xml:id="i-0ff78b596b3929cb-0">
              Min motfråga till Jabar Amin blir: Vilken övrig lagstiftning
              som redan gäller i samhället borde också vara inskriven i utbildningskontraktet?
            </seg>
            <seg xml:id="i-75cfc8148d19ad01-0">
              Sedan var det frågan om obligatorisk handledarutbildning. Vi
              har under försöksperioden sett att det inte var så många som kunde
              fullgöra hela den handledarutbildning som fanns. På ett sätt tror
              jag inte att det är så konstigt att det blir så. Om de som ska
              fungera som handledare inte har sin anställning i skolan utan
              på en arbetsplats bedömer att de inte riktigt har tid att göra
              allt ska det ses som ett tecken på att de är efterfrågade på sina
              arbetsplatser och inte kan vara borta därifrån snarare än ett
              tecken på att de är ointresserade av handledarutbildningen. Det
              är bland annat därför utbildningskontraktet är så viktigt för
              att fastslå vilka åtaganden som ska gälla och hur den ansvarsfördelningen
              ska se ut.
            </seg>
          </u>
          <note type="speaker" xml:id="i-f2d4099436b1b855-0">
            Anf. 94 JABAR AMIN (MP) replik:
          </note>
          <u who="jabar_amin_8e5175" xml:id="i-c386a640f438b1cc-2">
            <seg xml:id="i-d2a2d1fa443405aa-0">
              Fru talman! Jag tackar Oskar Öholm för svaret. Jag har fortfarande
              inte fått svar på varför kompetensen inte är så viktig när det
              gäller denna form av utbildning. Varför vill man inte ha en obligatorisk
              handledarutbildning? Kan ni inte kosta på er att säga att alla
              handledare som ska utbilda dessa elever ska gå en handledarutbildning
              som är obligatorisk för alla? På så sätt säkras kvaliteten, att
              det finns handledare som har gått en utbildning. Vi förstår fortfarande
              inte varför detta inte är möjligt.
            </seg>
            <seg xml:id="i-545a52b716a80ec7-0">
              Regeringen, fru talman, poängterade för inte så länge sedan i
              fråga om gymnasier och övriga skolor att det är viktigt med kompetens,
              att lärarna har gått en utbildning, att lärarna inte ska vara
              obehöriga. Men här säger man att det inte är viktigt med en obligatorisk
              handledarutbildning. Jag skulle gärna vill ha ett svar, fru talman,
              från Oskar Öholm på varför det inte är viktigt för dessa elever.
            </seg>
          </u>
          <note type="speaker" xml:id="i-c905501080bde271-0">
            Anf. 95 OSKAR ÖHOLM (M) replik:
          </note>
          <u who="oskar_oholm_e34444" xml:id="i-190c2d6628d7ab4c-3">
            <seg xml:id="i-cff5be0abb3925a2-0">
              Fru talman! Vi måste ha klart för oss att de som är handledare
              på arbetsplatser befinner sig på arbetsplatser. De är inte yrkeslärare
              i skolans värld. Vi tycker att det är viktigt att man kan lära
              sig yrket i praktiken på en arbetsplats. Då måste man ha klart
              för sig att det inte är riktigt lika lätt som i skolans värld.
            </seg>
            <seg xml:id="i-5c19a7972e1ab1e6-0">
              Förhållandevis få av de handledare som var med under försöksperioden
              kunde vara med under hela utbildningstiden, men de kunde vara
              med på en del av utbildningen. Det visar på något viktigt, nämligen
              att det är personer som är uppskattade på sina arbetsplatser och
              inte kan vara därifrån hur länge som helst. Anledningen till att
              vi inte föreslår någon obligatorisk handledarutbildning i detta
              är att risken för vad som skulle ske är uppenbar. Om vi kräver
              en alltför långtgående utbildning, på samma sätt som för en yrkeslärare,
              riskerar vi att få kan tänka sig att vara handledare.
            </seg>
            <seg xml:id="i-4b0d831f3e1d79f6-0">
              Däremot ska vi vara tydliga med att de som är handledare ska
              ha en bred erfarenhet och vara kompetenta. Det är själva poängen.
              Det visar varför utbildningskontraktet är viktigt. Där kan vi
              komma åt en del av sakerna, se till att man vet exakt vad som
              gäller, hur ansvarsfördelningen ska se ut, vilka delar som ska
              vara förlagda till arbetsplatsen och vad som ska ske på skolan.
              Samtidigt blir uppföljningen viktig, och inte minst ska Skolinspektionen
              se till att regler följs och att det blir en kvalitativ undervisning.
            </seg>
          </u>
          <note type="speaker" xml:id="i-51578a4f6cf70a54-0">
            Anf. 96 TINA ACKETOFT (FP):
          </note>
          <u who="tina_acketoft_a2726b" next="cont" xml:id="i-01b6596825fe6c31-0">
            <seg xml:id="i-e68882804488700c-0">
              Fru talman! I dag diskuterar vi egentligen bara förändringarna
              i skollagen som rör den gymnasiala lärlingsutbildningen. Den går
              nu från försök till en permanent del av gymnasieskolan. Men den
              gymnasiala lärlingsutbildningen kan inte ses i sin enkelhet, utan
              den ingår naturligtvis i det kompletta reformpaket som alliansregeringen
              gick till val på, vann valet på två gånger och nu äntligen får
              genomföra.
            </seg>
            <seg xml:id="i-b436a3b84471206a-0">
              Vi ska kanske påminna om bara en liten parentes. Vi som sitter
              i den här salen har bilden klar för oss, men det kan finnas någon
              som tittar som inte har det. Vi kanske ska påminna om hur gymnasieskolan
              fungerar i dag.
            </seg>
            <seg xml:id="i-3ad0f487c2cabb92-0">
              Antalet avhopp är mycket stort, främst från yrkesutbildningarna.
            </seg>
            <seg xml:id="i-b3b962a2414be749-0">
              Antalet underkända elever är mycket stort.
            </seg>
            <seg xml:id="i-7d03fd7c57bcff03-0">
              Det individuella programmet, som skulle vara en utbildningsinriktning
              främst för de ungdomar som saknar betyg från nian i skolans viktigaste
              ämnen, blev i själva verket det största programmet i skolan.
            </seg>
            <seg xml:id="i-439654d23dde1df6-0">
              Många yrkesutbildningar har för låg kvalitet, enligt de branscher
              som sedan ska ta emot dessa ungdomar ute på arbetsplatserna.
            </seg>
            <seg xml:id="i-de494867e91a5477-0">
              Samtidigt har många av de högskoleförberedande programmen för
              låg kvalitet, vilket de vittnar om när man åker ut på högskolor
              och pratar med lärare där. De hävdar att de får spendera första
              året på högskolan med att lära eleverna vad de skulle haft med
              sig från gymnasieskolan i teori.
            </seg>
            <seg xml:id="i-e13fe2980adbbac7-0">
              Så här kan det inte få fortsätta. För Alliansen och för mig som
              liberal är det därför prioriterat med en total omläggning av svensk
              utbildningspolitik. Dit hör gymnasiereformen i allra högsta grad.
              Det finns tre inriktningar, en inriktning som leder till gymnasieexamen
              med högskolebehörighet, en som leder till yrkesexamen och en som
              leder till lärlingsexamen.
            </seg>
            <seg xml:id="i-91b44e190c151be7-0">
              Fru talman! Som ett led i min egen utbildning som utbildningspolitiker
              har jag besökt ett försvarligt antal gymnasiala lärlingsutbildningar.
              Låt mig bara ge en liten del av den bild som jag har fått.
            </seg>
            <seg xml:id="i-a9c04a839cb7d165-0">
              Det som var uppenbart var att de elever som gick lärlingsprogrammet
              var de mest motiverade elever jag någonsin har träffat. Man delar
              alltså sin studietid mellan skola och yrkesplats, en eller flera
              arbetsplatser. De var alltså betydligt mer motiverade. De flesta
              verkade dessutom trivas genuint.
            </seg>
            <seg xml:id="i-7b60682779b501d5-0">
              Eftersom det nu är skolavslutningstider kan jag också säga att
              så gott som alla hade ett sommararbete. Detta var speciellt noterbart
              när man pratade med unga tjejer som gick omvårdnadsprogram. Men
              inte nog med det: De hade dessutom löfte om anställning efter
              examen.
            </seg>
            <seg xml:id="i-e421753f05421588-0">
              Men, fru talman, säg den sol som inte har fläckar. Det var också
              uppenbart under den period som jag besökte dem att det fanns problem.
              Det fanns mycket egna lokala lösningar. Det var mycket laga efter
              läge. I vissa fall fanns det inga avtal över huvud taget. Och
              i vissa fall fungerade det alldeles utmärkt, där skolhuvudmannen
              arbetade tätt med arbetsplats och handledning, där man upprättade
              kontrakt med eleverna och de tre parterna.
            </seg>
            <seg xml:id="i-13523b3c724d89c4-0">
              Det är alltså egentligen det detta betänkande handlar om. Det
              är förslag till konkreta åtgärder för ökad kvalitet.
            </seg>
            <seg xml:id="i-f318bf89ab687b73-0">
              Elever som går en lärlingsutbildning på gymnasienivå ska ingå
              ett utbildningskontrakt med arbetsplatsen där de är lärlingar.
              Kontraktet ska undertecknas av eleven. Det ska framgå vilka delar
              av utbildningen som ska genomföras på arbetsplatsen och vad som
              ska omfattas. Kontraktet ska också reglera ansvar när det gäller
              skada till exempel. Dessutom ska det innehålla avtalstider. Det
              är alltså ett mycket vattentätt avtal.
            </seg>
            <seg xml:id="i-32467da47e5f47d5-0">
              Skolinspektionen har fått i uppdrag att särskilt redovisa sitt
              arbete med tillsyn över och kvalitetsgranskning av yrkesutbildningarna,
              inklusive lärlingsutbildningarna. Lärlingsverksamheten följs upp
              av Skolverket och Lärlingskommittén.
            </seg>
            <seg xml:id="i-0735479e2cd7fc38-0">
              Skolhuvudmannen har ett tydligt ansvar för handledarna för att
              de ska få tillräcklig kunskap, ha tillräcklig anknytning till
              verksamheten och få erfarenhet. Det är en fråga som regeringen
              menar att man bör följa upp specifikt för att se till att det
              fungerar. Vi delar alltså den oro som oppositionen målar upp här.
              Men detta är ett sätt att garantera att skolhuvudmännen ser till
              att man har tillräcklig kunskap ute i verksamheten.
            </seg>
            <seg xml:id="i-b9d51f296e9498e6-0">
              Utöver det ska Skolverket ta fram föreskrifter och vägledning
              för likvärdighet, som tar sin utgångspunkt i de nationellt beslutade
              ämnesplanerna allt för att garantera kvalitet och nationell likvärdighet.
            </seg>
            <seg xml:id="i-0624db68484b2ce9-0">
              Fru talman! Vår målsättning med den nya gymnasieskolan är att
              hitta utbildningsvägar som passar varje enskild individ, att fokusera
              på kvalitet och på kunskap. Jag tror benhårt på lärlingsutbildningar,
              men självklart måste kvaliteten och kontrollen vara tydliga här.
              Jag, liksom Utbildningsdepartementet och mina övriga allianskolleger,
              utesluter inte att det kan behöva göras förändringar igen. Allt
              måste kontinuerligt följas upp, och om det finns brister är det
              självklart att de måste åtgärdas.
            </seg>
            <seg xml:id="i-24b83137d5fffda0-0">
              Det är min övertygelse att vi genom att bifalla förslaget i detta
              betänkande skapar goda förutsättningar för den nya utbildning
              som drar i gång i och med nästa termin.
            </seg>
            <seg xml:id="i-1b883cbb802ceb7b-0">
              Med dessa korta ord, fru talman, yrkar jag bifall till förslaget
              i betänkandet.
            </seg>
            <seg xml:id="i-074303d8441f5fa4-0">
              Trevligt sommarlov till dem som ska ha det!
            </seg>
          </u>
          <note xml:id="i-471007e13b01a95f-0">
            I detta anförande instämde Anna SteeleKarlström (FP).
          </note>
          <note xml:id="i-755c13f9e0d1cbbf-0">
            Anf. 97 ULRIKA CARLSSON i Skövde (C):
          </note>
          <u who="tina_acketoft_a2726b" prev="cont" xml:id="i-bee5663ecfe92c93-0">
            <seg xml:id="i-cc6d21950c26b017-0">
              Fru talman! Skolan är näringslivets viktigaste leverantör. Det
              kanske låter lite märkligt, men så brukar Västsvenska Handelskammaren
              uttrycka sig när man vill tala om att skolan är oerhört viktig
              för näringslivet. Den kompetens som unga människor i skolan och
              i utbildning på olika sätt tillägnar sig är så viktig när man
              kommer ut på arbetsmarknaden, för det är det som lägger grunden
              till ett framgångsrikt yrkesliv oavsett om det gäller ett hantverksyrke,
              ett akademiskt yrke, en anställning eller som företagare.
            </seg>
            <seg xml:id="i-466ed6bc53669223-0">
              I många politiska dokument skriver vi att Sverige är en kunskapsnation,
              och ska vi vara en kunskapsnation av klass krävs det att vi har
              bra utbildningar för alla.
            </seg>
            <seg xml:id="i-9d31a50865a62c2f-0">
              Vi har nog alla med oro följt utvecklingen i olika undersökningar,
              och alliansregeringen har som alla vet verkligen genomfört ett
              stort antal reformer på hela skolområdet som kommer att öka alla
              elevers möjligheter till god utbildning.
            </seg>
            <seg xml:id="i-d99e685d8ab99e39-0">
              Det har från oppositionen talats om stängda dörrar för unga människor,
              men alla som vet vad reformerna handlar om inser att det är precis
              tvärtom. Det handlar om att öppna fler dörrar, ge alla elever
              möjlighet att nå sin potential, utifrån vars och ens motivation
              och talang.
            </seg>
            <seg xml:id="i-0dff6f928eae3cca-0">
              Därför finns det flera examina i den nya gymnasieskolan, och
              när det gäller yrkesutbildningar finns det också flera vägar,
              både mer skolförlagd yrkesutbildning och lärlingsutbildning.
            </seg>
            <seg xml:id="i-93142a12cf86ef6d-0">
              Förslaget i dagens beslut grundar sig i den försöksverksamhet
              som pågått i några år och som har följts upp. Man har pekat på
              olika delar som behöver stärkas i det vi fattar beslut om i dag.
              Det har också utvärderats. Det blir nu en del av den nya gymnasieskolan,
              som äntligen börjar till hösten.
            </seg>
            <seg xml:id="i-e36eaca6ea63b351-0">
              För mig och Centerpartiet är det viktigt att alla elever får
              den bästa möjliga utbildningen utifrån deras egna intressen och
              behov. Det måste finnas olika vägar till utbildning.
            </seg>
            <seg xml:id="i-1e2c7a3773f5af03-0">
              Lärlingsutbildningen har många fördelar. Dels kan vi se att länder
              med lärlingsutbildningar och ett väl utbyggt system för det har
              lägre ungdomsarbetslöshet. Dels ger den möjlighet till en mer
              individanpassad utbildning utifrån den enskilde eleven. Det har
              varit ett större intresse för lärlingsutbildningar vid det här
              försöket än vid tidigare försök.
            </seg>
            <seg xml:id="i-623a7105d0767c01-0">
              Deltagande arbetsplatser i försöket är huvudsakligen positiva
              till verksamheten, och de framhäver tre olika drivkrafter för
              att ta emot lärlingar. Jag tycker att det är intressant att lyssna
              på vad man på arbetsplatserna säger är viktigt.
            </seg>
            <seg xml:id="i-f82c906308fc2c2d-0">
              För det första är det givetvis rekryteringsbehovet som är en
              viktig del för näringslivet.
            </seg>
            <seg xml:id="i-afdcc3941034164f-0">
              För det andra är det viktigt att man har ett lokalt samhällsengagemang,
              att man vill ta del av unga människors utbildning och deras resa
              mot sitt yrkesliv.
            </seg>
            <seg xml:id="i-1578e46e53b6ecb6-0">
              För det tredje är det viljan att medverka till en utbildning
              som svarar mot branschens och arbetslivets kompetenskrav.
            </seg>
            <seg xml:id="i-a7f8f19fd31ae642-0">
              Jag är fullt medveten om att utvärderingar visar att det inte
              är så bra på alla ställen. Men vi har ett ansvar för att se till
              att följa upp de propositioner som vi både debatterar och fattar
              beslut om. Precis som Jan Ericson sade i den tidigare ärendedebatten
              är det viktigt att vi kontinuerligt följer upp de reformer som
              vi beslutar om och ständigt förbättrar dem.
            </seg>
            <seg xml:id="i-4bd0107d670ecdbc-0">
              Nationella lärlingskommittén pekar på behovet av ett nationellt
              kvalitetssäkringssystem och en tydligare ansvarsfördelning mellan
              skola och arbetsplats för utbildningens olika delar. Det är bland
              annat vad den här propositionen och det här betänkandet handlar
              om: Kvalitet i gymnasial lärlingsutbildning.
            </seg>
            <seg xml:id="i-dcda74c00fae8ba2-0">
              Lärlingsutbildningen ges både i skolan och på arbetsplatser,
              men genom att upprätta ett utbildningskontrakt blir det klart
              vad var och en har för ansvar och vilka uppgifter man har i utbildningen.
              I utbildningskontraktet ska det framgå vilka delar som ska genomföras
              på arbetsplatsen och omfattningen av dessa delar. Det ska också
              framgå vilken avtalstiden är och grunderna för att avtalet ska
              kunna upphöra dessförinnan samt vilken lärare på skolenheten och
              vilken handledare på arbetsplatsen som ska vara kontaktpersoner
              för den arbetsplatsförlagda tiden.
            </seg>
            <seg xml:id="i-75eb186f8ecad032-0">
              Det har i debatten framförts olika frågor, om det är tillräckligt
              och hur vi kan garantera detta. Jag tror att det är oerhört viktigt
              att se att det finns tre parter i detta avtal. Dels är det skolan,
              dels är det arbetsplatsen och dels är det eleven det är viktigt
              att visa att individen ska vara tydlig i detta.
            </seg>
            <seg xml:id="i-7f853a0472f914b3-0">
              Fru talman! Det finns ett antal motioner och reservationer i
              ärendet från en del av oppositionspartierna. Men det är också
              positivt att ett så brett stöd har uttalats för den här reformen
              från dessa partier.
            </seg>
            <seg xml:id="i-97496f5b936adc67-0">
              Att förslagen handlar om att man vill att det ska heta något
              annat kanske visar mest att man verkligen har fått anstränga sig
              för att hitta något att slå ned på. Det mesta finns faktiskt tillgodosett
              i regeringens proposition.
            </seg>
            <seg xml:id="i-a04828cfdbb6426b-0">
              Jag är övertygad om att detta är en del för att stärka ungas
              väg, för dem som vill gå en lärlingsutbildning. Utbildningskontraktet
              är en viktig garant för kvalitet, och vi ska borga för en god
              utbildning och olika vägar till god yrkeskompetens för våra svenska
              ungdomar i Sverige i dag.
            </seg>
          </u>
          <note xml:id="i-0468e9cda18a5d90-0">
            I detta anförande instämde Annika Eclund (KD).
          </note>
          <note type="speaker" xml:id="i-f712eced3563b636-0">
            Anf. 98 YVONNE ANDERSSON (KD):
          </note>
          <u who="yvonne_andersson_3ac6f9" xml:id="i-edff764a3568204f-2">
            <seg xml:id="i-b68dde827ab2bb98-0">
              Fru talman! I dag sker det något stort i svensk utbildningshistoria
              något riktigt stort. De flesta som är lite till åren komna kommer
              ihåg att den gamla föregångaren till vårt gymnasium var lärdomsskolan.
              Den var till för bara de riktigt bildade, och det var ren teoretisk
              kunskap. Sedan kom fackskoleingenjörerna, som vi kallade 25-öresingenjörer.
            </seg>
            <seg xml:id="i-8762819685659ffb-0">
              Gymnasieskolan skulle vara teoretisk. Det var en mycket stark
              kraft inom Socialdemokraterna som drev bort allt av praktiskt
              kunnande från den gymnasieskola som växte fram. Gymnasieskolan
              blev bra, men allt skulle teoretiseras successivt. Så har det
              varit. Samtidigt tog man bort den riktigt goda yrkesutbildningen.
              Via en gymnasieskola skulle man gå vidare till olika typer av
              yrkesutbildningar efteråt.
            </seg>
            <seg xml:id="i-c7f5689e27779457-0">
              Vi kristdemokrater har i många år jag själv från 1998 arbetat
              för att vi skulle få in en lärlingsutbildning värd namnet. Mäster-lärar-förhållandet
              var den pedagogiska modell som fick fram de duktiga hantverkarna,
              och den är fortfarande mycket viktig i all utbildning som har
              med hantverket att göra, som har med handens kunskap att göra.
            </seg>
            <seg xml:id="i-2d5c0b40c60d4aec-0">
              Eftersom jag aldrig någonsin tror att alla människor kommer att
              vara lika men ska behandlas lika, värderas lika och är lika mycket
              värda är det viktigt att alla olika begåvningar tas om hand i
              ett samhälle.
            </seg>
            <seg xml:id="i-31fa1b150a03acbd-0">
              Politiken att föra en alltför teoretiserande linje var inte framgångsrik.
              Det har lett till att industrin i dag saknar yrkesskickligt folk
              bland ungdomar. Det har gjort att det efterfrågas svetsare, rörmokare
              och andra ute i arbetslivet. De som sade sig driva arbetarnas
              intressen värderade inte handens kunskap lika starkt.
            </seg>
            <seg xml:id="i-980c358d8c358cdb-0">
              Nu har vi äntligen kommit till den punkt där vi kan glädjas över
              att vi får en lärlingsutbildning som en utbildning på gymnasieskolan
              som gör gymnasieskolan bra för alla när den tar emot alla unga
              med den typen av begåvning och kan ge dem en träning som gör att
              de med hedern i behåll kan gå ut en gymnasieskola och få ett avgångsbetyg
              för de kunskaper som de faktiskt har tillägnat sig. Handens kunskap
              är ju lika mycket värd som den teoretiska kunskapen, för allt
              behövs i ett samhälle, och vi behöver matcha detta.
            </seg>
            <seg xml:id="i-18f799701d56ed7d-0">
              Nu är vi där, och jag är jätteglad för att Socialdemokraterna
              i dag har visat så tydligt i debatten att de tycker att det är
              ett bra förslag som vi för fram.
            </seg>
            <seg xml:id="i-e57c64c166503d3a-0">
              Här kan vi nu enigt visa det unga Sverige att vi möter upp mot
              deras förväntan, deras behov. Vi satsar 800 miljoner för dessa
              30 000 lärlingsplatser och tolv yrkesinriktade program, som gör
              att vi i dag kan säga: Visst bör alla kunna få sina behov tillgodosedda,
              få sina kunskaper slipade för att bättre passa endera ett arbetsliv
              direkt eller en högskola, en yrkeshögskola eller ett universitet.
              Det finns många vägar att gå. Men alla ska kunna gå ut gymnasieskolan
              med fullgoda avgångsbetyg.
            </seg>
            <seg xml:id="i-5115518fd72d7aaf-0">
              Detta är jag glad åt. Jag tycker att det är en seger här i kammaren
              att denna alliansregering har kommit fram med ett förslag som
              innebär att vi får en gymnasieskola för alla, där allas möjligheter
              värderas och där alla kan se fram emot att gå ut med yrkeskunskaper
              eller de kunskaper som krävs för att gå vidare till högre utbildning
              av något slag.
            </seg>
            <seg xml:id="i-d5f626f028b3e741-0">
              Därför vill jag stryka under det regeringen också har betonat,
              att det är viktigt att följa kvaliteten och vidta åtgärder som
              gör att det blir hög kvalitet. Det har vi alla ögonen på. Mina
              kamrater har fört fram vad försöksverksamheten visade. Det är
              väl ingen som blundar för det.
            </seg>
            <seg xml:id="i-74f8a1c5983a501e-0">
              Vi är beredda att lägga grunden för något som kommer att vara
              jättebra i samhället och som är historiskt, för det som händer
              nu är ett paradigmskifte i svensk gymnasieutbildning, till förmån
              för att alla ska kunna känna sig inkluderade i samhället och behövas.
              Här kommer tjänstemannakulturen att gå sida vid sida med arbetarkulturen,
              för alla behövs i ett bra, effektivt samhälle där alla ska ha
              en plats och en möjlighet att arbeta och utvecklas.
            </seg>
          </u>
          <note xml:id="i-90516cfb8eae5c17-0">
            Med det, fru talman, yrkar jag bifall till utskottets förslag
            och avslag på samtliga reservationer och motioner.
          </note>
          <note xml:id="i-8e7b47ff96491063-0">
            I detta anförande instämde Annika Eclund (KD) och Camilla Waltersson
            Grönvall (M).
          </note>
          <note type="speaker" xml:id="i-d2009fb85eb02a80-0">
            Anf. 99 GUNILLA SVANTORP (S) replik:
          </note>
          <u who="gunilla_svantorp_b91af7" xml:id="i-83b96d7f6b22ec36-3">
            <seg xml:id="i-f8ed9542b3f1b78e-0">
              Fru talman! Historien, Yvonne Andersson, är det bra att ha lite
              koll på. Jag kan upprepa det jag sade tidigare. År 2007 var det
              faktiskt Socialdemokraterna som hade förslag om att inrätta lärlingsutbildning.
              Det förslaget lade ni i papperskorgen sedan ni hade tillträtt
              2006.
            </seg>
            <seg xml:id="i-ca5b3a7f121524a0-0">
              Det är inte alls så att vi inte har gjort något. Vi har haft
              ett väldigt bra förslag. Vi hade kunnat vara framme mycket tidigare,
              om ni inte hade slängt det förslaget i papperskorgen.
            </seg>
            <seg xml:id="i-22b631ea166fd1fb-0">
              Sedan måste jag fundera över omvärldsspaningen. Någon av de tidigare
              talarna sade att man reste runt i landet och tittade. Det kan
              inte Yvonne Andersson ha gjort. Det finns hur många S-styrda orter
              som helst som har satsat mycket på yrkesutbildningar, jättebra
              yrkesgymnasier där människor får jobb direkt efter en yrkesutbildning.
              Att det inte skulle finnas några sådana satsningar i landet är
              ren lögn, så det tycker jag inte om att du säger.
            </seg>
            <seg xml:id="i-53cfd9e45cc27409-0">
              Yvonne pratar om en uppdelning i handens kunskap och teoretisk
              kunskap. Det är ett begrepp inte vi står för i alla fall. Vi menar
              att man måste ha bägge delarna. Det finns väl ingen uppdelning
              här. Är man en kreativ människa har man det kreativa med sig och
              det man har läst sig till. Den uppdelningen är något som ni på
              er sida gör. Vi gör inte den uppdelningen av människor definitivt
              inte.
            </seg>
            <seg xml:id="i-ec251d203a624006-0">
              Yvonne Andersson säger att industrin saknar kompetens. Ja, absolut!
              De skriker efter folk som kan omskola sig. Men vad gör ni då?
              Jo, då lägger ni en massa pengar på coacher, i stället för att
              omskola människor, så att de faktiskt kan ta de jobb som de borde
              kunna ta, med en liten omskolning.
            </seg>
            <seg xml:id="i-e32e08437668b49c-0">
              Det finns mycket att göra för dem som styr det här landet, och
              det är inte vi.
            </seg>
          </u>
          <note type="speaker" xml:id="i-21786eee7d3b8ff9-0">
            Anf. 100 YVONNE ANDERSSON (KD) replik:
          </note>
          <u who="yvonne_andersson_3ac6f9" xml:id="i-edff764a3568204f-3">
            <seg xml:id="i-e53fa742b09b13fd-0">
              Fru talman! Jag drog ett historiskt svep. Jag vet mycket väl
              att många socialdemokratiska regionala företrädare och kommunföreträdare
              har lyssnat in vad man har sagt de senaste åtta nio åren. Men
              på 90-talets slut och på 80-talet var det genomgående en rätt
              stor nonchalans kring just de här utbildningarna för ungdomar.
              De som har fått gå på de yrkesinriktade utbildningar som har funnits
              har i huvudsak varit de som har varit arbetslösa en tid efter
              avslutad gymnasieutbildning, många gånger utan avgångsbetyg. Det
              var precis det vi inte vill ha. Vi vill inte att unga människor
              därför att de inte klarar en teoretisk gymnasieskola ska behöva
              gå arbetslösa en tid innan de får andra möjligheter till hjälp
              för att komma ut i yrkesinriktade studier, praktikplatser eller
              lärlingsplatser.
            </seg>
            <seg xml:id="i-763e52e44e503e97-0">
              Det har inte funnits det helhetsgrepp som vi nu har och som jag
              jublar över i dag. Vi har ett helhetsgrepp. Vi erbjuder alla redan
              efter årskurs 9 att söka in på endera yrkesinriktade linjer eller
              teoretiska eller både och.
            </seg>
            <seg xml:id="i-abb8855b9427035d-0">
              Jag ser det inte som en politisk fråga att människor har olika
              typer av begåvningar och fallenhet. Det finns ytterligheter. En
              del är mycket teoretiska. Man brukar säga att de kanske har tummen
              mitt i handen. Andra är väldigt praktiska. De här människorna
              finns, och dem kan vi titta på forskningsmässigt. Vi har nonchalerat
              dem som inte har haft fallenhet för teoretiska studier. Det är
              min absoluta uppfattning.
            </seg>
            <seg xml:id="i-7e3609e82381e074-0">
              Industrin har mycket kompetent personal, men de efterfrågar i
              dag ungdomar med en tydlig yrkesinriktning.
            </seg>
          </u>
          <note type="speaker" xml:id="i-7fdacf05e71598fa-0">
            Anf. 101 GUNILLA SVANTORP (S) replik:
          </note>
          <u who="gunilla_svantorp_b91af7" xml:id="i-83b96d7f6b22ec36-4">
            <seg xml:id="i-3b212d383eb9213d-0">
              Fru talman! Ja, eftersom de gör det borde man verkligen satsa
              på detta. Vi har ändå väldigt många ungdomar som går utan att
              ha någonting alls att hitta på. Då borde man verkligen satsa på
              att ge dem en utbildning, så att de kan komma in och få ett riktigt
              jobb i stället.
            </seg>
            <seg xml:id="i-d5b9e753747d9767-0">
              Du sade tidigare, Yvonne, att du inte vill ha någon lucka. Ungdomar
              ska inte gå omkring utan att ha någonting att göra. Men i dag
              får de gå arbetslösa i 90 dagar innan någon över huvud taget bryr
              sig om dem. Vad är det om inte en lucka? Man borde verkligen se
              till att de från dag ett får någonting att göra, till exempel
              att de får en bra utbildning.
            </seg>
          </u>
          <note type="speaker" xml:id="i-48786b74b55a8ab0-0">
            Anf. 102 YVONNE ANDERSSON (KD) replik:
          </note>
          <u who="yvonne_andersson_3ac6f9" xml:id="i-edff764a3568204f-4">
            <seg xml:id="i-7cc6cea5950ac572-0">
              Fru talman! Ja, det stämmer fullständigt. Jag håller med om att
              vi måste göra mycket mer för de ungdomar som går arbetslösa. Vad
              vi gör i det här förslaget, som vi ska fatta beslut om i dag,
              är att vi förhindrar att de någonsin hamnar där. Vi vill inte
              ha ungdomar som går ut utan fullständiga gymnasiebetyg. Vi vill
              inte ha ungdomar som inte känner att de har lärt sig ett jobb
              när de kommer ut, om de inte vill studera vidare. Vi förhindrar
              att den luckan uppstår. Sedan måste vi göra något för dem som
              är där. Det håller jag med om. Det är en viktig poäng i sammanhanget.
            </seg>
          </u>
          <note xml:id="i-5d0869ae8677ff01-3">
            Överläggningen var härmed avslutad.
          </note>
          <note xml:id="i-be4aa40e4f7b739b-0">
            12 § Horisontella konkurrensbegränsningar m.m.
          </note>
          <note xml:id="i-8aeb1c1b2dfda91a-4">
            Föredrogs
          </note>
          <note type="speaker" xml:id="i-1cc1f39835055cf8-0">
            Anf. 103 HELENA LINDAHL (C):
          </note>
          <u who="helena_lindahl_7452bc" xml:id="i-31cd5367988cd98a-0">
            <seg xml:id="i-d69bf810f6beeeaa-0">
              Fru talman! Alla som lyssnar och tittar! Först får jag be om
              ursäkt för att min röst är så dålig, men jag har åkt på en riktig
              förkylning. Jag hoppas att ni ska höra mig i alla fall.
            </seg>
            <seg xml:id="i-5e154c8ddace543a-0">
              I dag ska vi behandla näringsutskottets betänkande om någonting
              så spännande som horisontella konkurrensbegränsningar. Jag kommer
              ihåg i höstas då det här området var helt nytt för mig. Jag måste
              erkänna att det var bland de konstigaste beteckningar på ett område
              som jag hört. Jag minns att jag i mitt stilla sinne funderade
              på om det även fanns vertikala konkurrensbegränsningar. Det finns
              det faktiskt. Men jag funderade också på om det fanns konkava.
              Det finns det inte; det har jag lärt mig.
            </seg>
            <seg xml:id="i-a87bca3640884eb8-0">
              För den som undrar kan jag säga att horisontella konkurrensbegränsningar,
              något enkelt förklarat, betyder ett avtal mellan konkurrerande
              näringsidkare i syfte att man ska begränsa inbördes konkurrens
              mellan företag. Ett bra exempel är någonting som jag nyttjar emellanåt,
              Taxi Helsingfors. Det är bra för näringsidkarna och bra för kunderna.
            </seg>
            <seg xml:id="i-704e8c1c8d4601e0-0">
              Jag tänkte komma in på konkurrens på lika villkor mellan offentlig
              och privat sektor. Jag har varit kommunpolitiker i Skellefteå
              kommun tidigare. Därför kunde jag inte undgå att läsa om Skelleftebuss,
              som för en tid sedan hade lagt anbud på ett större antal resor
              via länstrafiken. För en dryg månad sedan kom beskedet att Skelleftebuss
              vunnit en hel del upphandlingar av busskörningar inom Västerbottens
              län. Det här får till konsekvens att privata bussföretag kommer
              att få lägga ned sin verksamhet. Det har naturligtvis väckt starka
              reaktioner bland företagare, näringslivsorganisationer och hos
              gemene man.
            </seg>
            <seg xml:id="i-6b44636f8f2904dd-0">
              Ska då verkligen ett kommunalt bussbolag få konkurrera om länstrafik
              med privata aktörer, då de privata faktiskt är helt beroende av
              att gå med vinst? Här spelar man ju inte riktigt i samma division,
              då Skellefteå kommun ingår i det kommunala moderbolaget Skellefteå
              Stadshus AB, där Skellefteå Kraft är en väldigt stor vinstmaskin,
              som på sista raden håller upp siffrorna för moderbolaget.
            </seg>
            <seg xml:id="i-4a4e0a49748faa14-0">
              Förra veckan läste jag lyckligtvis på text-tv att Konkurrensverket
              har satt ned foten i frågan, vilket är väldigt välkommet. Det
              är just den här typen av snedvriden konkurrens mellan offentlig
              och privat sektor som vi inte vill ha.
            </seg>
            <seg xml:id="i-d70e496b3c41713c-0">
              Sedan har vi det här med om- och avregleringar. Det har genom
              årens lopp genomförts en del avregleringar på olika marknader,
              till exempel el-, inrikesflyg-, apoteks- och järnvägsmarknaden.
            </seg>
            <seg xml:id="i-2e84b49b8348137a-0">
              Just nu pågår det en del utvärderingar av de här avregleringarna.
              Det är viktigt, inte minst ur ett medborgarperspektiv. Trafikanalys
              har fått regeringens uppdrag att utvärdera effekterna av öppnandet
              av marknaden för kommersiell persontrafik på järnväg. Här kommer
              man naturligtvis att titta på effekter för medborgare, resenärer,
              näringsliv och samhälle i olika delar av landet. Man ska även
              titta på berörda myndigheters agerande. Utvärderingen kommer att
              redovisas årligen, men det kommer även att bli en slutredovisning
              till regeringen i slutet av 2014.
            </seg>
            <seg xml:id="i-8afd2ce607451c7e-0">
              När det gäller avregleringen av järnvägsmarknaden kan jag konstatera
              att Sverige nu är en av de bästa i klassen i Europa när det gäller
              godstransporter. Avregleringen har banat väg för fler miljövänliga
              transporter, och man har i allt högre grad skapat lösningar tillsammans
              med gränsöverskridande aktörer i stället för, som tidigare, endast
              med de nationella aktörerna.
            </seg>
            <seg xml:id="i-429dc2effbc2a7ec-0">
              Tack var branschsamarbetet, som ger unika volymer, och de nya
              paneuropeiska aktörerna kan hela tåg nu föras ned till kundterminaler
              över hela Europa på bara några få dagar. Resultatet är att det
              transporteras mer gods än någonsin tidigare på järnväg. Det är
              ingenting som säger att avregleringen av persontrafiken ska fungera
              dåligt. Det kanske inte kommer att bli samma sak som med godstrafiken,
              men det är ännu för tidigt att säga. Det har gått alldeles för
              kort tid för att man ska kunna göra en väldigt snabb översyn just
              nu.
            </seg>
            <seg xml:id="i-36ae258424f6128f-0">
              När det gäller energimarknaden pågår även där ett arbete, bland
              annat genom Energimarknadsinspektionen. Dessutom pågår det ett
              arbete på nordisk nivå för att man ska se hur funktionen på elmarknaden
              kan bli bättre.
            </seg>
            <seg xml:id="i-76bdf8b129224513-0">
              Jag kan väl passa på att säga att det gläder mig att det finns
              en utredning som tittar på hur man som privatperson kan producera
              sin egen el och kanske, förhoppningsvis, sälja en del av överskottet.
              Det hoppas jag i sin tur kommer att bidra till en framtida prisbild
              som är något mer modest än den vi ser i dag.
            </seg>
            <seg xml:id="i-20599dd66c4aa528-0">
              Jag skulle vilja ta upp ett färskt exempel när det gäller avregleringen
              av den inrikes flygtrafiken. I veckan var jag på besök på Skellefteå
              flygplats. Skellefteå flygplats har blivit en regional flygplats.
            </seg>
            <seg xml:id="i-ef6511e65d46dc47-0">
              Jag kommer ihåg, som kommunpolitiker, att vi i början var lite
              oroliga: Jaha, nu kommer Umeå och Luleå flygplatser, som kommer
              att bli statliga flygplatser, att konkurrera ut oss. Vad kommer
              att hända med oss? Det var rena rama dödsdomsstämningen.
            </seg>
            <seg xml:id="i-b6e92e65cfafac6c-0">
              I dag ser det annorlunda ut. Bara på ett år har det hänt saker.
              Bland annat har Ryanair etablerat sig i Skellefteå och har nu
              öppnat möjligheten för ett bättre samarbete när det gäller regional
              utveckling. Det som vi trodde var en skrämmande utveckling har
              tvärtom börjat vändas till någonting positivt.
            </seg>
            <seg xml:id="i-ad945c63ce235964-0">
              Nu jobbar man i Skellefteå på ett annat sätt. Man har en större
              överblick när det gäller destinationsutveckling och annat, och
              det med hjälp av att man har fått större frihet än vad man faktiskt
              tidigare hade med staten. Därför ser vi med stor tillförsikt framtiden
              an.
            </seg>
            <seg xml:id="i-b8642e45df4de443-0">
              Fru talman! Med detta vill jag avsluta mitt anförande med min
              hesa stämma. Jag tackar så mycket för uppmärksamheten.
            </seg>
          </u>
          <note type="speaker" xml:id="i-4d7972a031ae04d4-0">
            Anf. 104 HANS ROTHENBERG (M):
          </note>
          <u who="hans_rothenberg_353d06" xml:id="i-8fd128d894ff460b-0">
            <seg xml:id="i-50c6743d84af0763-0">
              Fru talman! Om- och avregleringar av olika marknader har genomförts
              under de senaste decennierna. Det gäller till exempel inrikesflyg-,
              taxi-, el-, tele-, post-, apoteks-, järnvägs- och bilprovningsmarknaderna.
              Därför kan det i det här sammanhanget vara värt att titta lite
              närmare på några exempel. Med tanke på föregående talares status
              kan vi titta på apoteksmonopolet.
            </seg>
            <seg xml:id="i-fe0a7c7a22b5544c-0">
              Apoteksmonopolet blev en knappt 40-årig parentes i den svenska
              apotekshistorien. Reformen är en av de största som alliansregeringen
              genomförde under förra mandatperioden. Tillgänglighet, mångfald
              och lägre priser var de tre huvudskäl som alliansregeringen angav
              för behovet av att av- och omreglera apoteksmarknaden.
            </seg>
            <seg xml:id="i-8b132780446b92ee-0">
              Sedan omregleringen har fler än 20 nya apoteksaktörer etablerats.
              Runt 200 nya apotek har öppnats sedan monopolet avskaffades. Samtidigt
              har Apoteket AB fortfarande en särställning på marknaden, ett
              och ett halvt år efter att omregleringen genomförts.
            </seg>
            <seg xml:id="i-e31456a2ad288026-0">
              Med i genomsnitt 10 000 invånare per apotek hör Sverige till
              de länder i Europa där avstånden mellan apoteken är som störst.
              I och med omregleringen beräknas 400500 nya apotek slå upp sina
              dörrar runt om i landet de närmaste åren. Det här är ett intressant
              exempel, och det är viktigt att också utvärdera det man omreglerar
              och förändrar.
            </seg>
            <seg xml:id="i-dbe019206e5a3f74-0">
              Vad gäller utvärdering av apoteksreformen har Statskontoret ett
              uppdrag att följa upp och utvärdera apoteksmarknaden och rapportera
              detta i tre steg under de kommande tre åren. Även Tillväxtanalys
              har ett regeringsuppdrag att följa kostnadsutvecklingen på den
              omreglerade apoteksmarknaden och att utvärdera effekterna av reformen.
            </seg>
            <seg xml:id="i-0b9a62e84628fdac-0">
              Fru talman! I debatten lyfter ofta Socialdemokraterna fram den
              så kallade avregleringen av järnvägen som något ont och som något
              som ska stoppas. Låt oss därför titta lite närmare på vad som
              hänt de senaste dryga 20 åren på det här området.
            </seg>
            <seg xml:id="i-063ba5ea419a6f41-0">
              Starten på svenska järnvägssektorns avreglering brukar oftast
              hänföras redan till 1988. Det var under regeringen Carlsson som
              en del av SJ knoppades av och bildade Banverket. Två år senare,
              fortfarande under regeringen Carlsson, bröts för första gången
              SJ:s monopol efter en upphandling av tågtrafik i Småland.
            </seg>
            <seg xml:id="i-ac606de85974542d-0">
              Bara ett år senare presenterade samme statsminister och hans
              regering andra förslag till avreglering som gjorde det möjligt
              för andra än SJ att bedriva upphandlad persontrafik. SJ skulle
              inte heller längre få vara de som bestämde hur andra tågbolag
              skulle få utnyttja järnvägen.
            </seg>
            <seg xml:id="i-02356f7c5aace9a0-0">
              Det är också viktigt att påpeka de förtjänstfulla insatser som
              den tidens S-märkta regeringar gjorde när det gällde att avreglera
              godstågstrafiken, en avreglering som nu alltså funnits i 14 år.
            </seg>
            <seg xml:id="i-b27b94d525fca3d8-0">
              Fru talman! I en proposition som regeringen Persson lade fram
              i mars 2006 och som sedan antogs av riksdagen skapades en möjlighet
              för andra tågbolag än SJ att köra persontåg på rent kommersiella
              villkor så länge det gällde chartertåg och nattåg.
            </seg>
            <seg xml:id="i-3fb6000e7e2791f0-0">
              Därtill, utöver de här knappa två decenniernas avregleringar
              på järnvägsmarknaden, har det kommit några förändringar som alliansregeringen
              beslutat om, vilka innebär att vi fortsätter på den väg som regeringen
              Persson slog fast så sent som 2006. Dessa förändringar kommer
              att få effekt tidigast under kommande år, då all persontågstrafik
              öppnas för konkurrens.
            </seg>
            <seg xml:id="i-d06e84c18709e792-0">
              Jag måste därför med viss beundran erkänna att det endast är
              socialdemokratiska regeringar som fram till nu kunnat ta avgörande
              steg framåt i den avreglering som Socialdemokraterna nu kritiserar
              Alliansen för.
            </seg>
            <seg xml:id="i-7425b101d4c44570-0">
              Fru talman! Det är viktigt att utvärdera även sådana här reformer.
              Därför har Trafikanalys fått regeringens uppdrag att utvärdera
              effekterna av öppnandet av marknaden för kommersiell persontrafik
              på järnväg samt av den nya lagstiftningen på kollektivtrafikområdet.
              Utvärderingen ska redovisas årligen och slutredovisas till regeringen
              senast den 1 december 2014.
            </seg>
            <seg xml:id="i-75c0d112f3c1a83a-0">
              Det pågår således ett stort antal utvärderingar av dessa reformer.
            </seg>
            <seg xml:id="i-b0be5bb3a5400702-0">
              Dessutom, utöver de här två exemplen, ska Energimarknadsinspektionen
              verka för att elmarknadens funktion och effektivitet förbättras.
              Därtill pågår ett arbete, bland annat på Energimarknadsinspektionen
              men även på nordisk nivå, med att se över hur elmarknadens funktion
              kan förbättras.
            </seg>
            <seg xml:id="i-2e0bf0daef98006f-0">
              Därför utgår vi från att resultatet av dessa och andra genomförda
              utvärderingar av om- och avregleringar successivt delges riksdagen,
              vilket gör att något ytterligare tillkännagivande inte behövs.
            </seg>
            <seg xml:id="i-fa6312cacb137eec-1">
              (Applåder)
            </seg>
          </u>
          <note xml:id="i-4639b1c2c261a767-0">
            I detta anförande instämde Cecilie Tenfjord-Toftby (M).
          </note>
          <note type="speaker" xml:id="i-46d542e0166affa3-0">
            Anf. 105 EVA FLYBORG (FP):
          </note>
          <u who="eva_flyborg_45b8be" next="cont" xml:id="i-bcbb97d8209f7941-0"/>
          <note xml:id="i-8a3a051a8dcacf0d-0">
            Fru talman! Ett enigt utskott tillstyrker regeringens förslag
            till ändringar i lagen om gruppundantag för konkurrensbegränsande
            avtal om forskning och utveckling. Detta är i huvudsak en anpassning
            till de nya förordningar som EU-kommissionen redan fattat beslut
            om och som snart börjar gälla.
          </note>
          <u who="eva_flyborg_45b8be" prev="cont" xml:id="i-debb3f570361c914-0">
            <seg xml:id="i-ac96f9955dea95e9-0">
              Utskottet delar uppfattningen att det är av stort värde att den
              svenska konkurrenslagstiftningen i materiellt avseende liknar
              EU-rättens konkurrensregler så mycket som möjligt, eftersom det
              är till stor fördel för de företag som ska anpassa sig till EU-rätten
              om samma konkurrensregler gäller här hemma som i resten av EU.
            </seg>
            <seg xml:id="i-2742c7de1498d29d-0">
              I detta betänkande finns det också utöver denna enighet ett tillkännagivande
              till regeringen om en utredning av de avregleringar som gjorts
              under de senaste decennierna. Vi från Alliansen delar meningen
              att det är viktigt att utreda avregleringar och att det är utmärkt
              att dessa ges ett kund-, medborgar- och, inte minst, ett nyttoperspektiv.
              Det är precis det som nu görs från regeringshåll på flera områden,
              och därför blir motionerna i sak tillgodosedda även utan det särskilda
              initiativet.
            </seg>
            <seg xml:id="i-0d416061db702284-0">
              Fru talman! Jag vill ge några exempel på vad som görs från regeringens
              sida. Trafikanalys har, som vi hörde tidigare, fått i uppdrag
              att utvärdera effekterna av öppnandet av marknaden för kommersiell
              persontrafik på järnvägen och den nya lagstiftningen på kollektivtrafikområdet.
              Där ska man särskilt belysa effekterna för medborgarna, resenärer,
              näringsliv och samhället i övrigt. Utredningen ska täcka hela
              landet och även omfatta berörda myndigheters agerande, vilket
              jag tycker är särskilt bra.
            </seg>
            <seg xml:id="i-cdbaba233caf5fe5-0">
              Statskontoret har i uppdrag att utvärdera och analysera omregleringen
              av apoteksmarknaden och avrapportera detta under åren som kommer.
              Också Tillväxtanalys har ett uppdrag att noga följa kostnadsutvecklingen
              på apoteksmarknaden och utvärdera effekterna av reformen. Detta
              fanns för övrigt med redan när man började avregleringen.
            </seg>
            <seg xml:id="i-afb355d52cc52d89-0">
              Energimarknaden är ständigt i fokus, och därför har Energimarknadsinspektionen
              redan i sin instruktion ett uppdrag att myndigheten ska verka
              för att elmarknadens funktion och effektivitet ständigt förbättras.
              Utöver detta sker flera parallella, särskilda arbeten för att
              förbättra marknadens funktionssätt, både i Sverige och på den
              nordiska marknaden. Härtill ska läggas de genomlysningar som inte
              minst Konkurrensverket och Konsumentverket genomför och som jag
              tycker är väldigt viktiga.
            </seg>
            <seg xml:id="i-f9faf8bd4106ca07-0">
              Fru talman! Det är nämligen en grannlaga uppgift att avreglera
              hittills slutna marknader eller företag. Mycket av det som faktiskt
              inträffar vid en avreglering kan förutses innan men inte allt.
              Det innebär att ingen avreglering är den andra lik och att viljan
              till uppföljning, kontroll och inte minst justering i efterhand
              måste vara god. Detta är viktigt för varje regering att tänka
              på, alldeles oavsett vilken politisk färg man har. Inte minst
              Riksrevisionens utmärkta rapporter om tidigare års genomförda
              avregleringar och bolagiseringar är en ständig källa till kunskap
              att ösa ur för oss som är intresserade.
            </seg>
            <seg xml:id="i-d6a2fccf2259f083-0">
              Vi kommer att ha flera tillfällen att återkomma till detta senare
              under mandatperioden, där varje avreglering för sig gärna kan
              granskas mycket närmare.
            </seg>
            <seg xml:id="i-3af2f3f577dc0846-0">
              Fru talman! När detta är sagt vill jag bara kort kommentera en
              av de utmärkta enskilda motioner som har väckts och som också
              har hanterats i detta betänkande.
            </seg>
            <seg xml:id="i-95e0fedb0f5698ee-0">
              Frågan gäller den sammanslutning av banker som tillsammans avser
              att starta ett gemensamt bolag för sina bankomater. Det finns
              skäl att noga bevaka den kommande verksamheten så att kunderna,
              det vill säga du och jag vi vanliga människor, som är beroende
              av att det finns kontanter att tillgå i vardagen inte drabbas
              negativt.
            </seg>
            <seg xml:id="i-52b107a19f84ec64-0">
              Med detta stora, gemensamt ägda bolag mellan bankerna finns det
              all anledning att vara på sin vakt och noga bevaka och följa frågan
              framöver. Det finns, fru talman, en uppenbar risk att servicen
              kan komma att försämras, eftersom den naturliga konkurrensen mellan
              bankerna upphör och bankerna i och med detta inte behöver oroa
              sig för negativa kundreaktioner.
            </seg>
            <seg xml:id="i-a385c91ed3fdf582-0">
              Redan i dag finns det många som oroar sig över att bankerna vill
              att vi ska betala allt med kort så att de helt kan slippa den
              dyrare kontanthanteringen. PRO, Synskadades riksförbund och många
              hjälporganisationer är några av de grupper som har varnat för
              just den negativa utvecklingen.
            </seg>
            <seg xml:id="i-d4f8a8b0b66e90c8-0">
              Med en kartelliknande situation finns också en icke försumbar
              risk att avgifter kan komma att tas ut vid vanliga bankomatuttag
              i framtiden. Konkurrensverket har svarat att man kommer att noga
              följa denna utveckling. Regeringen borde verkligen göra detsamma.
              Att utskottet och riksdagen gör det tar jag för givet. Att jag
              själv kommer att göra det, fru talman, är absolut.
            </seg>
          </u>
          <note type="speaker" xml:id="i-0f401a6570fa1ef4-0">
            Anf. 106 INGEMAR NILSSON (S):
          </note>
          <u who="ingemar_nilsson_e9c916" next="cont" xml:id="i-4b05f541f02011c4-0"/>
          <note xml:id="i-65888449d4f33664-0">
            Fru talman! Den diskussion och den debatt vi nu har handlar alltså
            om näringsutskottets betänkande nr 23 som behandlar regeringens
            proposition med namnet Horisontella konkurrensbegränsningar och
            ett antal motioner från den allmänna motionstiden om bland annat
            behovet av utvärdering av vissa genomförda avregleringar. Låt
            mig redan inledningsvis yrka bifall till förslaget i utskottets
            betänkande.
          </note>
          <u who="ingemar_nilsson_e9c916" prev="cont" xml:id="i-b3104e331c5ea3d1-0">
            <seg xml:id="i-f689d38ab4ab7558-0">
              Detta handlar som sagt i sin första del om regeringens proposition
              Horisontella konkurrensbegränsningar . Det är klart att en fungerande
              konkurrens på lika, tydliga och kända villkor är en viktig förutsättning
              för ett väl fungerande näringsliv.
            </seg>
            <seg xml:id="i-86492d30acb96449-0">
              I Sverige finns de här reglerna i huvudsak i konkurrenslagen.
              Men konkurrensfrågorna är inte enbart nationella. De är tvärtom
              i allt väsentligt snarare gränsöverskridande frågor i en alltmer
              globaliserad värld. Därför finns det också en lång rad regler
              och bestämmelser i EU-förordningen som reglerar konkurrensfrågorna.
            </seg>
            <seg xml:id="i-a88996e8ad7b6f64-0">
              Det är ett enigt utskott som tillstyrker den här propositionen.
            </seg>
            <seg xml:id="i-b10bcb2c802cc241-0">
              Fru talman! I betänkandet finns också en lång rad motioner från
              den allmänna motionstiden. Två av dem, som är socialdemokratiska
              motioner, handlar om behovet av utvärdering av en rad avregleringar
              som har genomförts under de senaste åren.
            </seg>
            <seg xml:id="i-fbd628f3e858c52b-0">
              I de här motionerna efterlyses en utvärdering av avregleringens
              effekter. Utskottets majoritet delar motionärernas uppfattning
              att det behövs en sådan utvärdering. Utskottets utgångspunkt för
              det ställningstagandet är självfallet konsumentperspektivet.
            </seg>
            <seg xml:id="i-8ce63ca868d66f36-0">
              Vi har därför i det här läget valt att begränsa utvärderingen
              till två ur konsumentsynpunkt ytterst angelägna områden, elmarknaden
              och persontrafiken på järnväg.
            </seg>
            <seg xml:id="i-59ef480237621e5f-0">
              I den reservation som finns från allianspartierna i den här delen
              av betänkandet hänvisas det till en rad beslutade utvärderingar
              som pågår eller ska påbörjas. Vi har från talarstolen hört en
              lång rad sådana exempel. Det är kanske just det som är en del
              av problemet med det här arbetssättet. Det finns en lång rad utredningar
              och utvärderingar som har gjorts, några som görs nu och några
              som eventuellt ska göras i framtiden. Men vi ser väldigt lite
              resultat av det här utredandet.
            </seg>
            <seg xml:id="i-2636912fd0c57144-0">
              Det som vi är överens om är att det nu behövs en ordentlig övergripande
              helhetsutvärdering, en utvärdering som är utförd på ett i förhållande
              till de här marknadernas aktörer oberoende sätt och som inte minst
              görs skyndsamt.
            </seg>
            <seg xml:id="i-fa2db87f5265d96e-0">
              Utgångspunkten för utvärderingen ska naturligtvis vara medborgar-
              och konsumentperspektivet.
            </seg>
            <seg xml:id="i-e2a710606181f6ab-0">
              Fru talman! För ganska precis två veckor sedan debatterade vi
              här i kammaren ett annat betänkande från näringsutskottet som
              handlade om det tredje inremarknadspaketet för el och naturgas.
              Också där fanns ett antal motioner som handlade om just elmarknadens
              funktion.
            </seg>
            <seg xml:id="i-d1c15d2b0bcc5349-0">
              Jag sade då att det finns en bristande tilltro hos svenska elkonsumenter
              till hur och om det finns en fungerande elmarknad i Sverige. Det
              förtjänar att upprepas, för så är fallet.
            </seg>
            <seg xml:id="i-3438f4ffb41285ec-0">
              Vår bild av den svenska elmarknaden är att den möjligtvis fungerar
              som en marknad för producenter, nätägare och elhandelsföretag,
              med hänsyn tagen till att elnäten i allt väsentligt är naturliga
              monopol. Men enligt vår uppfattning fungerar inte elmarknaden
              som en marknad för konsumenterna. Här väljer vi att stå på konsumenternas
              sida.
            </seg>
            <seg xml:id="i-8a7c7a2c4b94bf07-0">
              Säker tillgång på el, tydliga och transparenta spelregler för
              marknadens aktörer och förutsägbara villkor krävs för att såväl
              företag som enskilda konsumenter ska kunna känna tillit och tilltro
              till att vi i Sverige faktiskt har en fungerande elmarknad. Det
              är i själva verket förutsättningen för att det ska kunna betraktas
              som en marknad per definition.
            </seg>
            <seg xml:id="i-ae35dd3b603f41f4-0">
              En oberoende utvärdering ger riksdag och regering ett bra underlag
              för att bedöma om och vilka förändringar av de genomförda avregleringarna
              som behöver göras.
            </seg>
            <seg xml:id="i-314dc7282ec44129-0">
              Fru talman! På samma sätt är det med persontrafiken på järnväg.
              Ur ett konsumentperspektiv upplever nog de flesta människor att
              inte heller den fungerar på ett rimligt sätt. Orsakerna är flera.
              Det får väl utvärderingen ge vid handen.
            </seg>
            <seg xml:id="i-9791709b38b26860-0">
              En avreglering med ökad konkurrens som följd, som ska ge konsumenterna
              fördelar som ökad turtäthet, bättre service och lägre priser,
              är nog inte den bild som de som reser med tåg i Sverige i dag
              har på näthinnan från de senaste åren, snarare tvärtom. Stora
              trafikstörningar, kraftiga förseningar, ingen eller bristfällig
              information är nog snarare det som de flesta skulle ge som sin
              bild av hur persontrafiken på järnväg i Sverige fungerar. Det
              är illa. Det är illa därför att flera människor vill och behöver
              åka med tåg, vilket i sig är bra, inte minst ur miljösynpunkt.
            </seg>
            <seg xml:id="i-3a2669a45167ee38-0">
              Tillgången till en väl fungerande persontrafik på järnväg är
              också en viktig förutsättning för utvecklingen av hela Sverige.
              Utvidgade studie- och arbetsmarknadsregioner förutsätter bland
              annat tillgång till fungerande möjligheter att resa med tåg. Därför
              behöver det även på det här området skyndsamt göras en oberoende
              utvärdering. Den ska också belysa avregleringens effekter i hela
              landet.
            </seg>
            <seg xml:id="i-056832e2d9bbbb81-1">
              Återupptagna förhandlingar
            </seg>
          </u>
          <note xml:id="i-476ab113634d7eb3-0">
            De förändringar av den nu gällande konkurrenslagen som föreslås
            i propositionen är en anpassning till gällande EU-förordning och
            handlar om två saker: gruppundantag för specialiseringsavtal och
            för forskning och utveckling. Dessutom föreslås en redaktionell
            förändring i konkurrenslagen.
          </note>
          <note xml:id="i-13d94347205f0632-0">
            Med det, herr talman, yrkar jag bifall till utskottets förslag
            i betänkandet.
          </note>
          <note xml:id="i-d715eabae2a9d24c-1">
            Ajournering
          </note>
          <note xml:id="i-df3468a79da47405-0">
            Kammaren beslutade kl. 15.55 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <note xml:id="i-600ef3af29770bd4-0">
            Förhandlingarna återupptogs kl. 16.00
          </note>
          <note xml:id="i-f4ad1d83d2602256-0">
            13 § Beslut om ärenden som slutdebatterats den 15 juni
          </note>
          <note xml:id="i-5c19ee311b00cfbe-0">
            Punkt 2
          </note>
          <note xml:id="i-3aa0797c2dc26586-0">
            Punkt 3
          </note>
          <note xml:id="i-a5ba72dbac67f4cb-0">
            Punkt 10
          </note>
          <note xml:id="i-fc63a1228485fd84-0">
            Punkt 11
          </note>
          <note xml:id="i-96b66f9adcedf054-0">
            Punkt 12
          </note>
          <note xml:id="i-355a4747736e3076-0">
            Övriga punkter
          </note>
          <note xml:id="i-eab071c7b937bc9c-0">
            14 § Beslut om ärenden som slutdebatterats vid dagens sammanträde
          </note>
          <note xml:id="i-a436587b965377ec-0">
            Punkt 1
          </note>
          <note xml:id="i-5c19ee311b00cfbe-1">
            Punkt 2
          </note>
          <note xml:id="i-ffe77df7a0e354b9-0">
            Punkt 6
          </note>
          <note xml:id="i-355a4747736e3076-1">
            Övriga punkter
          </note>
          <note xml:id="i-a436587b965377ec-1">
            Punkt 1
          </note>
          <note xml:id="i-5c19ee311b00cfbe-2">
            Punkt 2
          </note>
          <note xml:id="i-3aa0797c2dc26586-1">
            Punkt 3
          </note>
          <note xml:id="i-69d5e95a7ae15341-0">
            Punkt 5
          </note>
          <note xml:id="i-c7f7757ee0dd5226-0">
            Punkt 7
          </note>
          <note xml:id="i-355a4747736e3076-2">
            Övriga punkter
          </note>
          <note xml:id="i-ddf76f2ff50c663d-0">
            15 § (forts. från 12 §) Horisontella konkurrensbegränsningar
            m.m. (forts. NU23)
          </note>
          <note type="speaker" xml:id="i-d93c840dbe583c42-0">
            Anf. 107 MARIA WETTERSTRAND (MP):
          </note>
          <u who="maria_wetterstrand_c07fc0" xml:id="i-034ef2b64fe92b85-0">
            <seg xml:id="i-b90bc501736842ab-0">
              Herr talman! Detta betänkande har i många delar ett enigt utskott
              bakom sig. Den del där vi däremot har olika uppfattning gäller
              två motioner där man vill att vi ska genomföra en utvärdering
              av de av- och omregleringar som under de senaste åren gjorts i
              Sverige.
            </seg>
            <seg xml:id="i-ab9625eb14ded55f-0">
              Miljöpartiet stöder det förslag som nu också är ett majoritetsförslag
              från utskottet. Vi anser att det skulle vara väldigt bra att få
              en ordentlig utvärdering av de av- och omregleringar som har genomförts.
            </seg>
            <seg xml:id="i-3c7713553a03bdd8-0">
              Vi i Miljöpartiet ser framför allt ett stort behov av en översyn
              av resultaten i ett konsumentperspektiv både när det gäller elmarknaden
              och när det gäller persontrafiken på järnväg.
            </seg>
            <seg xml:id="i-f626c4924fe17309-0">
              Vi ser både brister och fördelar med att avreglera olika delar
              av samhällsservicen. Men utan att utvärdera vad som görs kommer
              vi aldrig att kunna veta vilka konsekvenserna blivit när det gäller
              tillgängligheten för konsumenterna. Det kan alltså mycket väl
              vara så att det finns olika uppfattningar i sak om av- och omregleringar
              också bland de partier som är överens om det här förslaget. Däremot
              är vi eniga om att det är bra att göra en utvärdering.
            </seg>
            <seg xml:id="i-4200efa48824023f-0">
              Det är, menar jag, lite förvånande att representanterna för regeringen
              inte är intresserade av att utvärdera de av- och omregleringar
              som de själva genomfört.
            </seg>
            <seg xml:id="i-7ce6bd8fd50719c5-0">
              Jag står alltså bakom utskottets förslag.
            </seg>
          </u>
          <note type="speaker" xml:id="i-ae0d0c9fedaf0b60-0">
            Anf. 108 LARS ISOVAARA (SD):
          </note>
          <u who="unknown" next="cont" xml:id="i-fd9ac78979b83b0c-2"/>
          <note xml:id="i-e2677976135cd241-0">
            Herr talman! Jag yrkar bifall till utskottets förslag i betänkandet.
          </note>
          <u who="unknown" prev="cont" xml:id="i-7edd480db4e292d3-2">
            <seg xml:id="i-4c2934c91e5a718d-0">
              I mitt anförande kommer jag att beröra utskottets förslag om
              en utvärdering av de om- och avregleringar som har genomförts.
            </seg>
            <seg xml:id="i-3ed18778f090b9a1-0">
              Att det är viktigt med välgrundade politiska beslut kan vi nog
              alla vara överens om. Men för att komma så långt som till ett
              nytt beslutsläge kan det i många fall faktiskt vara viktigare
              att få veta om allt fungerat som det var tänkt enligt de ursprungliga
              politiska besluten. För hur skulle det gå att fatta vettiga beslut
              utan att ha ett vederhäftigt underlag att göra framtida bedömningar
              utifrån?
            </seg>
            <seg xml:id="i-c7a05e662e7332b5-0">
              Jag menar att det inte är så att det finns en totalt negativ
              sida eller en totalt positiv sida med alla avregleringar som skett.
              Så är det givetvis inte. Vi kan dock konstatera att det flera
              vintrar i följd mer eller mindre har rått kaos när det gäller
              en så viktig samhällsfunktion som persontrafiken på järnvägen.
            </seg>
            <seg xml:id="i-3be8bb59a458e9fc-0">
              Har då detta något med avregleringarna att göra? Och hur gick
              det med apoteksavregleringen?
            </seg>
            <seg xml:id="i-75f851355f5c25e3-0">
              Ja, hur ska vi kunna veta det om vi inte utreder det hela. Detta
              måste således utredas ordentligt och framför allt skyndsamt.
            </seg>
            <seg xml:id="i-1f27bffd1d005750-0">
              Herr talman! Låt mig ta en liknelse. Visst kan man tycka att
              det är omöjligt att styra en bil genom att bara titta i backspegeln.
              Men jag skulle vilja påstå att en bilförare som enbart riktar
              blicken framåt är en direkt trafikfara. En del av konsten att
              köra bil på ett trafiksäkert sätt bygger på att kunna växla mellan
              att se bakåt, framåt och åt sidan.
            </seg>
            <seg xml:id="i-450c39a9e3ae9a08-0">
              Liknande villkor vore väl naturligt inom politiken man borde
              kunna se bakåt, framåt och åt sidan. Inom politiken borde man,
              skulle jag vilja tillägga, vända blicken också uppåt och nedåt
              men det vore att föra in debatten på ett helt annat spår.
            </seg>
            <seg xml:id="i-890a4f5507589189-0">
              Vinterns tågkaos kan möjligen kännas passé just nu mitt i sommaren,
              men, herr talman, jag kan nästan garantera att vi kommer att ha
              snö och vinter inom ett halvår. Kommer vi då återigen att hamna
              i en situation med stora tågförseningar eller rent av inställda
              tåg? Att i det läget inte ha ett svar på om allt detta har något
              med avregleringarna att göra vore faktiskt besvärande.
            </seg>
            <seg xml:id="i-27f05e259a989833-0">
              Det är väl egentligen ganska självklart att det finns ett konsumentintresse
              av att få veta resultatet av alla dessa avregleringar. Det är
              konsumenten som står på perrongen och väntar på tåget som kanske
              aldrig kommer. Det är konsumenten som står i apotekskön och som
              inte kan få besked om var medicinen finns att få när den inte
              finns inne på just det apoteket. Motsvarande situation har vi
              observerat inom elmarknaden, där vi har haft långvariga driftstopp
              i kärnkraftsanläggningarna. Kan dessa driftstopp möjligen kopplas
              till avregleringarna?
            </seg>
            <seg xml:id="i-9b2fa9e79833af0c-0">
              Herr talman! Jag vet faktiskt inte om det förhåller sig så. Jag
              hoppas att så inte är fallet. Jag börjar misstänka att ingen annan
              heller har ett klart svar på dessa frågor, men just därför är
              det viktigt att frågorna utreds och att de inte blir hängande
              i luften. Inget är så förödande för allmänhetens förtroende för
              politiken som om inget försök görs för att utvärdera besluten.
            </seg>
            <seg xml:id="i-6274d899fb95fb4a-0">
              Det är också viktigt att detta utredningsuppdrag ges till en
              oberoende part. Att föregripa utvärderingsresultatet i detta läge
              vore däremot alldeles fel väg att gå. Tvärtom skulle det kunna
              ge negativa låsningar som inte gagnar någon part eller frågan
              i sig.
            </seg>
            <seg xml:id="i-362fcba2537effdd-0">
              Herr talman! Detta med kvalitet i beslut är just kärnan med att
              utvärdera resultaten av redan tagna beslut inte bara politiska
              beslut utan även beslut inom teknik, ekonomi och övriga områden.
              Alltför många gånger har jag inom mitt tidigare yrkesliv varit
              med om projekt där det varit en svag återkoppling mellan det av
              kunden beställda uppdraget och det som blev slutlevererat. Fick
              kunden det kunden verkligen hade beställt? Jag tror att det är
              många som känner igen sig på den punkten. Kvalitet i beslut kan
              kopplas till de flesta samhällsverksamheter.
            </seg>
            <seg xml:id="i-30dee95658582f66-0">
              Herr talman! Jag tror att jag slutar här och konstaterar att
              det vore välkommet med många fler beslutsutvärderingar inom de
              flesta sektorer.
            </seg>
          </u>
          <note type="speaker" xml:id="i-9bd1f10ef077eccc-0">
            Anf. 109 KENT PERSSON (V):
          </note>
          <u who="kent_persson_8dd737" xml:id="i-2790d1f6d11c6890-0">
            <seg xml:id="i-bb0a0acb39f22ca3-0">
              Herr talman! Under den spännande rubriken Horisontella konkurrensbegränsningar
              gömmer sig ett par motioner från den allmänna motionstiden som
              det finns anledning att debattera. Utskottet är rörande överens
              om propositionen som sådan, och det finns ingen anledning att
              diskutera det ytterligare. De två motionerna från den allmänna
              motionstiden finns det däremot anledning att beröra ytterligare.
            </seg>
            <seg xml:id="i-840c07e405e45b13-0">
              Frågan om avreglering, privatisering och konkurrensutsättning
              av offentlig monopolverksamhet har diskuterats i kammaren vid
              ett flertal tillfällen. Att fatta beslut ska göras utifrån någon
              form av grundläggande kunskap. Det ska föreligga åtminstone en
              konsekvensbeskrivning av vad en eventuell om- eller avreglering
              kan få för följder. Det är dock minst lika viktigt att man gör
              en utvärdering av redan fattade beslut. Hur har det blivit? Blev
              det som vi hade tänkt? Behöver vi rätta till någonting?
            </seg>
            <seg xml:id="i-681a875cbf529105-0">
              Det är detta de två motionerna tar upp. Att Vänsterpartiet har
              varit kritiskt till avregleringspolitiken som har förts genom
              årtionden är välkänt. Det behöver jag inte ta upp än en gång.
              Däremot finns anledning att titta på två av dessa avregleringar.
              Det gäller den järnvägspolitik som har varit samt elmarknaden.
            </seg>
            <seg xml:id="i-067d8b84ca7c5343-0">
              Herr talman! Att något går som tåget är ett talesätt vi känner
              till. Det har varit positivt i den bemärkelsen att det går som
              smort; allting flyter på som det ska. I dag har det fått en annan
              betydelse det går inte alls. Detta menar jag är ett resultat av
              den avregleringspolitik och den sönderstyckning av SJ som har
              skett under årtionden. I dag är det ingen som har helhetsansvar.
              Uppstår det problem, förseningar eller inställda tåg skyller alla
              på alla. Ingen tar ansvar.
            </seg>
            <seg xml:id="i-599d040928ef85bc-0">
              År 2012 ska man ta det slutgiltiga steget mot den totala avregleringen
              av samtliga järnvägssträckor. Det blir intressant att se vilka
              sträckor som kommer att bli konkurrensutsatta. Rikstrafik har
              gjort en bedömning av vad de tror att effekten kommer att bli.
              Deras analys och slutsats är att det blir de i dag lönsamma sträckorna
              som kommer att konkurrensutsättas. De olönsamma, de sträckor som
              i dag finns på landsbygden, kommer att förbli olönsamma.
            </seg>
            <seg xml:id="i-297bb5857a55a811-0">
              Risken är stor att SJ blir tvunget att dra sig tillbaka från
              dessa delar, vilket kommer att få till följd att Rikstrafik får
              ett större ansvar. Deras analys är att det kommer att ge en merkostnad
              på 100 miljoner kronor för deras del om de ska täcka upp den trafik
              som är nödvändig för att vi ska få ett fungerande järnvägssystem
              i Sverige.
            </seg>
            <seg xml:id="i-4baed161fb779e7d-0">
              Detta är givetvis kunskap regeringen har, men ändå driver man
              på detta ytterligare. Jag har ställt mig frågan: till vilken nytta
              då? Man kan gå tillbaka och titta på de tankegångar, den idé,
              som har varit bärande för regeringspolitiken oberoende av om det
              har varit en socialdemokratisk eller en borgerlig regering. Idén
              är att konkurrensutsättning är bra, att tillgängligheten ökar
              med konkurrens och att det blir lägre priser. Men har det blivit
              så? Har det verkligen blivit så?
            </seg>
            <seg xml:id="i-4d5f9fa6f2b84952-0">
              Elmarknaden är ett lysande exempel på någonting där det har gått
              precis motsatta vägen. Det kan vi väl åtminstone se. Det finns
              två saker som oroar människor särskilt mycket här i Sverige. Det
              är att bli arbetslös, och det är de skyhöga elpriserna. I dag
              efter elmarknadens avreglering har vi en monopolliknande situation
              på elmarknaden. Tre stora bolag kontrollerar 90 procent av kraftproduktionen
              i Sverige, och till skyhöga priser. Det är den verklighet vi har.
            </seg>
            <seg xml:id="i-45b8755f89bd1a0c-0">
              Därför är det så viktigt att vi får en genomlysning som har ett
              konsumentperspektiv, tycker jag. Det ska också ske av oberoende
              parter som inte är knutna till något regeringskansli. Den typen
              av utredningar finns nämligen. Det är inte heller bara det; de
              ska se på tillgängligheten, och de ska ha detta perspektiv i hela
              landet. Hela landet ska utredas utifrån ett konsumentperspektiv.
              Då kan vi också få en utvärdering av vad dessa så kallade reformer
              har gett för resultat.
            </seg>
            <seg xml:id="i-75bd9b5244b229d1-0">
              Statens utredningar kom med en utvärdering 2005 om vad konkurrensutsättningarna
              har lett till. De konstaterade att det inom en rad områden har
              blivit dyrare. Det är SOU 2005:4, för att vara exakt. Det är bara
              att gå in och läsa den för att se detta.
            </seg>
          </u>
          <note xml:id="i-c454cca7193cfef9-0">
            Med dessa ord, herr talman, yrkar jag bifall till utskottets
            förslag till beslut.
          </note>
          <note xml:id="i-5d0869ae8677ff01-4">
            Överläggningen var härmed avslutad.
          </note>
          <note xml:id="i-4c30d959dc590fb8-0">
            16 § Mätning, rapportering och debitering på fjärrvärmemarknaden
          </note>
          <note xml:id="i-8aeb1c1b2dfda91a-5">
            Föredrogs
          </note>
          <note xml:id="i-05df65e939ca22f5-0">
            Talmannen konstaterade att ingen talare var anmäld.
          </note>
          <note xml:id="i-cb60299c4c75a9cb-0">
            17 § Bordläggning
          </note>
          <note xml:id="i-3512f31a3f33bae1-0">
            Anmäldes och bordlades
          </note>
          <note xml:id="i-346dac0dfa5b7cbb-0">
            18 § Anmälan om frågor för skriftliga svar
          </note>
          <note xml:id="i-5f96bf1d99c96d30-0">
            Anmäldes att följande frågor för skriftliga svar framställts
          </note>
          <note xml:id="i-646979061d249263-0">
            den 16 juni
          </note>
          <note xml:id="i-14e3ec2ef5546034-0">
            Jens Holm
          </note>
          <note xml:id="i-93602ebc9b1c1555-0">
            Gunnar Sandberg
          </note>
          <note xml:id="i-0fd587e17c0910cd-0">
            Frågorna redovisas i bilaga som fogats till riksdagens snabbprotokoll
            tisdagen den 21 juni.
          </note>
          <note xml:id="i-f25aa45faa1523fc-0">
            19 § Anmälan om skriftliga svar på frågor
          </note>
          <note xml:id="i-4de1bc86eb25da26-0">
            Anmäldes att skriftliga svar på följande frågor inkommit
          </note>
          <note xml:id="i-646979061d249263-1">
            den 16 juni
          </note>
          <note xml:id="i-fb5ee00ad0a55c9c-0">
            Amineh Kakabaveh
          </note>
          <note xml:id="i-fb5ee00ad0a55c9c-1">
            Amineh Kakabaveh
          </note>
          <note xml:id="i-732b51a74572fcdb-0">
            Torbjörn Björlund
          </note>
          <note xml:id="i-0dc65a7f3e59e1af-0">
            Svaren redovisas i bilaga som fogats till riksdagens snabbprotokoll
            tisdagen den 21 juni.
          </note>
          <note xml:id="i-f6f93ec6903edbcf-0">
            20 § Kammaren åtskildes kl. 16.28.
          </note>
          <note xml:id="i-1f83b8a0acb7e7d9-0">
            Förhandlingarna leddes
          </note>
          <note xml:id="i-241f9afcdc01f514-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
