<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--24</head>
          <docDate when="2012-11-14">2012-11-14</docDate>
        </div>
      </front>
      <body>
        <div>
          <note xml:id="i-c4b5fae0bdd74a66-0">
            ﻿
          </note>
          <note xml:id="i-dbaba8e73f6b894f-0">
            Riksdagens protokoll
          </note>
          <note xml:id="i-74d5245f6a0f9e8d-0">
            2012/13:24
          </note>
          <note xml:id="i-d79585663369f829-0" type="date">
            Onsdagen den 14 november
          </note>
          <note xml:id="i-b5681472dc60a3d6-0">
            Kl. 09:00 - 16:10
          </note>
          <note xml:id="i-def6b856094742fb-0">
            1 § Justering av protokoll
          </note>
          <note xml:id="i-f3e90c2919682bab-0">
            Justerades protokollet för den 8 november.
          </note>
          <note xml:id="i-078396663a5f5a84-0">
            2 § Ledighet
          </note>
          <note xml:id="i-f7e96a014f02d3ee-0">
            Tredje vice talmannen meddelade att Ann Arleklo (S) ansökt om
            ledighet under tiden den 14 november19 december.
          </note>
          <note xml:id="i-e1048245d5d0a2c4-0">
            Kammaren biföll denna ansökan.
          </note>
          <note xml:id="i-53e41ef41bd382e5-0">
            Tredje vice talmannen anmälde att Christin Hagberg (S) skulle
            tjänstgöra som ersättare för Ann Arleklo.
          </note>
          <note xml:id="i-c6c741de41e7068a-0">
            3 § Anmälan om kompletteringsval till civilutskottet och socialutskottet
          </note>
          <note xml:id="i-0dc83c4ffe07e317-0">
            Tredje vice talmannen meddelade att Socialdemokraternas riksdagsgrupp
            anmält Christin Hagberg som suppleant i civilutskottet och socialutskottet
            under Ann Arleklos ledighet.
          </note>
          <note xml:id="i-850eb814a2539f3f-0">
            Tredje vice talmannen förklarade vald under tiden den 14 november19
            december till
          </note>
          <note xml:id="i-5076b6141c90a849-0">
            suppleant i civilutskottet
          </note>
          <note xml:id="i-39bfefa9a07c0eae-0">
            suppleant i socialutskottet
          </note>
          <note xml:id="i-fb440f425f99d4db-0">
            4 § Meddelande om aktuell debatt
          </note>
          <note xml:id="i-a7d5b61a808f7026-0">
            Tredje vice talmannen meddelade att på begäran av Vänsterpartiets
            riksdagsgrupp skulle en aktuell debatt om de ökade varslen på
            arbetsmarknaden anordnas fredagen den 16 november efter interpellationsdebatternas
            slut.
          </note>
          <note xml:id="i-ab6c8c79c87267eb-0">
            Från regeringen skulle arbetsmarknadsminister Hillevi Engström
            (M) delta.
          </note>
          <note xml:id="i-82286e8d8d1f2d60-0">
            Den inkomna skrivelsen hade följande lydelse:
          </note>
          <note xml:id="i-a519dcfaf1532609-0">
            Begäran om aktuell debatt med anledning av de ökade varslen på
            arbetsmarknaden
          </note>
          <note xml:id="i-a043e61cf23680b6-0">
            Den svenska arbetsmarknaden utvecklas nu mycket svagt. Från mars
            till september har (den säsongsrensade) arbetslösheten ökat från
            7,3 procent till 7,8 procent. Parallellt med den höga arbetslösheten
            stiger nu varslen på arbetsmarknaden, vilket tyder på att arbetslösheten
            riskerar att stiga ytterligare. Under september varslades drygt
            7 300 personer om uppsägning, vilket är en ökning med 73 procent
            jämfört med föregående månad, och en ökning med 62 procent jämfört
            med september 2011. Ökningen av antalet varsel ser dessvärre inte
            ut att avta. Under oktober varslades t.ex. 450 personer om uppsägning
            hos SSAB och Telia Sonera varslade hela 2 000 personer. Igår kom
            dessutom chockbeskedet att Ericsson planerar att minska den svenska
            personalstyrkan med 1 550 personer.
          </note>
          <note xml:id="i-7477a2fc397d1739-0">
            Mycket tyder således på att arbetslösheten kommer att bli högre
            än vad regeringen förutspådde i budgetpropositionen för 2013.
            Vänsterpartiet begär därför att en aktuell debatt ska hållas i
            riksdagen för att riksdagen ska få möjlighet att diskutera utvecklingen
            på arbetsmarknaden och för att höra vad regeringen avser att göra
            för att motverka den stigande arbetslösheten.
          </note>
          <note xml:id="i-dd9a672359237a77-0">
            Jonas Sjöstedt
          </note>
          <note xml:id="i-e531948e4f1bbaff-0">
            5 § Anmälan om fördröjda svar på interpellationer
          </note>
          <note xml:id="i-4b727b0b4cf19157-0">
            Till riksdagen hade inkommit följande skrivelser:
          </note>
          <note xml:id="i-daa09cb545f5e9b0-0">
            Interpellation 2012/13:53
          </note>
          <note xml:id="i-41d769eb431b49e1-0">
            Interpellation 2012/13:53 Skattediskriminering av hyresrätten
          </note>
          <note xml:id="i-dc914ae1e677272d-0">
            Interpellationen kommer att besvaras tisdagen den 18 december
            2012.
          </note>
          <note xml:id="i-940e9f9a1086bc14-0">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-96c82b8e5b9d511b-0">
            Rikard Jermsten
          </note>
          <note xml:id="i-053d71c840e764ea-0">
            Interpellation 2012/13:75
          </note>
          <note xml:id="i-5d5292b458720f0c-0">
            Interpellation 2012/13:75 Greklands framtid i eurosamarbetet
          </note>
          <note xml:id="i-4253c9ecf1750a85-0">
            Interpellationen kommer att besvaras fredagen den 7 december
            2012.
          </note>
          <note xml:id="i-940e9f9a1086bc14-1">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-96c82b8e5b9d511b-1">
            Rikard Jermsten
          </note>
          <note xml:id="i-ee6841820c0051fd-0">
            6 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-afed0814f4dae7e9-0">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-640e9f21c31fa99b-0">
            KOM(2012) 617
          </note>
          <note xml:id="i-4d0c85f526841241-0">
            KOM(2012) 548
          </note>
          <note xml:id="i-9dd82cd8578a8dc0-0">
            7 § Hänvisning av ärenden till utskott
          </note>
          <note xml:id="i-e8019b3ed3a545f2-0">
            Föredrogs och hänvisades
          </note>
          <note xml:id="i-6552160624c4df50-0">
            8 § Program för energieffektivisering och vissa andra frågor
          </note>
          <note xml:id="i-b897872a0287d5b2-0">
            Föredrogs
          </note>
          <note type="speaker" xml:id="i-e8665b48b3713ac7-0">
            Anf. 1 INGEMAR NILSSON (S):
          </note>
          <u who="ingemar_nilsson_e9c916" next="cont" xml:id="i-0ebfabddcd1afda0-0"/>
          <note xml:id="i-d051cc7dd711f0cd-0">
            Herr talman! Vi ska debattera näringsutskottets betänkande nr
            4, Program för energieffektivisering och vissa andra frågor .
          </note>
          <note xml:id="i-8182a971fcfe7a7b-0">
            Låt mig inledningsvis konstatera att vi från Socialdemokraterna
            yrkar bifall till propositionen, men att vi också yrkar bifall
            till reservation 2 i betänkandet och därmed bifall till motioner
            från såväl Socialdemokraterna som Miljöpartiet och Vänsterpartiet
            som dels väckts med anledning av den här propositionen, dels väckts
            under den allmänna motionstiden.
          </note>
          <u who="ingemar_nilsson_e9c916" prev="cont" xml:id="i-1ff80cf0b1d58e25-0">
            <seg xml:id="i-3f23cc9923dab070-0">
              Herr talman! Vårt mål för den svenska energipolitiken är att
              trygga tillgången på el och annan energi med en produktion som
              har liten inverkan på hälsa, miljö och klimat och att göra det
              på internationellt konkurrenskraftiga villkor. Sverige har bra
              och i många avseenden naturliga förutsättningar för förnybar energi
              med god tillgång på vind, vatten, sol och skog. Den förnybara
              energin har stor potential att byggas ut under lång tid framöver,
              och all svensk energi kan på sikt komma från förnybara källor.
              Det är en fråga om vilja, politisk vilja.
            </seg>
            <seg xml:id="i-595c61a6875cca35-0">
              Vi socialdemokrater ser här stora möjligheter att både skapa
              arbetstillfällen och långsiktigt stärka industrins konkurrenskraft
              genom investeringar i det svenska energisystemet.
            </seg>
            <seg xml:id="i-a91642ced866a075-0">
              Energieffektivisering är en investering för att minska sårbarhet
              och kostnader för såväl företag som samhälle. Energieffektivisering
              är kanske också den viktigaste vägen till en förnybar energisektor.
              Den billigaste och bästa kilowattimmen är den som vi kan undvika
              att förbruka det är ett uttryck som ofta används i det här sammanhanget.
            </seg>
            <seg xml:id="i-3acf6f76e33980d9-0">
              Herr talman! Det program som den här propositionen handlar om,
              det så kallade PFE-programmet, har enligt vår uppfattning varit
              mycket framgångsrikt. Det är också så som det beskrivs av de allra
              flesta som har varit involverade i arbetet med det. Det har varit
              framgångsrikt när man tittar på vilka energieffektiviseringsvinster
              som har uppnåtts kanske tre terawattimmar under programperioden
              men också när man ser vilka investeringar som det här programmet
              har stimulerat fram. Det är imponerande, minst sagt! Det är investeringar
              och effektiviseringar som sannolikt aldrig hade kommit till stånd
              utan det här programmet.
            </seg>
            <seg xml:id="i-d475298079fdc7b5-0">
              Programmet har i huvudsak omfattat stora företag som bedriver
              verksamhet där el är att betrakta som en råvara. Pratar man med
              företagen låter det ungefär så här när de beskriver varför programmet
              har varit framgångsrikt: PFE har satt frågan om energieffektivisering
              på koncernledningarnas och bolagsstyrelsernas dagordningar. Det
              har blivit en prioriterad fråga, en positiv konkurrensfråga. Det
              är ingen dålig utgångspunkt för arbetet med energieffektivisering!
            </seg>
            <seg xml:id="i-a5e13a65bef1f8dd-0">
              Herr talman! Sverige kan inte låta det faktum att EU-kommissionen
              nu gör tolkningen att PFE-programmet inte är förenligt med gällande
              statsstödsregler minska våra ambitioner när det gäller energieffektivisering.
              Tvärtom, Sveriges ambitioner bör höjas och utökas! Incitament
              för energieffektivisering och reformer för ett helt förnybart
              energisystem måste vara en grundläggande beståndsdel i den framtida
              energipolitiken. Det är därför som vi anser att riksdagen genom
              ett tillkännagivande ska uppmana regeringen att ge Energimyndigheten
              i uppdrag att ta fram en strategi för hur Sveriges energisystem
              på lång sikt ska kunna bli helt förnybart.
            </seg>
            <seg xml:id="i-fc8f2fee28499030-0">
              Genom en aktiv, offensiv och medveten politik på det här området
              finns möjligheter till många nya jobb i Sverige. Om och när svenska
              företag utvecklar teknik för fossilfri energiproduktion har de
              goda förutsättningar att stärka sin internationella konkurrenskraft.
              Med investeringar i energieffektivare teknik vinner man långsiktiga
              kostnadsfördelar gentemot konkurrenterna.
            </seg>
            <seg xml:id="i-e8b4cee354de56c1-0">
              Med rätt utformat stöd- och stimulanssystem för energieffektivisering
              ger vi därmed också svensk industri möjligheter till framtida
              arbetstillfällen, framtida vinster och ett bidrag till en bättre
              miljö. Men för att nå dit krävs det också politisk vilja och kanske
              också lite mod. Vi socialdemokrater har därför ett högre mål än
              regeringen för energieffektivisering. Vi vill att energianvändningen
              i Sverige ska bli 25 procent effektivare 2020, jämfört med regeringens
              mål om 20 procent.
            </seg>
            <seg xml:id="i-0af4f1986881a13e-0">
              Herr talman! I vår motion pekar vi också på vikten av att ett
              framtida program tar sikte på en bredare och större del av näringslivet
              än vad det nuvarande programmet har gjort. Det har omfattat det
              som vi brukar kalla för den elintensiva industrin. Av Sveriges
              elförbrukning kan man mycket schematiskt säga att den elintensiva
              industrin står för ungefär en tredjedel av förbrukningen. Privatmarknaden
              står för ungefär en tredjedel den också, och resterande del används
              således av det övriga näringslivet där övrig industri är en väsentlig
              del. Därför föreslår vi att det arbete som nu omgående måste göras,
              alltså det arbete som redan borde ha varit klart, ska omfatta
              hela industrin.
            </seg>
            <seg xml:id="i-bf29698fe052157a-0">
              Det vi nu hör och ser från Regeringskansliet i den här frågan
              är tyvärr, lite som vanligt från den här regeringens sida, för
              lite och för sent. I propositionen, under rubriken Framtiden ,
              kan man läsa att frågan bereds i Regeringskansliet. Det är en
              vanligt förekommande standardformulering, till intet förpliktigande.
              Det duger inte. Till stöd för vår uppfattning om vikten av att
              skyndsamt ta fram ett nytt program för energieffektivisering rekommenderar
              vi en förnyad läsning av en lång rad av de remissvar som finns
              i det här materialet. De kommer från Svenskt Näringsliv, Jernkontoret,
              Skogsindustrierna, Plast- det var vad Cecilie Tenfjord-Toftby
              sade. Detta håller inte. EU-kommissionen konstaterar att det inte
              behövdes något nytt beslut när det gäller PFE-programmet. Det
              står klart och tydligt i propositionen och även i betänkandet.
              Det behövdes alltså inte.
            </seg>
            <seg xml:id="i-8064b4d78ffdcf7c-0">
              Regeringen har haft tid på sig att utforma en annan typ av förslag.
              Det håller inte att vi från oppositionen ska stå här i kammaren
              år efter år och fråga: När kommer ett energieffektiviseringsbeslut
              som har en strategisk inriktning där vi pekar ut vilka insatser
              vi ska göra? Det finns ingenting som är gratis här i världen;
              det har vi lärt oss. Allting ska betalas, även denna typ av energieffektiviseringsåtgärder.
              Det är oerhört viktigt att regeringen, samhället och det offentliga
              går före med både morot och piska för att detta ska sätta fart.
              Jag menar att detta måste göras om vi på allvar ska nå upp till
              en begränsning av effekten av koldioxidutsläppen eller uppvärmningen
              av klimatet. Det är till syvende och sist vad det handlar om.
            </seg>
            <seg xml:id="i-b057a1a5a8f6efb4-0">
              Jag uppmanar er att läsa IEA:s World Energy Outlook och ta till
              er av vad de skriver om detta. Där visar man, som har sagts tidigare,
              att det redan i dag med befintlig teknik finns möjligheter att
              åstadkomma rejäla förändringar av energisystemet som gör att vi
              kan begränsa effekterna av uppvärmningen av vårt klimat. Om vi
              skulle gå ännu lite längre skulle vi klara av tvågradersmålet.
              Det är IEA:s slutsats när det gäller energieffektiviseringen.
              Så kom igen nu!
            </seg>
          </u>
          <note type="speaker" xml:id="i-45aced1140076dc6-0">
            Anf. 12 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_31f65b" xml:id="i-06f76458cafe76d9-0">
            <seg xml:id="i-83d0ddc7492b2e85-0">
              Herr talman! Inget är gratis, säger Kent Persson. Just det! Därför
              är det bra att man får en granskning av de åtgärder som vidtas
              så att man säkrar att de i alla fall är kostnadseffektiva.
            </seg>
            <seg xml:id="i-110e9290850cb9b3-0">
              Någon måste alltid betala för det vi gör, säger Kent Persson
              i sin replik. Energieffektivisering är väl värt de pengar som
              man satsar. Men det måste göras på det mest kostnadseffektiva
              sättet. Därför välkomnar jag och jag vet att i alla fall delar
              av oppositionen också gör det den granskning som just nu pågår.
            </seg>
            <seg xml:id="i-a871f4daf0e3de4e-0">
              Jag vill att varje skattekrona som vi använder på energieffektiviseringsåtgärder
              ska vara så lönsam som möjligt. Jag är helt övertygad om att den
              svenska industrin är av precis samma uppfattning. Varje krona
              som de investerar i energieffektiviseringsåtgärder ska löna sig.
              Jag vet att vi har duktiga och drivande företag i Sverige som
              jobbar med energieffektivisering även utan PFE-programmet.
            </seg>
            <seg xml:id="i-b351bc859f3d5a44-0">
              Kent Persson frågar: När kommer ni med ett helhetsgrepp på energieffektivisering
              och ett strategiskt energieffektiviseringsprogram? Jag kan tyvärr
              inte ge något datum för det, men jag är helt övertygad om att
              även energieffektiviseringsåtgärder måste ses i ett helhetsperspektiv,
              precis som Kent Persson sade. De måste vara hållbara inte bara
              när det gäller att spara kilowatt, utan det handlar också om hållbarheten
              för hela det svenska samhället. Vi ska ha en total energipolitik
              som åstadkommer både klimatmål och mål om fortsatt stärkt konkurrenskraft
              för att säkra den svenska vården, den svenska välfärden och den
              svenska framtiden.
            </seg>
          </u>
          <note type="speaker" xml:id="i-31112af844924c82-0">
            Anf. 13 EVA FLYBORG (FP):
          </note>
          <u who="eva_flyborg_45b8be" xml:id="i-508367e133def559-0">
            <seg xml:id="i-1f9d6d848f46252a-0">
              Herr talman! Energieffektivisering är en viktig fråga som berör
              oss alla. Vi alla här och alla andra i hela Sveriges land kan
              som privatpersoner göra olika saker. Man kan isolera sitt hus,
              man kan sätta in treglasfönster och lågenergilampor och inte minst
              ha rätt temperatur hemma. Men det är lika viktigt att såväl stat
              och kommun som industri hushållar med elen och effektiviserar
              sin verksamhet. Det kanske låter självklart, men det måste sägas.
            </seg>
            <seg xml:id="i-d158869b1056d3ef-0">
              Sverige är under stora delar av året både kallt och mörkt med
              stor efterfrågan på el och annan energi. Vår industri har en struktur
              som innebär att det går åt stora mängder energi i såväl processer
              som i transporter. Avstånden inom landet Sverige är ett stort
              och avlångt land men också för exporten är stora och kostar massor
              av energi. En viktig grundbult i det svenska samhället är därför
              en god och säker tillgång på billig energi. Det är mot denna bakgrund
              som vi anser att den svenska energiproduktionen måste säkras för
              framtiden med beslut redan nu. Vi behöver en energiproduktion
              som ska vara effektiv och koldioxidsnål och stå på egna ben typ
              kärnkraft.
            </seg>
            <seg xml:id="i-4872c23073899c18-0">
              Allt är dock inte löst med en ökad energiproduktion. Minst lika
              viktigt är att vi bejakar ny teknik som gör att vi kan effektivisera
              vår energianvändning. Det är detta som dagens debatt så tydligt
              handlar om. Tekniken går ständigt framåt genom innovationer och
              den fria marknaden som leder till att mycket runt omkring oss
              blir allt energisnålare utan att för den skull tappa i kapacitet.
            </seg>
            <seg xml:id="i-7874e055f0231c70-0">
              Regeringens lyckade program för energieffektivisering måste dess
              värre upphöra på grund av EU:s nya riktlinjer för stöd till miljöskydd,
              som vi har hört här tidigare i dag. Energieffektiviseringsprogrammen
              har varit mycket uppskattade, och de har utan tvekan bidragit
              till att man har kunnat göra den energiintensiva industrin än
              mer energisnål och effektiv med ny teknik. Sverige har hos EU-kommissionen
              sökt och fått tillåtelse att fortsätta med programmen fram till
              2017 förutsatt att företaget finns med i systemet den sista december
              2012. Det är bra, och det är också bra att Näringsdepartementet
              arbetar för att den energiintensiva industrin kommer med i genomförandet
              av det nya energieffektiviseringsalternativet.
            </seg>
            <seg xml:id="i-a13f59e617d1637d-0">
              Ingen har i dag, herr talman, talat om att energieffektiviseringsprogrammet
              har varit dåligt. Ingen har sagt att det inte ska få fortsätta
              i någon form. Vi är egentligen helt överens.
            </seg>
            <seg xml:id="i-296cff702f271838-0">
              Det finns självfallet goda exempel på att industrin och företagen
              driver på själva utan statens medverkan. Låt mig bara ta några
              exempel: Eon har ett projekt där man hjälper privatkunder att
              spara el. 10 000 elkunder deltar för närvarande i projektet. Hitintills
              är erfarenheterna goda ca 5 procent lägre snittförbrukning har
              uppnåtts. Det är mycket lovande, tycker jag. SKL, Sveriges Kommuner
              och Landsting, bedriver ett energieffektiviseringsarbete där staten
              har anslagit ett årligt ekonomiskt stöd fram till 2014 om ungefär
              100 miljoner kronor årligen. En del länsstyrelser har också satt
              i gång egna energinätverk för att hjälpa företagen att komma i
              gång med effektiviseringsarbetet. Det gäller till exempel Länsstyrelsen
              i Jönköpings län. Låt mig framhålla detta; det är mycket bra!
            </seg>
            <seg xml:id="i-58a77000cdd0f1c1-0">
              Herr talman! Det kan ibland låta som att PFE-programmet är det
              enda som görs när det gäller energieffektivisering i vårt land.
              Så är inte fallet. Vi står inte och faller med statliga insatser.
              Det görs saker på privat väg genom företagen och elbolagen själva,
              genom länsstyrelser och andra sammanslagningar och inte minst
              genom industrin och dess egna föreningar.
            </seg>
            <seg xml:id="i-0fb6880039a90078-0">
              Herr talman! Låt mig nämna en liten detalj. Svenskt Näringsliv
              har i sitt remissvar och vi är säkert flera som har läst alla
              remissvar inget att erinra mot regeringens handlande i kontakterna
              med EU utan framhåller tvärtom hur bra Näringsdepartementet har
              arbetat med frågan. Jag tycker att det är en lite annorlunda bild
              än den som några talare tidigare har försökt utmåla. Man ger dem
              till och med en eloge för det enträgna arbetet för att få fortsätta
              att driva programmet.
            </seg>
            <seg xml:id="i-eb1fc438c33cb582-0">
              Regeringen arbetar just nu med frågan, och jag tycker att det
              är en rimlig utgångspunkt att ha. Regeringen måste få arbeta med
              frågan. Det är inte heller så, som en del av oppositionen har
              försökt framställa det, att företagen nu står helt ensamma och
              inte kan arbeta med energieffektivisering. Så är inte fallet,
              utan det sker runt om i vårt land i detta nu och kommer även att
              fortsätta.
            </seg>
            <seg xml:id="i-2d55a404ced7bd59-0">
              Jag tycker att det är klokt att man inväntar den utredning som
              Riksrevisionen gör. Inte minst oppositionen brukar framhålla hur
              bra det är när Riksrevisionen gör nedslag och reviderar de statliga
              programmen. Går skattebetalarnas pengar till rätt saker? Använder
              vi dem effektivt? Ska vi fortsätta på det här sättet eller ska
              vi göra något annat? Ska vi lägga till någon dimension som det
              nuvarande programmet inte har? Låt oss titta på det!
            </seg>
            <seg xml:id="i-dee12db91845b2fb-0">
              Jag hyser förtröstan om att det här kommer att fortsätta och
              att energieffektiviseringen låt oss kalla den PFE 2.0 kommer tillbaka
              i ännu bättre form. Det finns ingen som är emot det. Alla är egentligen
              överens i denna kammare, herr talman.
            </seg>
          </u>
          <note xml:id="i-26f0b9a6c1204919-0">
            Därför yrkar jag bifall till utskottets förslag och avslag på
            samtliga reservationer och motioner.
          </note>
          <note type="speaker" xml:id="i-11cb4f82dbb0dec3-0">
            Anf. 14 HELENA LINDAHL (C):
          </note>
          <u who="helena_lindahl_7452bc" xml:id="i-d0afe64aeee693e5-0">
            <seg xml:id="i-3a87620ed3bb9ea7-0">
              Herr talman! Alla andra som lyssnar och eventuellt tittar! Jag
              kommer nog att upprepa en del av det som mina kolleger har sagt
              tidigare, men det var någon som sade att upprepning är kunskapens
              moder.
            </seg>
            <seg xml:id="i-1bc512c405eee774-0">
              Att använda våra resurser, och även energin, effektivt är en
              förutsättning för ekonomisk tillväxt och långsiktig hållbarhet.
              För svensk elintensiv industri är energieffektiviseringar en konkurrensfördel.
              Stålindustrins smältugnar och pappersbrukens pannor står inte
              bara för några av våra viktigaste exportprodukter utan använder
              även en stor del av vår el. Om ett industriföretag kan uppmuntras
              att använda mindre energi är det bra för företagets resultaträkning
              och för energisystemet i stort.
            </seg>
            <seg xml:id="i-669fcf3bb118e079-0">
              Sedan PFE inleddes 2005 har energiintensiva företag som energieffektiviserar
              en nedsatt skatt på 0,5 öre per kilowattimme. Första programperioden
              ledde det till en årlig energieffektivisering på 1,45 terawattimmar,
              vilket är lika mycket energi som, enligt de uppgifter jag har
              fått, används i 60 000 eluppvärmda villor på ett år. Det var några
              som sade 80 000, men då kan jag kanske dra slutsatsen att dessa
              60 000 villor fanns i Norrland där det är lite kallare. De l00
              företag som deltog satsade totalt 708 miljoner kronor på energieffektiviserande
              åtgärder.
            </seg>
            <seg xml:id="i-51b74372b34c6602-0">
              Den andra programperioden, som pågår just nu, visar ett ännu
              bättre resultat. Under de två första åren av den fem år långa
              programperioden har 65 av de deltagande företagen redan beslutat
              om investeringar som kommer att leda till en sammanlagd energieffektivisering
              på 0,8 terawattimmar, och det är mycket bra.
            </seg>
            <seg xml:id="i-d8c94a5a6e605e37-0">
              Sedan PFE inrättades i Sverige har EU antagit nya riktlinjer
              för statligt stöd till miljöskydd. Den processen gör att det nu
              saknas rättsliga förutsättningar för Sverige att starta nya PFE-perioder
              efter 2012. Det är mycket trist. Centerpartiet, liksom Alliansen,
              tycker att det här har varit ett formidabelt program. Jag kan
              tycka att det låter lite grann i den här debatten som om vissa
              företrädare för oppositionen påstår att regeringen inte bryr sig
              om energieffektivisering eller skulle ge upp det här programmet
              alldeles för lättvindigt. Så är inte fallet. Vi skulle naturligtvis
              behålla det om vi kunde. Vi ser ju vilka effekter det har gett
              och ger.
            </seg>
            <seg xml:id="i-4fbf852d06f8decc-0">
              Jag tycker att Miljöpartiets och Vänsterpartiets antaganden i
              motionen är felaktiga. Regeringen har förhandlat med EU. PFE strider
              tyvärr mot EU-rätten. I remissvaren är det inte heller någon remissinstans
              som invänder mot den sakfrågan, precis som Eva Flyborg påpekade.
            </seg>
            <seg xml:id="i-0c5293a7aba7f892-0">
              Att Vänsterpartiet som är ett EU-skeptiskt parti i opposition
              inte bryr sig om EU-gemensam lagstiftning förvånar mig kanske
              inte, men att Miljöpartiet, som numera vill vara med i EU, gör
              detsamma är betydligt mer allvarligt.
            </seg>
            <seg xml:id="i-21cc5215bb766214-0">
              Jag, Centerpartiet och Alliansen är måna om att hitta nya sätt
              att stimulera energieffektivisering i samhället i allmänhet och
              i industrin i synnerhet. Jag vet att vår energiminister nu arbetar
              mycket intensivt med att hitta en ersättning för att stimulera
              den elintensiva industrin att fortsätta energieffektivisera. Ambitionen
              är att den energiintensiva industrin även i fortsättningen ska
              ha starka drivkrafter att energieffektivisera.
            </seg>
            <seg xml:id="i-3c71d5477e0d3dc7-0">
              Jag vill också påpeka att Sveriges klimatmål fortfarande kvarstår.
              Vi ska energieffektivisera 20 procent fram till 2020. Vilka styrmedel
              som vi ska ha för att nå de här målen ses just nu över i Regeringskansliet.
              Det görs tillsammans med branschen, miljöorganisationer etcetera.
              Det ska träda i kraft 2014. Det skulle förvåna mig väldigt mycket
              om inte industrin skulle finnas med där.
            </seg>
          </u>
          <note type="speaker" xml:id="i-d7235e725c6bfbe3-0">
            Anf. 15 KENT PERSSON (V) replik:
          </note>
          <u who="kent_persson_8dd737" xml:id="i-ec04585548e176e4-0">
            <seg xml:id="i-efc67d0041e2f81b-0">
              Herr talman! Tack för ditt anförande, Helena Lindahl! Samtliga
              känner väl till att vi är EU-skeptiker. Det innebär givetvis inte
              att vi inte jobbar inom ramen för vad som är möjligt inom EU.
              Det behövs också åtgärder som går över nationsgränserna, bland
              annat för att nå klimatmålen. Det är oerhört viktigt, men där
              är också EU för litet. Det behövs internationella överenskommelser.
            </seg>
            <seg xml:id="i-0f0716e1b4285753-0">
              Men vad är egentligen viktigast? Är det viktigast att nå klimatmålen
              om en begränsning till två graders uppvärmning? Eller är det statsstödsreglerna
              inom EU som är viktigast? I fall efter fall, inom område efter
              område, lever inte EU:s medlemsländer upp till sina egna statsstödsregler.
              Statsstöd ges faktiskt i stor utsträckning till fossila bränslen
              i EU-länderna, och det sker med EU-kommissionens goda minne.
            </seg>
            <seg xml:id="i-69a4c4d506f0772b-0">
              Jag menar att det hade varit på sin plats att prova detta ordentligt
              och låta EU-kommissionen komma med en dom om att vi bryter mot
              statsstödsreglerna. Danmark fick igenom sin argumentation. Vad
              är viktigast? Är det klimatförändringarna och möjligheten att
              begränsa effekterna av dem eller är det statsstödsreglerna? Danmark
              fick rätt. Jag menar att vi skulle ha provat den linjen. Det handlar
              inte om att strunta i vad som har sagts. Vi har diskuterat oerhört
              många direktiv som är besvärliga att genomföra i Sverige och som
              vi är tvungna att genomföra. Så är det. Vi har förlorat i de diskussionerna,
              men här har vi inte ens provat. Jag menar att vi skulle ha gjort
              det.
            </seg>
          </u>
          <note type="speaker" xml:id="i-44eefcaa2c491397-0">
            Anf. 16 HELENA LINDAHL (C) replik:
          </note>
          <u who="helena_lindahl_7452bc" xml:id="i-d0afe64aeee693e5-1">
            <seg xml:id="i-8f42ed07a68ab392-0">
              Herr talman! Jag vänder mig emot att ni säger att regeringen
              har varit alltför passiv i förhandlingen om PFE, det vill säga
              att vi i princip inte skulle vilja förlänga PFE, Kent Persson.
              Det intrycket får jag. Jag tycker att det är fel. Jag vet mycket
              väl att den svenska regeringen har förhandlat, och det har lett
              till att vi fått två års ytterligare dispens. Jag tycker inte
              att det är illa.
            </seg>
            <seg xml:id="i-c9867d7764d49afe-0">
              Däremot tycker jag, precis som alla i det här rummet antar jag,
              att det är synd att PFE upphör eftersom det har varit så fantastiskt
              effektivt. Det viktigaste är fortfarande att nå klimatmålen, Kent
              Persson.
            </seg>
            <seg xml:id="i-2d09cd944f31b2da-0">
              Fortfarande kvarstår att vi har 20 procents energieffektiviseringskrav
              till 2020.
            </seg>
            <seg xml:id="i-bc05c0b9bd6f998e-0">
              EU har också märkt att arbetet när det gäller energieffektivisering
              generellt har saktat ned för de europeiska länderna, och det är
              också därför EU nu tillsätter ett energieffektiviseringsdirektiv
              om att vi måste visa på vilka styrmedel vi ska ha för att nå dessa
              mål.
            </seg>
            <seg xml:id="i-15c57aa0f17589aa-0">
              Vi kommer inte att överge de här målen, och jag vet mycket väl
              att energiminister Anna-Karin Hatt jobbar hårt med detta. Det
              är ju inte så att hon struntar i den effekt som PFE har gett,
              utan hon försöker jobba med liknande möjligheter. Jag tror därför
              inte att Kent Persson ska oroa sig för det.
            </seg>
          </u>
          <note type="speaker" xml:id="i-8a1993347bc0eef1-0">
            Anf. 17 KENT PERSSON (V) replik:
          </note>
          <u who="kent_persson_8dd737" xml:id="i-ec04585548e176e4-1">
            <seg xml:id="i-2eb6146d3890b234-0">
              Herr talman! Jo, jag känner stor oro. Sedan 2006 har vi diskuterat
              energieffektivisering i den här kammaren. Vi har haft åtskilliga
              debatter, och jag står än i dag här, sex år senare, och diskuterar
              i princip samma sak.
            </seg>
            <seg xml:id="i-e86bdf7c22071af0-0">
              Vad är strategin? Var är de utpekade prioriteringarna? Jag kan
              inte se på vilket sätt vi ska nå de här målen. Vi diskuterade
              nära-noll-energipropositionen i kammaren i våras. Det som hade
              kunnat vara ett verkligt viktigt instrument i energieffektiviseringsarbetet
              var nära-noll-passivitet från regeringen.
            </seg>
            <seg xml:id="i-a4d00741cd3991e0-0">
              Jag menar att regeringen har varit passiv i de här diskussionerna.
              Jag kan inte tolka det på annat sätt när EU-kommissionen säger
              att det inte behövs något nytt beslut. Det beslut som fattades
              2004 när vi ansökte om att få genomföra PFE-programmet kvarstod.
              Det var deras kommentar. Det beslutet kvarstod, och alltså behövde
              ingen förlängning begäras.
            </seg>
            <seg xml:id="i-5ed17100ef4f6d2a-0">
              Det allvarliga är att det inte finns någon utpekad väg hur det
              här ska fortsätta efter att PFE-programmet upphör att gälla. Som
              vanligt pågår arbete inom Regeringskansliet. Det hade varit på
              sin plats att vi hade fått förslag på hur det skulle kunna se
              ut inför framtiden. Energieffektivisering och hur vi använder
              energi är nämligen avgörande för om vi ska kunna ställa om hela
              energisystemet inför framtiden. Det är en viktig och bidragande
              del i att nå våra klimatmål.
            </seg>
          </u>
          <note type="speaker" xml:id="i-8c8826e37638a235-0">
            Anf. 18 HELENA LINDAHL (C) replik:
          </note>
          <u who="helena_lindahl_7452bc" xml:id="i-d0afe64aeee693e5-2">
            <seg xml:id="i-c1a8e95d40c0efe4-0">
              Herr talman! Statsstödsreglerna när det gäller miljö har ändrats
              sedan 2004, och det är därför vi har försatts i den här situationen.
              Det är det första.
            </seg>
            <seg xml:id="i-6781e34308b8aab6-0">
              Sedan måste jag faktiskt säga, Kent Persson, att jag lite grann
              tycker att ni slår in öppna dörrar och försöker koka soppa på
              en spik. Det vi är överens om är att PFE har varit effektiv och
              bra, och vi tycker att det är synd att den ska upphöra. Men vi
              har ändå lärt oss väldigt mycket av PFE, och det ska vi ta med
              oss.
            </seg>
            <seg xml:id="i-91889cbf01f264cf-0">
              Precis detta jobbar man med i Regeringskansliet. Vad är det som
              är så fel med att man jobbar i Regeringskansliet? Det tycker jag
              känns lite konstigt. Det är väl toppen att man gör det. Det vore
              värre om man inte gjorde det, Kent Persson, för det här är en
              rätt komplex fråga. Det är ju inte så att det finns någon enkel
              lösning.
            </seg>
            <seg xml:id="i-d923a29657af8f0e-0">
              Nu har EU sagt sitt, och vi måste gå vidare med någonting annat.
              Antingen får man då bryta ihop eller så får man bita ihop och
              göra det bästa av det. Jag lovar Kent Persson att vi kommer att
              komma tillbaka med förslag som jag också hoppas och tror att Vänsterpartiet
              ska kunna vara nöjda med.
            </seg>
          </u>
          <note type="speaker" xml:id="i-633205cc6d3ceede-0">
            Anf. 19 LISE NORDIN (MP) replik:
          </note>
          <u who="lise_nordin_7af586" xml:id="i-438f2240b259f14f-0">
            <seg xml:id="i-6d34cb3fa1f8bfea-0">
              Herr talman! Alliansregeringen tycks följa EU när det passar.
              EU har satt ett mål om minskad energianvändning med 20 procent.
              Den svenska regeringen har tvärtom ett mål om att öka energianvändningen.
              Vad det gäller det övergripande målet om en minskad energianvändning
              väljer alltså den svenska regeringen att inte gå EU:s väg. Men
              vad gäller att slopa det mest effektiva programmet för energieffektivisering
              är man väldigt noggrann med att inte stöta sig med EU.
            </seg>
            <seg xml:id="i-99e420419b5d45f9-0">
              Vi har i dag hört representanter för regeringen hänvisa till
              Riksrevisionens granskning. Självklart står Miljöpartiet bakom
              en granskning av de åtgärder som har vidtagits och huruvida de
              är effektiva. Men att låta Riksrevisionen vara de som ska ta fram
              nya idéer tycker jag låter oroväckande. Att hela tiden hänvisa
              till att Riksrevisionens granskning är det som nu ligger i röret
              i väntan på politiska förslag för energieffektivisering tycker
              jag låter oroväckande. Är det så att regeringen saknar idéer för
              energieffektivisering?
            </seg>
            <seg xml:id="i-6f8acaf7fa6f81e5-0">
              Helena Lindahl sade tidigare i denna debatt att det inte alls
              är så att regeringen inte är intresserad av energieffektivisering
              och gav bilden av att det minsann finns flera åtgärder. Men om
              vi tittar på vad som ligger i årets budget och vad regeringen
              har fört för politik i de budgetar man har lagt fram medan man
              har styrt ser vi att det är en halvering av det ekonomiska stödet
              till energieffektivisering.
            </seg>
            <seg xml:id="i-496d5c655e44427f-0">
              Det är i årets budget hälften så mycket pengar till energieffektivisering
              som det var innan den här regeringen tillträdde. På vilket sätt
              innebär slopandet av energieffektiviseringsstöd PFE är ett av
              dem, men det finns många fler som har slopats eller har skurits
              ned att Sverige bidrar till EU:s mål om 20 procents minskad energianvändning?
            </seg>
          </u>
          <note type="speaker" xml:id="i-0fc750f2dc905a59-0">
            Anf. 20 HELENA LINDAHL (C) replik:
          </note>
          <u who="helena_lindahl_7452bc" xml:id="i-d0afe64aeee693e5-3">
            <seg xml:id="i-8c888913530dd966-0">
              Herr talman! Jag betvivlar inte ambitionerna från Miljöpartiet,
              men jag måste återigen säga att det inte är seriöst att peka ut
              regeringen som om man inte skulle göra tillräckligt när det gäller
              energieffektivisering, att man inte skulle vara intresserade av
              energieffektivisering, att man skulle sakta ned utvecklingen av
              det förnybara etcetera. Vi har diskuterat detta tidigare i många
              omgångar i de här talarstolarna, och det är definitivt inte sant.
            </seg>
            <seg xml:id="i-66f5c0438561da96-0">
              Som jag sade tidigare har vi ambitiösa mål. När det gäller 2020-målen
              har vi som ambition att uppnå dem, men jag kan inte stå här och
              säga exakt vilka styrmedel vi ska ha för att nå målen, för det
              jobbar man med just nu. Parallellt med att PFE nu fasas ut måste
              man hitta andra möjligheter för exempelvis industrin att fortsätta
              den framgångsrika vägen med energieffektivisering. Jag är precis
              lika intresserad som ni av att utvidga detta till små och medelstora
              företag och även av att utöka den möjligheten för privatpersoner.
            </seg>
            <seg xml:id="i-6d31fca5651c532c-0">
              Men den största utmaningen som vi har på Europanivå är att genomföra
              energieffektiviseringsdirektivet, och det kommer att läggas enormt
              mycket kraft på det. När man sedan har bestämt vilka styrmedel
              man ska ha kommer det också på ett helt annat sätt att synas i
              budgeten, och där kommer också industrin att finnas med.
            </seg>
            <seg xml:id="i-779802d94dfe574d-0">
              Jag tror därför inte att det ska finnas någon anledning till
              oro. Jag vet dock att det i de här talarstolarna handlar jättemycket
              om att man ska vinna poäng. Man ska tala om att regeringen gör
              för lite och för sent. Det är en slogan som jag snart tror att
              ni får trycka på era t-shirtar. Det håller inte.
            </seg>
          </u>
          <note type="speaker" xml:id="i-d1336eaefb4d47a6-0">
            Anf. 21 LISE NORDIN (MP) replik:
          </note>
          <u who="lise_nordin_7af586" xml:id="i-438f2240b259f14f-1">
            <seg xml:id="i-856161b4152c4fef-0">
              Herr talman! Miljöpartiet tycker att den här debatten är alldeles
              för viktig för att förminskas till att vinna billiga poänger.
              Att energieffektivisera är den absolut viktigaste pusselbiten
              för att snabbt kunna nå våra klimatmål och nå målet om 100 procent
              förnybar energi.
            </seg>
            <seg xml:id="i-1ead9b5ecaa73613-0">
              Ibland undrar jag om regeringen tycker att det är alldeles för
              långt till Danmark. Danmark lyckas med mycket av det som Sverige
              skulle behöva dra lärdom av. Medan den svenska regeringen hävdar
              att nettodebitering, alltså rätten för privatpersoner att sälja
              el, inte är förenligt med EU-regler lyckas Danmark. När den svenska
              regeringen säger att energisparprogram till industrin inte är
              möjligt att förena med EU-regler lyckas Danmark. När den svenska
              regeringen säger att kärnkraft har en roll i framtidens energisystem
              lyckas Danmark över partigränserna enas om ett mål om 100 procent
              förnybar energi.
            </seg>
            <seg xml:id="i-2a3b3f60e759c4ae-0">
              Jag håller inte med Centerpartiet och Helena Lindahl om att Sverige
              har ambitiösa mål för energieffektivisering när Sverige har skickat
              en prognos om ökad energianvändning till EU-kommissionen. Sverige
              är, herr talman, en av bromsklossarna i att nå EU:s mål om 20
              procents minskad energianvändning därför att man inte ställer
              upp på det målet. I stället vill man öka energianvändningen, och
              det är utifrån det som man nu bör se dagens fråga om att regeringen
              vill slopa PFE-programmet och i dag inte har något förslag till
              alternativ.
            </seg>
            <seg xml:id="i-422f26a2c7a81b1d-0">
              Om vi ser till de budgetar som läggs fram halveras stödet till
              energieffektivisering. Regeringen har haft många år på sig att
              titta på fler förslag för energieffektivisering. Hittills har
              man dock inte levererat, utan vad vi i stället ser är ett halverat
              stöd i budgetarna till energieffektivisering.
            </seg>
          </u>
          <note type="speaker" xml:id="i-3f00a757f0e817d8-0">
            Anf. 22 HELENA LINDAHL (C) replik:
          </note>
          <u who="helena_lindahl_7452bc" xml:id="i-d0afe64aeee693e5-4">
            <seg xml:id="i-43f7f787f83f8dee-0">
              Herr talman! Jag tycker att man delvis blandar äpplen och päron
              när man jämför med Danmark. Jag tycker ibland att det faktiskt
              är fel att jämföra med Danmark. Sverige är till skillnad mot Danmark
              ett väldigt elintensivt land. Vi har stora industrier som kräver
              mycket el, och vi är beroende av den exporten. Det går inte att
              jämföra med Danmark som har en helt annan typ av industri. Jag
              tycker att det också är viktigt att påpeka.
            </seg>
            <seg xml:id="i-b946b184bb1b21aa-0">
              I ljuset av det kan jag säga att det inte är fel att använda
              el, men vi ska göra det på rätt sätt. Det är det som det här handlar
              om, tycker jag, att använda energi och el på ett smart sätt.
            </seg>
            <seg xml:id="i-0d73ea88ef5033ee-0">
              Sedan kan jag inte låta bli, eftersom Eva Flyborg ändå var inne
              på det, att med en blinkning säga att vi inte bygger några kärnkraftverk
              just nu. Med det har jag inget mer att tillägga.
            </seg>
          </u>
          <note type="speaker" xml:id="i-e9928069a9f25f18-0">
            Anf. 23 LARS ISOVAARA (SD):
          </note>
          <u who="unknown" xml:id="i-3a206c9104d651cb-0">
            <seg xml:id="i-a73122b716306abe-0">
              Herr talman! Ibland får jag känslan att begreppen energieffektivisering
              och energibesparing blandas ihop. Enligt min mening kan inte avsikten
              vara att det sätts ett tak på den absoluta energiförbrukningen.
              Energikonsumtion i sig behöver inte vara av ondo. Tvärtom betyder
              energikonsumtion att vi har möjlighet att förse mänskligheten
              med de mest basala förutsättningarna för att leva ett drägligt
              liv.
            </seg>
            <seg xml:id="i-0192f303133ada8a-0">
              1,3 miljarder människor, 20 procent av jordens befolkning, har
              i dag inte tillgång till elström. Vad har de för alternativ när
              de ska utföra något så grundläggande som att laga ett mål mat?
              Eldning med ved och kol är det som vanligtvis finns tillgängligt.
              WHO beräknar att en och en halv miljon människor årligen dör på
              grund av matlagning över öppen eld. Majoriteten är kvinnor. Hur
              mycket mat förfars varje år för att det inte finns kapacitet i
              form av kyl och frys att förvara mat i? Hur mycket orenat vatten
              dricks varje dag på grund av att det inte finns möjlighet att
              rena vattnet? Allt detta kräver energi i någon form. Det kan vi
              inte blunda för. För mig känns det således besynnerligt att vi
              skulle sätta ett absolut tak på energi- eller elförbrukningen.
              Däremot är det ganska självklart att vi bör sträva efter att använda
              och producera energi på ett så effektivt och miljömässigt godtagbart
              sätt som möjligt.
            </seg>
            <seg xml:id="i-faaba25a4e5ccede-0">
              Herr talman! När det gäller effektivisering är det i och för
              sig inte ett problem som enbart kan isoleras till energiområdet.
              På 1940-talet var tiotusentals människor sysselsatta med den svenska
              sockerbetsskörden. Några decennier senare var allt mekaniserat
              och det behövdes endast en fyrtiondel av den tidigare arbetstidsåtgången.
              Den arbetskraft som friställdes från betskörden kunde ta sig an
              andra arbetsuppgifter i samhället. Så ser jag också på energieffektivisering.
              Den energi som frigörs, så att säga blir över efter en effektivisering,
              kan således användas inom andra nödvändiga samhällssektorer. Jag
              menar att en effektivisering, rationalisering, inte nödvändigtvis
              måste ha den innebörden att det konsumeras mindre totalt sett.
              Konsekvensen bör däremot vara att det som produceras just produceras
              effektivare.
            </seg>
            <seg xml:id="i-084f63feba30fc6c-0">
              Herr talman! Det finns egentligen mycket att diskutera kring
              just begreppet effektivitet. Resultatet av en energieffektivisering
              kan i högsta grad bero på var mätinstrumentet placeras. Är det
              primärenergin som avses eller är det slutanvändning av energi
              som avses? Det är viktigt att ett totalt systemtänkande finns
              på plats, den totala energimängden från vaggan till graven, med
              andra ord. Finns inte detta systemtänkande är det en uppenbar
              risk att åtgärderna kan bli en sorts suboptimering eller i sämsta
              fall rent av kontraproduktiva. Låt mig ta ett exempel:
            </seg>
            <seg xml:id="i-6b3150f798c2efad-0">
              Alla är vi nog överens om att en elmotor har en betydligt högre
              verkningsgrad än en förbränningsmotor, men elen till elmotorn
              måste produceras någonstans. Tänker vi oss då att elen produceras
              i ett kol- eller gaskraftverk, vilket inte är helt ovanligt på
              kontinenten, är det inte särskilt svårt att påvisa att det till
              och med kan innebära ett högre utsläpp av koldioxid om vi väljer
              lösningen med elfordon än lösningen med ett modernt dieselfordon,
              givet att vi har samma uteffekt.
            </seg>
            <seg xml:id="i-35e19a52cc412ae3-0">
              Herr talman! Såvitt jag förstår har det nuvarande programmet,
              PFE, tjänat väl, men jag inser också att alla program har ett
              bästföredatum och att det finns en uppenbar risk för att verkningsgraden
              för ett program minskar om man fortsätter i samma hjulspår. Just
              därför är jag beredd att se vad regeringen kan åstadkomma när
              den utlovade samordningen med energieffektiviseringsprogrammet
              väl presenteras. Jag förutsätter att det i samband med detta tas
              fram styrmedel som har ett systemperspektiv som också inbegriper
              primärenergin.
            </seg>
          </u>
          <note type="speaker" xml:id="i-c8cf34fa10dbcf82-0">
            Anf. 24 PENILLA GUNTHER (KD):
          </note>
          <u who="penilla_gunther_2423bb" next="cont" xml:id="i-ae8937c10400425c-0">
            <seg xml:id="i-821c28e876c4a03b-0">
              Herr talman! Det är en intressant debatt som förs om energieffektiviseringsprogrammet
              och dess vara eller icke vara. Ibland känner jag som kristdemokrat
              att tilltron till program och projekt är väldigt stor i det här
              landet. Så länge de finns i strukturerade former som betalas av
              staten, när det är statliga stöd till saker och ting, förutsätts
              det automatiskt på något sätt att det ska fungera.
            </seg>
            <seg xml:id="i-6458c0a508e3391c-0">
              Nu har programmet för energieffektivisering varit väldigt bra.
              Det har gett väldigt goda resultat. Men när man enligt EU:s nya
              riktlinjer gör det omöjligt att starta en ny programperiod måste
              ju frågan ställas: Har vi en tilltro till det svenska folket och
              dem som är företagsledare? Oavsett om det är små eller stora företag
              ligger det i företagens intresse i dag att faktiskt spara energi
              eller vara mer effektiva med sin energianvändning över huvud taget.
            </seg>
            <seg xml:id="i-f09241278c9bdab3-0">
              Den låga tilltro som jag på något sätt hör från oppositionen
              till individers och företags egna initiativ och idéer för hur
              man ska bli bättre på det här området tycker jag är väldigt beklämmande.
              Det är trots allt en viktig hållbarhetsfråga. Många företag har
              ju i dag en viktig hållbarhetsstrategi som innehåller sociala,
              ekonomiska och miljömässiga mål. Hur ska vi komma till rätta med
              det här i Sverige så att vi tror på människors egna möjligheter
              att faktiskt kunna klara sådana här egentligen basala saker som
              det handlar om i dagens läge? Det finns inget företag, vågar jag
              påstå, som inte är intresserat av att bli bättre i de här frågorna,
              inte minst för just ekonomins skull.
            </seg>
            <seg xml:id="i-c996363f277ce1a7-0">
              Jag skulle också vilja slå ett slag för de möjligheter som små
              och medelstora företag har att faktiskt bli bättre på det här
              området. I Västra Götaland och Skåne finns det en verksamhet som
              kallas Miljöbron. Det är en verksamhet som syftar till samarbete
              mellan näringsliv och studenter. Man ger studenterna möjligheter
              att gå in i företag och verksamheter för att göra olika miljöarbeten,
              till exempel med miljöledningssystem, med att titta på avfalls-
              och energiteknik och så vidare. Just i år, 2012, har de också
              ett temaår för just energi.
            </seg>
            <seg xml:id="i-17e0f6d2590135c3-0">
              I den här verksamheten har under årens lopp över tusen företag
              deltagit. Det företag där jag själv arbetade innan jag kom in
              i riksdagen anlitade Miljöbron för att se hur man skulle kunna
              bli bättre på just miljöledning. Det var ett litet företag, icke
              desto mindre var man faktiskt intresserad av de här frågorna,
              alltifrån hur man hanterar sin pappersanvändning till sitt avfall
              och annan energianvändning.
            </seg>
            <seg xml:id="i-67b9664989cb6dda-0">
              Det går att hitta lösningar. Det är så lätt att vi ibland diskuterar
              industrin, som naturligtvis har det största energibehovet och
              använder mest energi, men vi ska också konstatera att de många
              små och medelstora företagen, som det finns flest av i Sverige,
              ju har jättestora effektiviseringsmöjligheter. Men de har inte
              alla gånger uppfyllt kraven för att vara med i det här programmet,
              därför måste vi hitta fler lösningar och möjligheter för dem och
              ge förslag på sådana saker som till exempel Miljöbron.
            </seg>
            <seg xml:id="i-4a83b496338bbe85-0">
              Det är också möjligt att se på produktion kontra stödprocesser.
              Alla sysslar inte med produktion i den meningen. Just därför måste
              man titta på stödprocesserna som alla företag är beroende av.
              Vi pratar ventilation, belysning, uppvärmning och så vidare. Därför
              finns det en mängd olika åtgärder som är intressanta, även utan
              ett program av det slaget.
            </seg>
            <seg xml:id="i-a51248c81a256407-0">
              Jag tror att de förslag som kommer att komma ut från Näringsdepartementet
              på hur EU-direktivet ska genomföras i Sverige kommer att bli både
              bra och intressanta för fler företag än vad programmet har syftat
              till. Då har vi inte förlorat något, utan tvärtom har vi vunnit
              något för fler företag i Sverige och andra verksamheter.
            </seg>
          </u>
          <note xml:id="i-1db760c0f0ae1971-0">
            Överläggningen var härmed avslutad.
          </note>
          <note xml:id="i-2a262fb107af1734-0">
            9 § Hanteringsordning av Riksrevisionens rapporter m.m.
          </note>
          <note xml:id="i-b897872a0287d5b2-1">
            Föredrogs
          </note>
          <note xml:id="i-0f100a0a46a6da48-0">
            Tredje vice talmannen konstaterade att ingen talare var anmäld.
          </note>
          <note xml:id="i-d25840ea90e5c3fa-0">
            10 § Ändringar i radio- och tv-lagen
          </note>
          <note xml:id="i-b897872a0287d5b2-2">
            Föredrogs
          </note>
          <note xml:id="i-ed38e82c2ac23974-0">
            Anf. 25 HELENE PETERSSON i Stockaryd (S):
          </note>
          <u who="penilla_gunther_2423bb" prev="cont" xml:id="i-f39c62b0fec4b5df-0">
            <seg xml:id="i-b82eb4c80ad03a80-0">
              Herr talman! Det är inte så länge sedan konstitutionsutskottet
              debatterade just radio- och tv-frågor, men då var det utifrån
              en behandling av motioner från allmänna motionstiden. I dag behandlar
              vi regeringens proposition Ändringar i radio- och tv-lagen .
            </seg>
            <seg xml:id="i-f225e9831dfaea7a-0">
              Man kan vid första anblicken tycka att det är små förändringar
              regeringen föreslår, men varje ändring får konsekvenser på både
              gott och ont. Det är vårt ansvar att väga för- och nackdelarna
              med förslaget. Detta betänkande innehåller både för- och nackdelar.
              I radio- och tv-frågor innebär det ofta att väga konsumenternas,
              alltså tittarnas och lyssnarnas, behov mot möjligheterna för mediebolagen
              att verka i en konkurrensutsatt marknad.
            </seg>
            <seg xml:id="i-40436681a7008dc6-0">
              Det finns i dag förslag på två sådana förändringar. Vi från Socialdemokraterna
              säger ja till den ena förändringen men avvisar i nuläget den andra.
              Vi säger ja till kravet på ökad tillgänglighet för personer med
              funktionsnedsättning genom att även sändningar som sker via tråd,
              det vill säga sändningar via kabelnät eller sändningar via bredbandet,
              ska göras tillgängliga i form av till exempel textning, tolkning,
              uppläst text eller liknande teknik.
            </seg>
            <seg xml:id="i-d83c5a6936cc6db3-0">
              Enligt reglerna om etableringsfrihet för trådsändningar har varje
              svensk medborgare och varje svensk juridisk person rätt att sända
              radioprogram genom tråd. I radioprogram ingår även tv-sändningar.
              Etableringsfriheten att sända genom tråd har inte varit helt oinskränkt.
              I grundlagen anges vilka undantag som får göras i lag. Genom den
              förändring i yttrandefrihetsgrundlagen som träder i kraft den
              1 januari görs denna förändring som i dag ligger på riksdagens
              bord möjlig, och vi från Socialdemokraterna stöder regeringens
              förslag.
            </seg>
            <seg xml:id="i-8a11868a1b961a23-0">
              Frågan som vi säger nej till rör en utökad möjlighet att använda
              även kortare avbrott än en minut i direktsända sportevenemang
              för annonser. Vår grundinställning är att det måste finnas en
              väl avvägd balans mellan tittarnas och lyssnarnas behov av att
              ta del av sändningar utan för många avbrott och antalet reklaminslag.
              Vi har också vidhållit att totaltiden åtta minuters reklamavbrott
              per timme med viss flexibilitet är i grunden fullt tillräcklig.
            </seg>
            <seg xml:id="i-b684c7f995ade67d-0">
              Jag vågar nog säga att de allra flesta upplever att det är en
              för stor del av sändningstiden som består av reklaminslag, och
              det är en uppfattning som vi delar. Samtidigt vet vi också att
              vi har tillåtit kommersiell radio och tv och att reklam är grunden
              för finansieringen av kommersiella tv- och radiokanaler. Vi vet
              också att det är endast ett kommersiellt tv-företag som i dag
              sänder från Sverige och lyder under de lagar som Sveriges riksdag
              har beslutat.
            </seg>
            <seg xml:id="i-18852db92d1160bc-0">
              Herr talman! Konstitutionsutskottet hade denna diskussion och
              debatt i våras. Utskottets majoritet begärde i ett tillkännagivande
              till regeringen en allsidig utvärdering av effekterna av de tidigare
              lagändringar som öppnade för en utökad reklamtid från åtta till
              tolv minuter. Vi vill se den utvärderingen, herr talman, innan
              vi är beredda att diskutera ytterligare förändringar. Det görs
              beräkningar att enbart denna förändring skulle ge ökade intäkter
              på 15 miljoner. Frågorna vi vill ha svar på innan vi kan ställa
              oss bakom förändrade möjligheter att sända reklam är följande:
            </seg>
            <seg xml:id="i-ca0326fe4cbed701-0">
              Om vi ska gå med på ytterligare förändringar ska de vara till
              gagn för konsumenterna. Därför är den utvärdering som konstitutionsutskottet
              har begärt av regeringen viktig, och vi anser att regeringen snarast
              bör återkomma till riksdagen.
            </seg>
          </u>
          <note xml:id="i-e0652b14cab2d07d-0">
            Herr talman! Jag yrkar bifall till reservationen under punkt
            1 om kortare annonsavbrott i direktsända sportevenemang.
          </note>
          <note type="speaker" xml:id="i-239adb717118e5bd-0">
            Anf. 26 JONAS ÅKERLUND (SD):
          </note>
          <u who="jonas_akerlund_38a542" xml:id="i-00704eae56db4a54-0">
            <seg xml:id="i-13012ede548620b7-0">
              Herr talman! Jag instämmer med i stort sett allt vad Helene Petersson
              i Stockaryd har sagt, och jag har inte mycket att tillägga.
            </seg>
            <seg xml:id="i-ad33a222c95167e9-0">
              Men det är viktigt att poängtera att när man fattar beslut är
              det bra om beslutsunderlaget är så fullödigt som det över huvud
              taget är möjligt. Här är det, som nyss påpekades, en viktig bit
              i beslutsunderlaget som saknas. Vi vet inte hur utvärderingen
              kommer att se ut när den väl kommer. I ett sådant läge är det
              rimligt att man håller på försiktighetsprincipen, särskilt med
              tanke på att det ofta finns ett klart samband mellan stora pengar
              och stark påverkan. Det återstår att se vilken påverkan på programutbudet
              en sådan förändring kommer att få. Det vet vi inte. Vi hade fått
              fler tips om den saken om vi hade avvaktat tills utvärderingen
              hade kommit.
            </seg>
            <seg xml:id="i-47a811adc54ebbab-0">
              Men nu ser det ut som det gör. Jag ska inte ta upp kammarens
              tid i onödan, utan jag yrkar bifall till vår reservation.
            </seg>
          </u>
          <note type="speaker" xml:id="i-cb9797e396b56627-0">
            Anf. 27 MIA SYDOW MÖLLEBY (V):
          </note>
          <u who="mia_sydow_molleby_80af82" xml:id="i-3238a1bbdb344621-0">
            <seg xml:id="i-18a89f1c43802d72-0">
              Herr talman! Jag vill också börja med att yrka bifall till reservationen,
              och jag instämmer helt och hållet med vad Helene Petersson i Stockaryd
              har sagt. Jag vill bara tillägga några saker. Även Vänsterpartiet
              ställer sig positivt till de förändringar som gäller i fråga om
              tillgänglighet för personer med funktionsnedsättning. Men debatten
              handlar om att tillåta reklaminslag som är kortare än en minut
              i sportevenemang, och det är där vi har olika ståndpunkter.
            </seg>
            <seg xml:id="i-90526a25dcad34ee-0">
              I dag måste reklaminslagen vara längre än en minut, och det ska
              tydligt framgå när de börjar och slutar. Därför finns ingen skillnad
              på att det ska framgå när reklaminslaget börjar och slutar, men
              innehållet däremellan ska kunna vara kortare.
            </seg>
            <seg xml:id="i-a782c29a4bba9991-0">
              Kulturdepartementet lade fram sitt förslag för nästan ett år
              sedan. Då intervjuade Sydsvenskan Jon Dunås, departementssekreterare
              på Kulturdepartementet, med anledning av förslaget. Det var tydligt
              att han var bekymrad över att det nu gällande regelverket är ett
              problem eftersom det gör att TV4 måste sända mycket reklam i pauserna
              mellan halvlekarna i till exempel fotboll och det stör tittarna.
              Tittarna tycker att det är för mycket reklam i pauserna, och då
              vill man hantera det genom att i stället hacka upp reklamen och
              lägga den lite nu och då under halvtid.
            </seg>
            <seg xml:id="i-e8a7bf9aed26bfae-0">
              Ibland blir det väldigt tydligt att vi tänker ganska olika och
              att vi utgår från ganska olika behov.
            </seg>
            <seg xml:id="i-c23a85169fec1a6e-0">
              Man kan utgå från att sportevenemangen måste innehålla en viss
              mängd reklam därför att bolagen kräver att få göra den reklamen.
              Man kan också tänka sig att de utgår från tittarna och tittarnas
              önskemål om att se en hel fotbollsmatch med kommentatorer i halvtid.
            </seg>
            <seg xml:id="i-e5cc4c4ecb3d5667-0">
              För mig känns det logiskt att fundera på om det ska vara mindre
              reklam om tittarna tycker att det är för mycket reklam. Det är
              inte säkert att man vill ha den i snuttar bara för att man inte
              vill ha den hängande ihop tolv minuter i ett svep.
            </seg>
            <seg xml:id="i-77e9c0bd5b67fe2f-0">
              Vi har begärt en utredning om effekterna av det beslut som har
              fattats om att det ska vara tillåtet med tolv minuter reklam i
              stället för åtta. Man borde självfallet avvakta den utredningen
              innan man gör ytterligare förändringar i reklamsändningarna.
            </seg>
            <seg xml:id="i-d1b3a6ed3cc4b223-0">
              Det allra konstigaste är att man helt bortser från varför vi
              har en reglering av reklam i tv-sändningar. Det har vi ju därför
              att reklam som framförs med ljud och bild samtidigt är något som
              väldigt mycket kan påverka människor, särskilt barn och unga.
              Det är väldigt svårt att värja sig mot reklam. Därför har man
              lagt in att det ska vara tydligt att se när reklamen börjar och
              när den slutar. Man kan också välja att gå därifrån om man vet
              att pausen är minst en minut jag kan sticka utan att missa någonting,
              för jag vet att jag kan vara borta minst en minut.
            </seg>
            <seg xml:id="i-7a7a273975cd987d-0">
              Det finns skäl till det, och det nämner man ingenting om i detta
              förslag. Det diskuteras inte, utan det som diskuteras är behovet
              för TV4 att kunna göra likadant som TV3, TV6, Kanal 5 och alla
              andra kanaler som sänds från alla håll. Men då borde tv fundera
              över hur man ska hantera det. Man kanske tjänar på att inte sända
              så mycket. Man kanske tar igen på gungorna det man förlorar på
              karusellen.
            </seg>
            <seg xml:id="i-1ec87408f6dad452-0">
              Vi kan fundera över hur det kommer sig att SVT som är helt reklamfritt
              har flest tittare. Beror det på att det är för lite reklaminslag
              där? Nej, det kanske är precis tvärtom. Tittarna är ganska trötta
              på tv-reklam. Det finns ingen som helst anledning att införa ytterligare
              reklaminslag.
            </seg>
            <seg xml:id="i-8a36cc50a6ef76f3-0">
              I det ursprungliga förslaget från regeringen ville man också
              ha möjlighet till korta reklaminslag i annan direktsändning av
              synnerliga skäl. Jag har väldigt svårt att se att det skulle vara
              synnerliga skäl som gör att det är ett synnerligt stort behov
              av reklaminslag över huvud taget i program som är av stor vikt
              för tittarna. Man exemplifierar med valvakor eller andra saker
              som är viktiga för människor, och då vill man inte ha så långa
              reklaminslag som över en minut eftersom man kan missa något viktigt.
            </seg>
            <seg xml:id="i-ccdd1c17b1d47e91-0">
              Men man kan missa något viktigt även om reklaminslaget är 15
              sekunder i en direktsändning. Det är det som är grejen med en
              direktsändning man vet aldrig vad som händer. Det är nog många
              som har sett inslaget från tv-nyheterna i samband med ockupationen
              av tyska ambassaden. Snacka om att det hände saker i direktsändning!
              Det hade inte hjälpt om reklaminslaget varit 15 sekunder.
            </seg>
            <seg xml:id="i-c0ee5029dfb55a6d-0">
              Där har som tur är borgarnas företrädare i konstitutionsutskottet
              varit klokare än regeringen. Där är vi överens om att denna förändring
              och försämring tack och lov endast gäller sportevenemang. Man
              får vara glad för det lilla.
            </seg>
          </u>
          <note xml:id="i-3ee9bbc1d6f0ed4f-0">
            Jag yrkar bifall till reservationen, herr talman.
          </note>
          <note type="speaker" xml:id="i-46bb7d3caaf52ce2-0">
            Anf. 28 PER BILL (M):
          </note>
          <u who="per_bill_00555d" xml:id="i-3b62be038cf0b624-0">
            <seg xml:id="i-bebffdd22d15220c-0">
              Herr talman! Låt mig börja med att berätta att Peter Eriksson
              är sjuk. Han ringde mig i går kväll. Det är därför han inte är
              med i debatten i dag.
            </seg>
            <seg xml:id="i-7cf2be85bf6f4b37-0">
              Det andra jag vill säga är naturligtvis att jag yrkar bifall
              till förslaget i KU:s betänkande.
            </seg>
            <seg xml:id="i-02950a8ee39e2693-0">
              Det är väl ingen här i salen som älskar reklamavbrott, men reklam
              är en viktig del i att göra det möjligt för människor att titta
              på tv. Vi lägger 89 miljarder på public service, och det är skälet
              till att många tittar på public service och kan göra det utan
              att se reklam. Men den riktigt stora mångfald som vi har fått
              de senaste åren kommer från de kommersiella kanalerna. Där finns
              det ingen som ger bort 89 miljarder, utan de måste finansieras
              på annat sätt.
            </seg>
            <seg xml:id="i-83e590c4a016a5e2-0">
              Då tycker vi att det är viktigt och riktigt att vi ger medieföretag
              bra möjligheter att ha sin verksamhet i Sverige och sända från
              Sverige. Vi tycker att det ska vara lika bra regler för medieföretagen
              i Sverige som i Tyskland, Storbritannien eller Finland. Detta
              har gjort att TV4 har flyttat hem sina sändningar, och vi hoppas
              på sikt att även andra svenska företag och andra europeiska företag
              ska se Sverige som ett bra ställe från vilket man kan bedriva
              sin verksamhet.
            </seg>
            <seg xml:id="i-9fc2f06e26366f3e-0">
              Därför blir det viktigt att se till att de regler som gäller
              för europeiska företag också gäller för dem som väljer att sända
              från Sverige.
            </seg>
            <seg xml:id="i-f317eea13314a1df-0">
              Sedan finns det en fördel för tittarna också. Fördelen för bolagen
              är att man har regler som gör det lika bra eller dåligt att sända
              oavsett varifrån i Europa man sänder.
            </seg>
            <seg xml:id="i-f6c69f008513ef02-0">
              Eftersom jag är en stor konsument av sport ser jag hellre korta
              reklamavbrott när till exempel pucken åker ut över sargen. Att
              behöva titta på ishockeyspelare utan puck är inte särskilt spännande.
              Då är det ganska bra att man lägger in 15 eller 30 sekunder reklam
              för att sedan när det blir paus ha mer tid för expertkommentarer
              och för att visa målkavalkader från andra matcher, i stället för
              att som i dag en mycket stor del av pausen måste användas för
              att finansiera sändningarna med reklam.
            </seg>
            <seg xml:id="i-f02eda5b5f3413ca-0">
              Därför är det, herr talman, som jag ser det till fördel för företagen,
              det vill säga att TV4 får lika goda villkor trots att man har
              sina sändningar i Sverige som de övriga konkurrenterna som har
              valt att sända från Storbritannien.
            </seg>
            <seg xml:id="i-a7a05c5c2f3392a9-0">
              Sammantaget tycker jag, herr talman, att det är ganska rimligt
              att vi försöker se till att det finns goda villkor för företagen
              och samtidigt se till att de som gillar sport verkligen ska kunna
              titta på mycket sport.
            </seg>
            <seg xml:id="i-af95d2f2cc463a6e-0">
              Jag lovar er: I dag kan en sportintresserad titta på sport åtminstone
              tolv timmar på ett dygn. Man kan säkert om man skaffar sig några
              ytterligare kanaler se sport i princip alla timmar som man är
              vaken. För detta behövs det faktiskt reklamavbrott, och då är
              det bättre att de sker när ingenting händer på planen än att de
              sker i pauser när vi gärna vill höra vad expertkommentatorer tycker
              om matchen och dessutom se mål från andra matcher som inte sänds.
            </seg>
          </u>
          <note type="speaker" xml:id="i-1986aacf9c1d23c8-0">
            Anf. 29 MIA SYDOW MÖLLEBY (V) replik:
          </note>
          <u who="mia_sydow_molleby_80af82" xml:id="i-3238a1bbdb344621-1">
            <seg xml:id="i-b00567bcabbc6009-0">
              Herr talman! Det låter på Per Bill som att vi har föreslagit
              att all reklam-tv ska förbjudas. Så är det inte.
            </seg>
            <seg xml:id="i-f6baa6dea5e12eec-0">
              Vi tycker att vi ska börja med att utreda effekterna av den utökning
              av reklam i tv sänd från Sverige som har införts, det vill säga
              från åtta till tolv minuter. En effekt av detta har man sett.
              Det har uppenbarligen påverkat möjligheten att ha kommentatorer
              på plats vid sportevenemang i till exempel TV4 därför att man
              har valt att lägga möjligheten att ha tolv minuter i det sammanhanget.
            </seg>
            <seg xml:id="i-85542ebe40907da1-0">
              En annan möjlighet skulle vara att hålla kvar de tidigare åtta
              minuterna. Man är ju inte tvungen att ha den mängd reklam som
              man får ha.
            </seg>
            <seg xml:id="i-192fcd791f12556b-0">
              Det låter också som att det skulle vara omöjligt att bedriva
              kommersiell tv i Sverige om vi hade en sådan här reglering. Förra
              året gjorde TV4-Gruppen en vinst på 529 miljoner med en omsättning
              på 5 555 miljoner, ungefär 9 ½ procent i vinst. Det gjorde man
              trots att deras egna enheter C More och Canal+ gjorde en förlust
              på grund av att de gjorde investeringar. Trots det gjorde hela
              gruppen alltså en vinst på ungefär 9 ½ procent.
            </seg>
            <seg xml:id="i-eca269b41c4b84a6-0">
              Hur mycket reklam tror Per Bill att det behövs för att det ska
              gå att bedriva verksamhet? Var går gränsen? Vad är det som gör
              att det är omöjligt att vänta med det här tills vi har fått en
              utvärdering, som utskottet enhälligt har begärt?
            </seg>
          </u>
          <note type="speaker" xml:id="i-49ad5c2c69c546bf-0">
            Anf. 30 PER BILL (M) replik:
          </note>
          <u who="per_bill_00555d" xml:id="i-3b62be038cf0b624-1">
            <seg xml:id="i-2e1013fa6102c09c-0">
              Herr talman! Som vi vet kan bolagen lägga sin verksamhet i vilket
              europeiskt land de vill. Det är väldigt enkelt att göra sändningarna
              från Storbritannien och det ändå, för oss som tittar på tv, känns
              som om kanalen sänds från Sverige.
            </seg>
            <seg xml:id="i-b05c4f2cc18187cf-0">
              Det är bara att konstatera att om vi skulle gå tillbaka till
              åtta minuter i stället för tolv har företagen 30 procent mindre
              möjlighet att få in intäkter. Det säger sig självt att företagen
              då flyttar. I och med det skulle ungefär vi hade detta uppe i
              våras 1 000 jobb riskeras i Sverige om vi gjorde det betydligt
              sämre att sända från Sverige än att sända från något annat europeiskt
              land.
            </seg>
            <seg xml:id="i-cf1b3ab63fd1ea0f-0">
              Vi kan införa vilka regler vi vill. Men i en värld där människor
              och företag flyttar, om skatterna avsevärt skiljer sig, blir det
              ganska rimligt att tro vilket också TV4 har sagt att de då faktiskt
              får lov att sända från ett annat land.
            </seg>
            <seg xml:id="i-e3c12b1c4d2e9140-0">
              Därför tycker jag att det är rimligt att vi ska ha samma regler
              i hela Europa. Vill vi sedan jag har all respekt för om Mia Sydow
              Mölleby vill det att det ska vara mindre reklam, då är det väl
              bättre att försöka påverka det på EU-nivå, så att det blir lika
              för alla som sänder i hela Europa.
            </seg>
          </u>
          <note type="speaker" xml:id="i-c92bb334c8cf0c98-0">
            Anf. 31 MIA SYDOW MÖLLEBY (V) replik:
          </note>
          <u who="mia_sydow_molleby_80af82" xml:id="i-3238a1bbdb344621-2">
            <seg xml:id="i-42d4056a42661b95-0">
              Herr talman! Jag förstår inte varför vi inte kan avvakta den
              utredning som utskottet har tagit beslut om. Vi har tidigare i
              Sverige haft åtta minuters reklamtid för det som har sänts härifrån.
              Då har vi haft ett tv-bolag i Sverige, TV4. Vi har sedan utökat
              till tolv minuter och begärt en utredning om effekterna av det.
            </seg>
            <seg xml:id="i-b2dd6c66ba741673-0">
              Den utredningen borde man kunna avvakta innan man gör nya förändringar.
              Det handlar ju om att vi ska förändra hur reklamtiden fördelas,
              att man ska kunna dela upp den i snuttar. Det är faktiskt av betydelse
              att man ska kunna veta: Nu börjar reklamen, och nu slutar den.
              Nu kan jag gå från tv:n.
            </seg>
            <seg xml:id="i-e75937ebd96dc0de-0">
              Det finns en anledning till att vi inte vill ha reklam inslängd
              lite hur som helst i tv-sändningarna. Det beror framför allt på
              barn och unga, som inte förmår värja sig mot den reklamen på samma
              sätt som vuxna ofta gör.
            </seg>
            <seg xml:id="i-e6b6eb8c0774d16b-0">
              Det är inte heller så att det alltid är mycket bättre för bolagen
              om de är stationerade ute i Europa. TV4 går ju bättre än TV3 och
              TV6 det vet säkert du också och Kanal 5 har också problem. Det
              är alltså inte givet att bara därför att man har andra reklamregler
              går bolagen så mycket bättre. Det krävs ändå att folk vill titta
              på sändningarna. Tittarna har tydligen klagat på hur reklamen
              ser ut, eftersom det är för mycket reklam.
            </seg>
            <seg xml:id="i-ad5856eae84b82b7-0">
              Jag skulle mycket väl kunna tänka mig att man kunde lägga lite
              mindre reklam eller faktiskt välja att använda avblåsningarna
              mitt i matchen till att komma med någon kommentar, och det gör
              man ju också. Jag undrar vad som händer i nästa steg, när tittarna
              klagar på att det i varje avblåsning blir ett reklamavbrott. Ska
              vi utöka ytterligare då? Men framför allt: Varför kan vi inte
              avvakta den utredning som vi redan har beslutat om?
            </seg>
          </u>
          <note type="speaker" xml:id="i-626762fb76fed094-0">
            Anf. 32 PER BILL (M) replik:
          </note>
          <u who="per_bill_00555d" xml:id="i-3b62be038cf0b624-2">
            <seg xml:id="i-93dab129cc076e40-0">
              Herr talman! Som jag har sagt tidigare: Jag tycker att det viktiga
              är att vi får samma regler för företagen oavsett om de sänder
              från Sverige, Finland eller Storbritannien, som väl är de tre
              länder som vi har diskuterat på sistone. Då tycker jag att det
              är rimligt att man också ger denna möjlighet, som till 90 procent
              lär handla om ishockey och storleksmässigt röra sig om ungefär
              15 miljoner kronor.
            </seg>
            <seg xml:id="i-589cb1f079a2ec19-0">
              Jag tycker inte att man behöver avvakta en utredning för att
              göra denna lilla förändring, som gör det lika lönsamt för TV4
              att sända ishockey som för TV3, TV6 eller Eurosport. Det är huvudanledningen.
            </seg>
          </u>
          <note type="speaker" xml:id="i-421b2f894f898cc4-0">
            Anf. 33 PER-INGVAR JOHNSSON (C):
          </note>
          <u who="per-ingvar_johnsson_f55650" next="cont" xml:id="i-096294b2621352f8-0">
            <seg xml:id="i-f5af20326fa93be5-0">
              Herr talman! Jag ska försöka att något belysa varför regeringen
              har lagt fram den här propositionen om ändringar i radio- och
              tv-lagen, som vi i konstitutionsutskottet har berett inför dagens
              riksdagsbehandling.
            </seg>
            <seg xml:id="i-e8f1cc2111e3b3db-0">
              Reklamintäkterna är den huvudsakliga inkomstkällan för TV4, som
              sänder från Sverige. Men reklamintäkter är också den huvudsakliga
              inkomstkällan för TV3 och för andra kanaler som sänder från utlandet
              till tv-tittare i Sverige.
            </seg>
            <seg xml:id="i-832cbcdf9269b349-0">
              Det finns en europeisk överenskommelse om att reklamtiden får
              vara högst tolv minuter per sänd timme. I hittillsvarande svenska
              regler har vi därutöver gjort en ytterligare begränsning som innebär
              att kanaler som sänder från Sverige inte får göra reklamavbrott
              i sina sändningar som är på mindre än en minut, vilket är normalt
              särskilt i sportsändningar från utlandsbaserade kanaler.
            </seg>
            <seg xml:id="i-1338280f3c4ba0dc-0">
              Våra reklamregler missgynnar alltså TV4 i jämförelse med TV3
              och andra kanaler som sänder från utlandet, eftersom våra nuvarande
              regler ger lägre reklamintäkter.
            </seg>
            <seg xml:id="i-eef3f2b06b6697b3-0">
              Regeringen och konstitutionsutskottet vill inte att TV4 ska missgynnas.
              Den nuvarande lagstiftningen kan mycket väl leda till att TV4
              på nytt flyttar ut sina sändningar från Sverige, eftersom de då
              skulle kunna sända dessa korta reklaminslag.
            </seg>
            <seg xml:id="i-1a4645fe80ed4d8b-0">
              Naturligtvis vill vi också att andra kanaler som sänder från
              utlandet, till exempel från England, ska flytta hem till Sverige
              och lägga sina sändningar till svenska tittare här.
            </seg>
            <seg xml:id="i-380985a3a5803ec9-0">
              Vårt förslag handlar alltså inte om att utöka reklamtiden, dessa
              tolv minuter per timme, utan endast om att kunna disponera om
              reklamtiden inom ramen för tolv minuter per timme.
            </seg>
            <seg xml:id="i-8c59a821dcf0802f-0">
              Jag vill också klargöra att det förslag som konstitutionsutskottet
              nu lägger fram endast handlar om sportsändningar. Det är endast
              där man kommer att få göra dessa korta reklamavbrott.
            </seg>
            <seg xml:id="i-0f7bd1385254977b-0">
              Vårt förslag handlar alltså om att skapa fler jobb i Sverige.
              Vi i Centerpartiet och i Alliansen vill att vi ska ha en näringsverksamhet
              i Sverige på medieområdet som annars riskerar att läggas utomlands.
              Vi beklagar att Socialdemokraterna i riksdagen inte ställer upp
              på det. Jag uppfattar det så att Stefan Löfven tidigare har lämnat
              löften till TV4 om att ändra beträffande reklamintäkterna, men
              tydligen har det inte gjort nytta, utan Socialdemokraterna i riksdagen
              avvisar förslaget, som majoriteten i konstitutionsutskottet lägger
              fram.
            </seg>
          </u>
          <note xml:id="i-17150f65d42901ed-0">
            Jag yrkar bifall till konstitutionsutskottets förslag.
          </note>
          <note xml:id="i-58aaf4c6789c8212-0">
            Anf. 34 HELENE PETERSSON i Stockaryd (S) replik:
          </note>
          <u who="per-ingvar_johnsson_f55650" prev="cont" xml:id="i-2c266894a93e92ab-0">
            <seg xml:id="i-d435d83e402679b0-0">
              Herr talman! Det var intressant att få höra att Stefan Löfven
              har gett TV4 ett löfte. I så fall sitter Per-Ingvar Johnsson på
              mer information än vi gör.
            </seg>
            <seg xml:id="i-0ee74df18df0ca6c-0">
              Frågan i dag är inte hur man ska bära sig åt med den reklamtid
              som finns utan om vi i detta läge ska ge ytterligare möjligheter
              att använda den reklamtiden på ett helt annat sätt, genom kortare
              avbrott.
            </seg>
            <seg xml:id="i-2ae6c4461f880a5a-0">
              Min huvudfråga till Per-Ingvar Johnsson är: Varför inte avvakta
              utvärderingen? Vi tycker faktiskt att det är viktigt. Det har
              skett många förändringar under den här tiden, och vi har begärt
              att få se effekterna av dem. Det är möjligt att de effekterna
              är så starka och till godo för konsumenterna att vi kan tycka:
              Det är bra nu har vi sett det, har papperen på bordet, ser vad
              det har gett och tycker att det är rimligt.
            </seg>
            <seg xml:id="i-c2b8307090ad4134-0">
              En annan sak var Mia Sydow Mölleby inne på. Det finns en viss
              skillnad mellan TV4 och övriga kanaler som sänder mycket på svenska,
              alltså TV3, Kanal 5 och TV6. Det är den marknadsfördel som TV4
              ändå fick när man fick vara i marknätet som den enda kommersiella
              kanalen. Det har gett TV4 ett försprång när det gäller tittarandelar
              som de har behållit och förvaltat väl.
            </seg>
            <seg xml:id="i-3e53664af591f110-0">
              Jag tror inte att det skulle bli någon kris för TV4 och att de
              hotar med att flytta sin verksamhet till något annat land om de
              inte skulle få denna möjlighet nu, utan vi bör avvakta utredningen.
            </seg>
          </u>
          <note type="speaker" xml:id="i-28b1745766d4b0ab-0">
            Anf. 35 PER-INGVAR JOHNSSON (C) replik:
          </note>
          <u who="per-ingvar_johnsson_f55650" next="cont" xml:id="i-096294b2621352f8-1">
            <seg xml:id="i-db3f1d258dd6bf99-0">
              Herr talman! Detta handlar om förutsättningarna, som vi vill
              ska vara samma i Sverige som i andra länder. Det finns en europeisk
              överenskommelse om att det får vara högst tolv minuter och att
              man då också har möjlighet till korta reklamavbrott. Ska vi ha
              samma regler för medieverksamhet i Sverige och andra länder, som
              vi tycker är rimligt, behöver vi anpassa oss till den överenskommelsen
              och inte ha några särregler i Sverige, vilket vi nu har. Det vill
              vi ändra.
            </seg>
          </u>
          <note xml:id="i-5575eaf5ea0d0bd8-0">
            Anf. 36 HELENE PETERSSON i Stockaryd (S) replik:
          </note>
          <u who="per-ingvar_johnsson_f55650" prev="cont" xml:id="i-2c266894a93e92ab-1">
            <seg xml:id="i-04b8d0503713bb11-0">
              Herr talman! Man kan ta den europeiska överenskommelsen. Det
              är ett tak. Man får inte gå över den här gränsen. Däremot har
              vi full möjlighet i medlemsstaterna att lägga oss under.
            </seg>
            <seg xml:id="i-f5764e5345612c9d-0">
              När vi talar om olika förutsättningar undrar jag: Är Per-Ingvar
              Johnsson beredd att släppa alkoholreklamen fullt ut? Är man beredd
              att släppa reklamtiden till barn?
            </seg>
            <seg xml:id="i-52db53c2866d6430-0">
              Man har på europeisk nivå antagit en begränsning när det gäller
              barn, men det finns länder som ruckar på detta med.
            </seg>
            <seg xml:id="i-c268ad8079161215-0">
              När det gäller alkoholreklamen är vi definitivt de som håller
              hårdast på det här. Det är jag inte beredd att släppa på. De europeiska
              överenskommelserna är ett tak, och därunder får vi bestämma själva.
            </seg>
            <seg xml:id="i-98f5e29db083e6cc-0">
              Men, som sagt, huvudfrågan i dag är: Får vi någon utvärdering?
              Pågår det något arbete över huvud taget i Regeringskansliet? Jag
              vet att allianspartierna inte var för den här utvärderingen. Men
              det var trots allt ett tillkännagivande av en majoritet i konstitutionsutskottet.
              Därför hoppas jag att regeringen hörsammar det här och kommer
              att återkomma med det. Till dess är vi inte beredda att diskutera
              ytterligare förändringar.
            </seg>
          </u>
          <note type="speaker" xml:id="i-c6f2f942aeb412f2-0">
            Anf. 37 PER-INGVAR JOHNSSON (C) replik:
          </note>
          <u who="per-ingvar_johnsson_f55650" xml:id="i-934f41e640fed9e4-0">
            <seg xml:id="i-c7df83fbb67811fc-0">
              Herr talman! Som jag uppfattar det kommer det en utvärdering.
              Den är dock inte klar. Vi tycker, oberoende av det, att det är
              viktigt att få väck de snedvridningar i konkurrensen som finns
              i dag.
            </seg>
            <seg xml:id="i-7bd56dfc0182b722-0">
              Jag ser inte att regeringen har några tankar på jag har själv
              inga tankar på det heller att vi ska släppa fram alkoholreklam
              eller ändra reglerna när det gäller barn. Men det är inte det
              som är uppe i dag. Vi vill ge möjlighet att disponera om tiden
              för reklam så att det anpassas till de europeiska reglerna.
            </seg>
          </u>
          <note xml:id="i-1db760c0f0ae1971-1">
            Överläggningen var härmed avslutad.
          </note>
          <note xml:id="i-e6cc496afd0740c6-0">
            11 § Sekretess vid samarbete mellan europeiska energitillsynsmyndigheter
          </note>
          <note xml:id="i-b897872a0287d5b2-3">
            Föredrogs
          </note>
          <note type="speaker" xml:id="i-3ed75e7ef41da17b-0">
            Anf. 38 HANS EKSTRÖM (S):
          </note>
          <u who="hans_ekstrom_6961c5" xml:id="i-6d11d2cc36d37622-0">
            <seg xml:id="i-3c9208f52e1a157d-0">
              Herr talman! Förslaget om sekretess vid samarbete mellan europeiska
              energitillsynsmyndigheter kan tyckas vara en petitess. Det finns
              emellertid saker i ärendet som gör att riksdagen bör vara uppmärksam
              på det här ärendet.
            </seg>
            <seg xml:id="i-68c475493b47a86e-0">
              Enligt artikel 38 i elmarknadsdirektivet för EU ska Sverige säkerställa
              samma grad av sekretess som finns i det land varifrån uppgiften
              kommer.
            </seg>
            <seg xml:id="i-f55914b35b842442-0">
              I det ursprungliga förslaget från regeringen var detta rakt infört
              i svensk lag. Det reagerade Lagrådet på, och regeringen har gjort
              förändringar så att den föreliggande propositionen tar hänsyn
              till Lagrådets synpunkter. Därför kan vi stödja föreliggande proposition.
              Jag yrkar bifall till den.
            </seg>
            <seg xml:id="i-ce29a161cb7dcf80-0">
              Jag vill emellertid understryka vikten av att Sverige vid bindande
              internationella och europeiska överenskommelser inte undergräver
              den öppenhet som den svenska lagstiftningen sedan 1766 vilat på.
              Risken finns annars att en europeisk sekretesskultur smyger sig
              in i svensk lagstiftning. Det föreliggande förslaget skulle kunna
              ses som en del av en sådan tendens och kan då ses som en varningsklocka
              som riksdagen bör lyssna på.
            </seg>
          </u>
          <note type="speaker" xml:id="i-25ef3dc71e24b9e9-0">
            Anf. 39 KARL SIGFRID (M):
          </note>
          <u who="karl_sigfrid_d4a10c" next="cont" xml:id="i-7bcfe11474cab5c5-0">
            <seg xml:id="i-67bf75c9c31a6f10-0">
              Herr talman! Det svenska deltagandet i EU innebär att våra myndigheter
              alltmer samarbetar med sina motsvarigheter i andra medlemsländer.
              Det är i regel positivt, eftersom det gör det lättare att jämföra
              sig med andra. Man kan också förbättra sin verksamhet när man
              ser att den potentialen finns.
            </seg>
            <seg xml:id="i-86123cdf3ea08f15-0">
              Ska våra myndigheter kunna delta fullt ut måste vi anpassa våra
              sekretesslagar så att det inte uppfattas som osäkert att lämna
              information till Sverige.
            </seg>
            <seg xml:id="i-28061d2e39ece5ff-0">
              Målet är såklart, som Hans Ekström just påpekade, att även internationella
              samarbeten ska ha en så öppen form som möjligt, men vi kan inte
              själva diktera villkoren, utan ibland får vi acceptera att det
              finns många andra länder som saknar vår öppenhetstradition. Det
              kan dessutom vara fullt berättigat med viss sekretess, som till
              exempel när en utländsk energitillsynsmyndighet planerar en inspektion
              och den inspektionen kan försvåras av att den som inspekteras
              får reda på det i förväg. Om inte det räcker som argument för
              en något striktare sekretess har vi dessutom två EU-direktiv som
              vi är bundna av.
            </seg>
            <seg xml:id="i-5706ebdba58f4f85-0">
              Kan då inte EU:s krav tillgodoses inom ramen för nuvarande sekretesslagstiftning,
              kan man fråga sig. Räcker inte den sekretess som vi redan har?
              Regeringskansliets utredningar har kommit fram till att den inte
              gör det. Vi har visserligen i dag sekretess för uppgifter som
              kan skada enskildas integritet eller ekonomiska intressen, men
              det är oklart om vår sekretesslagstiftning kan användas för att
              skydda allmänna intressen, som det är fråga om här.
            </seg>
            <seg xml:id="i-03100fa2351652d1-0">
              Det här förslaget är relativt betydelselöst som begränsning av
              offentlighetsprincipen. Lagändringen tar inte sikte på att information
              om svenska förhållanden ska sekretessbeläggas utan enbart information
              från och om andra länder. Den svenska Energimarknadsinspektionens
              egenproducerade material ska i framtiden lämnas ut på samma villkor
              som i dag.
            </seg>
            <seg xml:id="i-dec73d9214f05aa4-0">
              I Sverige har vi en långtgående offentlighetsprincip som låter
              enskilda medborgare granska statliga myndigheters verksamhet.
              Den ordningen ska vi alltid skydda när vi behandlar förslag som
              det här om att införa ny sekretess eller förslag om att stärka
              sekretessen för viss information.
            </seg>
            <seg xml:id="i-db44aa1817c01ac9-0">
              När vi nu lagstiftar om sekretess för uppgifter från utländska
              energitillsynsmyndigheter ska grundregeln vara att även de är
              offentliga. Ett krav för att informationen ska få hemlighållas
              är att utlämnandet kan antas skada svenska myndigheters möjligheter
              att utföra inspektioner.
            </seg>
            <seg xml:id="i-05f26b704fb6f662-0">
              Genom att utforma bestämmelsen på det här sättet har regeringen
              tillgodosett Lagrådets krav på att reglerna ska vara tydliga och
              tillämpningen förutsägbar.
            </seg>
            <seg xml:id="i-ec1f185aed840b9d-0">
              Med det yrkar jag bifall till det eniga förslaget i utskottets
              betänkande.
            </seg>
          </u>
          <note xml:id="i-1db760c0f0ae1971-2">
            Överläggningen var härmed avslutad.
          </note>
          <note xml:id="i-c370a5299eb389c3-0">
            12 § Sekretessen för djur- och växtarter
          </note>
          <note xml:id="i-b897872a0287d5b2-4">
            Föredrogs
          </note>
          <note xml:id="i-674780dbdced3005-0">
            Andre vice talmannen konstaterade att ingen talare var anmäld.
          </note>
          <note xml:id="i-b456e2089a71b3fd-0">
            13 § Behandling av personuppgifter vid Institutet för arbetsmarknads-
            och utbildningspolitisk utvärdering
          </note>
          <note xml:id="i-b897872a0287d5b2-5">
            Föredrogs
          </note>
          <note xml:id="i-674780dbdced3005-1">
            Andre vice talmannen konstaterade att ingen talare var anmäld.
          </note>
          <note xml:id="i-005d433b32254ffc-0">
            Ajournering
          </note>
          <note xml:id="i-1255564b4860de3e-0">
            Kammaren beslutade kl. 10.58 på förslag av andre vice talmannen
            att ajournera förhandlingarna till kl. 16.00 då parentation och
            votering skulle äga rum.
          </note>
          <u who="karl_sigfrid_d4a10c" prev="cont" xml:id="i-4b8349da88905b6b-0">
            <seg xml:id="i-793ef5e188075b25-0">
              Återupptagna förhandlingar
            </seg>
          </u>
          <note xml:id="i-4365f09518a4597d-0" type="speaker">
            Anf. 40 TALMANNEN:
          </note>
          <u who="unknown" xml:id="i-3a206c9104d651cb-1">
            <seg xml:id="i-75137b3d640df80e-0">
              Ärade riksdagsledamöter! Vi har nåtts av beskedet att förre talmannen
              Ingegerd Troedsson har avlidit efter en tids sjukdom. Våra tankar
              går i denna stund till hennes anhöriga och närmaste.
            </seg>
            <seg xml:id="i-3781cf636fc4f4c4-0">
              Vi är många här i detta ögonblick av sorg och saknad som också
              med glädje och stor tacksamhet minns talmannen, riksdagsledamoten
              och statsrådet Ingegerd Troedsson.
            </seg>
            <seg xml:id="i-505673e4bcf8de84-0">
              Ingegerd föddes den 5 juni 1929 i Helsingfors. Hennes politiska
              huvudintresse låg framför allt inom familje- och skatteområdena.
              Genom sitt engagemang i Enköpings kommun, inte minst inom socialpolitiken,
              kom hon att få djupa insikter i de mänskliga öden man kan mötas
              av inom den verksamheten.
            </seg>
            <seg xml:id="i-8dc476649bcc2f0d-0">
              Alla dessa erfarenheter gav henne ytterligare skärpa i argumentationen
              när hon framförde sina politiska budskap.
            </seg>
            <seg xml:id="i-1751eb1a186d71ce-0">
              Ingegerd skrev och talade med stort engagemang. Hon var därför
              en mycket eftertraktad talare och debattör såväl inom partiet
              som utanför. Hon hade lätt att komma ut i debatten, och hon arbetade
              hårt med att föra ut sina åsikter.
            </seg>
            <seg xml:id="i-75d7e69d92ad3d82-0">
              När hon lade grunden för alla sina ansvarsfulla poster på 1960-talet
              var en gammaldags skrivmaskin det främsta verktyget. Hennes närmaste
              medarbetare kunde ibland berätta att de hittat henne sovande över
              sin skrivmaskin.
            </seg>
            <seg xml:id="i-056829133e15a157-0">
              Att tröttheten kunde ta överhanden var inget att förvånas över
              med hennes brinnande engagemang, omfattande arbetsbörda och förmåga
              till omtanke om alla i sin omgivning.
            </seg>
            <seg xml:id="i-74873a4f8d39130d-0">
              Framför allt var det två omständigheter som präglade Ingegerds
              tid som talman. Den ena var finanskrisen, och den andra var Sovjetunionens
              upplösning.
            </seg>
            <seg xml:id="i-8a2d7fb121d1525b-0">
              Finanskrisen innebar att åtgärder på många områden var nödvändiga.
              Bland annat stod riksdagens budgetprocess i fokus. På kort tid
              genomförde Riksdagsutredningen viktiga förändringar, och det var
              möjligt genom det kraftfulla ledarskap som Ingegerd utövade som
              ordförande i utredningen. Hon enade samtliga riksdagspartier kring
              åtgärder som har haft stor betydelse även för regeringen och myndigheternas
              verksamhet.
            </seg>
            <seg xml:id="i-6936487acecbdfcf-0">
              Budgetåret lades om till kalenderår och arbetet koncentrerades.
              Förändringarna innebar att riksdagen vid ett tillfälle skulle
              ta ställning till budgetens helhet, både på inkomstsidan och på
              utgiftssidan. Sedan skulle riksdagen ta ställning till delanslagen
              inom beslutade ramar.
            </seg>
            <seg xml:id="i-442151587fbc5f7f-0">
              Den nya ordningen innebar ökade möjligheter för minoritetsregeringar
              när det inte var möjligt att skapa stabilt regeringsunderlag i
              riksdagen. Riksdagsutredningen tog också fram förslag till hur
              riksdagen skulle fungera efter ett EU-inträde.
            </seg>
            <seg xml:id="i-e3d785cc2a402cba-0">
              Efter Sovjetunionens upplösning uppkom ett stort behov av parlamentariska
              kontakter mot Östeuropa och framför allt med de baltiska staterna.
              Ingegerd var mycket aktiv i detta arbete. Hon ledde också den
              stora konferensen för interparlamentariskt utvecklingssamarbete
              som anordnades under hennes tid som talman.
            </seg>
            <seg xml:id="i-2df911e9e4835216-0">
              Efter en avslutad lång politisk gärning kom Ingegerd att ägna
              sig mycket åt hembygden Hakesta i Uppland. Hennes engagemang och
              kunskapstörst omsattes också i att fördjupa och utveckla kunskaperna
              om Hakesta och omgivningarna i södra Enköping i Uppland. Hon gjorde
              det med samma intensitet och noggrannhet som kännetecknat hela
              hennes långa politiska gärning.
            </seg>
            <seg xml:id="i-0af57e2d58363003-0">
              Vi är många som har både goda och ljusa minnen av Ingegerd. Vi
              minns henne som en varm och envis politiker med ett knivskarpt
              intellekt och stor personlighet. Viljestark, stryktålig och modig
              är andra träffsäkra beskrivningar. Hon förenade grundlighet och
              envishet med ett alldeles osedvanligt mått av charm.
            </seg>
            <seg xml:id="i-bd5451936751a1e2-0">
              Vi kommer ihåg Ingegerd som en social och ambitiös kollega och
              en oerhört hjälpsam person som vi nu tackar och hyllar för hennes
              insatser i riksdagen och samhället.
            </seg>
            <seg xml:id="i-0a61b52fa23160a5-0">
              Ingegerd efterlämnar fem barn, tolv barnbarn och ett barnbarnsbarn.
            </seg>
            <seg xml:id="i-46fe4c7c8b2b572b-0">
              Vi hedrar nu förre talmannen Ingegerd Troedsson med en minuts
              tystnad.
            </seg>
          </u>
          <note xml:id="i-164e2af491ffe846-0">
            Förhandlingarna återupptogs kl. 16.00.
          </note>
          <note xml:id="i-07ab726e983768c4-0">
            14 § Parentation
          </note>
          <note xml:id="i-50e47142cad98e12-0">
            Ingegerd var mellan åren 1991 och 1994 Sveriges första kvinna
            i talmansämbetet. Dessförinnan var hon bland annat förste vice
            talman, biträdande socialminister och riksdagsledamot för Moderaterna.
          </note>
          <note xml:id="i-99b6828308052dad-0">
            15 § Beslut om ärenden som slutdebatterats vid dagens sammanträde
          </note>
          <note xml:id="i-4d706902b7ed3116-0">
            Punkt 1
          </note>
          <note xml:id="i-c7878bf8e67adf49-0">
            Punkt 2
          </note>
          <note xml:id="i-9dbf134a77f98f10-0">
            Punkt 3
          </note>
          <note xml:id="i-4d706902b7ed3116-1">
            Punkt 1
          </note>
          <note xml:id="i-8e925c021d4e7bb6-0">
            Punkterna 2 och 3
          </note>
          <note xml:id="i-7fcbdde52e9d689e-0">
            16 § Bordläggning
          </note>
          <note xml:id="i-53dde8be4b4d7e94-0">
            Anmäldes och bordlades
          </note>
          <note xml:id="i-dc8ca564546a910e-0">
            17 § Anmälan om frågor för skriftliga svar
          </note>
          <note xml:id="i-647b1c736a3a66eb-0">
            Anmäldes att följande frågor för skriftliga svar framställts
          </note>
          <note xml:id="i-631351c5e2410b47-0">
            den 14 november
          </note>
          <note xml:id="i-054d4648af6fd03a-0">
            Eva Olofsson
          </note>
          <note xml:id="i-f5d7411ff6186885-0">
            Hans Linde
          </note>
          <note xml:id="i-51111669a043294d-0">
            Peter Persson
          </note>
          <note xml:id="i-9c71a79da3ebba96-0">
            Sara Karlsson
          </note>
          <note xml:id="i-15172845fb17dfaf-0">
            Frågorna redovisas i bilaga som fogats till riksdagens snabbprotokoll
            tisdagen den 20 november.
          </note>
          <note xml:id="i-e5773476b016cc9c-0">
            18 § Anmälan om skriftliga svar på frågor
          </note>
          <note xml:id="i-06ebda147da954cc-0">
            Anmäldes att skriftliga svar på följande frågor inkommit
          </note>
          <note xml:id="i-631351c5e2410b47-1">
            den 14 november
          </note>
          <note xml:id="i-054d4648af6fd03a-1">
            Eva Olofsson
          </note>
          <note xml:id="i-58c8be1e545ff0f8-0">
            Anna Wallén
          </note>
          <note xml:id="i-d4b6ac4a01f6c294-0">
            Thoralf Alfsson
          </note>
          <note xml:id="i-3affc3f4338a6dd3-0">
            Gunilla Svantorp
          </note>
          <note xml:id="i-8259434d2acb27dd-0">
            Josefin Brink
          </note>
          <note xml:id="i-4997e6a3554a8b13-0">
            Allan Widman
          </note>
          <note xml:id="i-47130028cd30d956-0">
            Carina Hägg
          </note>
          <note xml:id="i-57eaba3f48a6cfee-0">
            Svaren redovisas i bilaga som fogats till riksdagens snabbprotokoll
            tisdagen den 20 november.
          </note>
          <note xml:id="i-5cebcd8a02a9331a-0">
            19 § Kammaren åtskildes kl. 16.10.
          </note>
          <note xml:id="i-604e4a71853f898a-0">
            Förhandlingarna leddes
          </note>
          <note xml:id="i-f63ee0bf32ec1273-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
