<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--69</head>
          <docDate when="1994-01-01">1994-01-01</docDate>
        </div>
      </front>
      <body>
        <div>
          <note xml:id="i-76bc9e88073455be-0">
            19.00 - 23.03
          </note>
          <note xml:id="i-1ca3f7df23203689-0">
            Det justerade protokollet beräknas utkomma om 3 veckor
          </note>
          <note xml:id="i-a5d7f08ca6b8e974-0">
            ____________________________________________________________________
          </note>
          <note xml:id="i-c5e929d7f7ed18d4-0">
            1 § Anförande med anledning av Internationella kvinnodagen
          </note>
          <note xml:id="i-2ab18c3a87de8172-0">
            Anf. 1 TALMANNEN
          </note>
          <note xml:id="i-bc86256939d5ff88-0">
            Ärade ledamöter! I dag, den 8 mars 1995, högtidlighålls den internationella
            kvinnodagen i vårt land och i världen - samtidigt som FN:s sociala
            toppmöte i
          </note>
          <note xml:id="i-cb3bb9235ae70107-0">
            Köpenhamn inleds, ett halvår efter befolkningskonferensen i Kairo
            och ett halvår före FN:s fjärde kvinnokonferens i Peking.
          </note>
          <note xml:id="i-a962f0509494f4a0-0">
            Den internationella kvinnodagen vill uttrycka sammanhållningen
            och solidariteten mellan världens kvinnor - och jämställda män
            - i kampen för alla människors lika värde och rätt till utveckling
            och inflytande. Den firas för att vi kvinnor känner stolthet för
            det vi representerar och skulle kunna betyda om vi hade mera makt.
            Men den firas också i sann upproriskhet över att jämställdheten
            - och därmed demokratin och respekten för grundläggande mänskliga
            värden - ännu inte har nått tillräckligt långt.
          </note>
          <note xml:id="i-430dc89beca6ea7c-0">
            Vår egen situation här i Sverige är unik. Vi är med rätta stolta
            över att nu ha världens mest jämställda parlament, regering och
            kommunala beslutande organ.
          </note>
          <note xml:id="i-581f58ca5579f9bb-0">
            Men det ger oss också ett särskilt ansvar att på bästa sätt ta
            till vara den kvinnliga kompetens och styrka som finns samlad
            i riksdagen. Säkert finns det erfarenheter att delge, idéer att
            utveckla, möjligheter till samarbete att diskutera. Jag har därför
            inbjudit kvinnor från samtliga riksdagspartier till en förutsättningslös
            diskussion kring dessa frågor.
          </note>
          <note xml:id="i-bae9e3035f5e55be-0">
            Men de allra flesta kvinnor i världen saknar fortfarande makt
            och inflytande över sitt eget liv och över sitt samhälle. Enligt
            IPU, Interparlamentariska unionen, fanns det i juni 1993 bara
            sex länder - de fem nordiska och Nederländerna - som hade mellan
            24
          </note>
          <note xml:id="i-5502eb9233b2d728-0">
            och 39 % kvinnor i parlamentet. Ytterligare sex länder - Tyskland,
            Schweiz, Spanien, Canada, USA och
          </note>
          <note xml:id="i-97a5d9753478bf62-0">
            Polen - hade mellan 20 och 10 % kvinnor i parlamentet. I alla
            övriga länder var andelen kvinnor i parlamentet mindre än 10 %.
            Dessa siffror ger bara en antydan om vidden av de orättvisor som
            fortfarande råder. Men de visar tydligt att kvinnors begåvning,
            kunskaper och erfarenheter inte tas till vara. I detta kan orsaken
            till många av vår tids stora problem sökas.
          </note>
          <note xml:id="i-bee5d268473a3377-0">
            Vi kvinnor utgör inte bara mer än hälften av världens befolkning.
            Vi kvinnor spelar en avgörande roll i både produktion och reproduktion
            i de flesta samhällen och kulturer. Vi kvinnor är bärare av viktiga
            delar av kulturarvet och av konsten att överleva. Det är när denna
            kunskap som vi representerar glöms bort och ignoreras i skeden
            av snabba förändringar som de stora problem uppstår som är teman
            för detta årtiondes globala konferenser - från barntoppmötet och
          </note>
          <note xml:id="i-e74a0cf6f588d36f-0">
            Riokonferensen till den kommande konferensen om den mänskliga
            boendemiljön. Det handlar om sociala missförhållanden och ohälsa,
            om segregation och växande slumområden, om uttorkning, miljöförstöring
            och jordförstöring, som i sin tur ger upphov till konflikter,
            flyktingströmmar och mänskligt lidande.
          </note>
          <note xml:id="i-c225f0547930b5f0-0">
            Ärade ledamöter! Det ligger en både utmanande och uppmuntrande
            sanning i insikten om att om all den kunskap och erfarenhet som
            vi kvinnor besitter togs till vara genom att kvinnor får mer makt,
            så skulle vi alla tillsammans få en helt annan kraft och möjlighet
            till de nödvändiga förändringarna.
          </note>
          <note xml:id="i-fbb1e51307c3c64d-0">
            Den svenska riksdagen, världens mest jämställda parlament, firar
            den internationella kvinnodagen den
          </note>
          <note xml:id="i-04ae11fd3ac15a24-0">
            8 mars 1995 som en manifestation av varje människas rätt till
            utveckling efter sina unika förutsättningar, till makt och inflytande
            i det samhälle där hon lever och till gemensamma ansträngningar
            för våra barns framtid.
          </note>
          <note xml:id="i-8be71d94564310a7-0">
            (Applåder)
          </note>
          <note xml:id="i-52b2eaf45253b06c-0">
            2 § Hänvisning av ärenden till utskott
          </note>
          <note xml:id="i-d988696dc1bf9eb8-0">
            Föredrogs och hänvisades
          </note>
          <note xml:id="i-a45059067d18c3f4-0">
            Förslag
          </note>
          <note xml:id="i-035a2881aee71bac-0">
            1994/95:RR10 till socialförsäkringsutskottet
          </note>
          <note xml:id="i-1e1a0244c56a82ce-0">
            Motioner
          </note>
          <note xml:id="i-29a5dc0b7e298a77-0">
            1994/95:Jo17 - Jo20 till jordbruksutskottet
          </note>
          <note xml:id="i-b6a575206c9419e7-0">
            3 § Den ekonomiska politiken och budgetregleringen m.m.
          </note>
          <note xml:id="i-c2fa41160078003a-0">
            Föredrogs
          </note>
          <note xml:id="i-bc4a1d84fe585f00-0">
            Finansutskottets betänkande 1994/95:FiU10
          </note>
          <note xml:id="i-aede403065795728-0">
            Den ekonomiska politiken och budgetregleringen m.m. (prop. 1994/95:100
            delvis)
          </note>
          <note xml:id="i-d7347a1cb2843af5-0">
            Anf. 2 LARS TOBISSON (m)
          </note>
          <note xml:id="i-a8d2b33c2d2e845a-0">
            Fru talman! Vid den här tiden förra året och hela perioden fram
            till regeringsskiftet var det klart fler medborgare som trodde
            att den egna hushållsekonomin skulle förbättras än som trodde
            att den skulle försämras. Nu är förhållandet omkastat: Det är
            vanligare att vänta sig att den egna ekonomin utvecklas till det
            sämre än motsatsen.
          </note>
          <note xml:id="i-590e0c610b76644f-0">
            Det kan tyckas att detta inte är så konstigt. I sin återställariver
            har den socialdemokratiska regeringen t.ex. avskaffat vårdnadsbidraget
            och slopat den allmänna arbetslöshetsförsäkringen. Och framför
            allt har riksdagen förmåtts fatta beslut om skattehöjningar på
            över 50 miljarder kronor. Därtill kommer att nya socialdemokratiska
            kommunledningar höjt uttaget av den del av inkomstskatten som
            slår igenom i vanliga löntagares plånböcker.
          </note>
          <note xml:id="i-92c2326a471db259-0">
            Det uppgivna motivet för dessa åtgärder har varit att få i gång
            Sveriges ekonomi. Men det egendomliga är då att medan det hela
            förra året fram till valet förelåg en kraftig övervikt för dem
            som ansåg att landet gick mot bättre tider - i september 36 %
            mot 20 %
          </note>
          <note xml:id="i-b0d4ca5ce809c629-0">
            som trodde på sämre tider - är situationen nu omvänd. Det är
            många fler som tror att läget försämras än som tror att det förbättras.
          </note>
          <note xml:id="i-5b9f21ff4a454744-0">
            Har då denna majoritet fel? Eller är det till äventyrs så att
            politiken är fel? Beror omsvängningen på att människor inser att
            det inte kan vara rätt att höja skatter, när det är fler jobb
            i den enskilda sektorn som behövs? Att det inte kan vara rätt
            att återreglera arbetslivet, när det är större flexibilitet och
            större utrymme för enskilda initiativ som krävs? Att det inte
            kan vara rätt att återgå till den politik som förde oss in i krisen?
          </note>
          <note xml:id="i-80a28fbbed79b376-0">
            Människors förväntningar brukar ge god vägledning om i vilken
            riktning ekonomin utvecklas. Men det finns också mera objektiva
            mätare av den ekonomiska feberkurvan, t.ex. räntan och kronkursen.
          </note>
          <note xml:id="i-4a708f0de2cd4cb7-0">
            Den korta räntan ligger nu nästan en procentenhet över nivån
            från tiden för valet, medan den långa är i stort sett oförändrad.
            Kronindex var i september 126, och nu ligger det över 130 - i
            dag på morgonen nära
          </note>
          <note xml:id="i-32d6088c8e4cd616-0">
            131. Socialdemokraterna kom till makten på löftet att ställa
            allt till rätta inom ekonomin. Sammanfattningsbetyget på vad som
            uträttats efter ett halvår är mycket dåligt.
          </note>
          <note xml:id="i-bc23f085b2ec07fb-0">
            Ändå har återhämtningen av världsekonomin gått betydligt snabbare
            än vad som förutsågs i höstas. Inte minst gäller detta Europa,
            och särskilt då våra grannländer, Norge, Danmark och Finland men
            även Tyskland. Den gynnsamma utvecklingen av världshandeln medför
            att den starka uppgången i den svenska exportindustrin fortsätter.
            Men trots detta förutses för
          </note>
          <note xml:id="i-3167a47106491f82-0">
            Sverige en lägre tillväxt än vad som tidigare ställts i utsikt.
            Det är ett tydligt tecken på obalansen i den inhemska ekonomin
            att medan andra industriländer skriver upp sina tillväxtprognoser
            tvingas vi göra nedrevideringar.
          </note>
          <note xml:id="i-7e02b22f87817350-0">
            Därmed fortsätter Sverige att halka efter i den internationella
            välfärdsligan. För 25 år sedan låg vi tillsammans med USA och
            Schweiz i topp vad avser levnadsstandard, mätt som köpkraftsjusterad
            bruttonationalprodukt per invånare. Vid den senaste mätningen
            hamnade vårt land på 17:e plats bland 24
          </note>
          <note xml:id="i-f5e2a4bbcd743f86-0">
            OECD-länder. Och nu förutses alltså sänkningen av vår relativa
            välfärd fortsätta.
          </note>
          <note xml:id="i-00a425218037e786-0">
            Enligt finansplanen stannar tillväxten år 1995 vid
          </note>
          <note xml:id="i-9dac33018b7867d7-0">
            2,6 % och 2,9 % år 1996. Det innebär för innevarande år en sänkning
            från de 3,4 % som regeringen angav så sent som i november. Det
            kan jämföras med att socialdemokraterna i sin ekonomisk-politiska
            motion i maj förra året utlovade att en ny regering skulle höja
            tillväxttakten i Sverige till 4½ % år 1995.
          </note>
          <note xml:id="i-0eccbe728fd8e9c0-0">
            Ändå är regeringen klart mera optimistisk än andra bedömare,
            som t.ex. Konjunkturinstitutet och
          </note>
          <note xml:id="i-8e8eff09d5f2c454-0">
            OECD. Dess prognos bygger på antagandet att den privata konsumtionen
            - trots sänkta disponibla hushållsinkomster både i år och nästa
            år - skall kunna hållas uppe och t.o.m. öka något. För att räknestycket
            skall gå ihop krävs att hushållen inte oväsentligt minskar sitt
            sparande.
          </note>
          <note xml:id="i-ddc807fc2f80d875-0">
            Om detta har chefen för Handelns utredningsinstitut Lars Jacobsson,
            som onekligen förfogar över erfarenhet och kunnande på området,
            avgett följande omdöme: "Att svenska folket skulle spara väsentligt
            mindre i år är rent önsketänkande från finansdepartementets sida".
            Han förutser att sparkvoten hålls uppe under intryck av den otrygghet
            som skapas av alla skattehöjningar, den ovissa avtalsrörelsen,
            förändringar inom socialförsäkringarna och osäkerhet på fastighetsmarknaden.
            Inte minst kommer naturligtvis den sedan några dagar ytterligare
            höjda realräntan att stimulera till fortsatt sparande.
          </note>
          <note xml:id="i-2a4919bc9c032fc3-0">
            Om den privata konsumtionen skulle sjunka i takt med de disponibla
            inkomsterna, vilket är ett antagande som förefaller mig betydligt
            mer sannolikt än regeringens, hamnar den årliga tillväxten snarare
            under än över 2 %. Då är man inte ens i närheten av de 3 %
          </note>
          <note xml:id="i-9ac4a619d3fe6aea-0">
            som är en förutsättning för att mera märkbart få ner arbetslösheten.
            Inte ens enligt finansplanen väntas den totala arbetslösheten
            sjunka mer än till ca 11 % nästa år, medan den öppna arbetslösheten
            då fortfarande överstiger 6 %. Dessa siffror skall jämföras med
            den snabba återgång till tidigare nivåer för arbetslöshetstalen
            som förespeglades i valrörelsen.
          </note>
          <note xml:id="i-74355c9704212a2c-0">
            De antaganden som lagts till grund för regeringens bedömning
            av den statsfinansiella utvecklingen har redan slagits sönder.
            Den femåriga obligationsräntan förutsågs i år ligga på 10 % i
            genomsnitt - den är nu
          </note>
          <note xml:id="i-b697de12a1b94a2e-0">
            10,8 % och på väg uppåt. Kronindex skulle vara 124
          </note>
          <note xml:id="i-181b2fa53f0e0356-0">
            - den är nu nära 131. Med sådana värden blir den dämpning i statsskuldens
            ökningstakt som borde följa av konjunkturförbättringen knappast
            märkbar. Detta understryker att regeringens ekonomiska politik
            är baserad på ytterst smala marginaler. Minsta störning -
          </note>
          <note xml:id="i-cc22482ace0c2c35-0">
            och det är ingen liten störning vi haft - på de internationella
            finansmarknaderna eller t.ex. i avtalsrörelsen utlöser reaktioner
            som utesluter möjligheterna att med den förda politiken få ekonomin
            på rätt kurs igen.
          </note>
          <note xml:id="i-6068a271ceea42ac-0">
            Vad som framför allt inger oro hos marknadsaktörerna är det litet
            längre perspektivet. Vad händer om två år, när konjunkturen lutar
            nedåt igen och Sverige fortfarande har en total arbetslöshet över
            10 % och en statsskuldskvot på 100 % av bruttonationalprodukten?
          </note>
          <note xml:id="i-123db9ea08886f21-0">
            Med den känslighet vi har för konjunkturförändringar i vår statsbudget
            på både utgifts- och inkomstsidan -
          </note>
          <note xml:id="i-7728b97aefd155b8-0">
            vad som utifrån keynesiansk synvinkel i berömmande ordalag brukat
            kallas automatiska stabilisatorer -
          </note>
          <note xml:id="i-b1fd804e84b8a613-0">
            kommer då kurvan för statsskuldsökningen åter dramatiskt skjuta
            i höjden. Det är den utvecklingen vi måste förhindra redan nu,
            medan efterfrågan på våra produkter utomlands ännu är hög. Men
            tiden är kort.
          </note>
          <note xml:id="i-a29a562d45e97f5d-0">
            Verkstadsindustrin konstaterade redan i höstas att konjunkturtoppen
            för deras del är nära, och Handelsbankens ekonomer sade i sin
            senaste prognos att 1995
          </note>
          <note xml:id="i-07c801828c18d1d3-0">
            blir det bästa året i den här konjunkturcykeln.
          </note>
          <note xml:id="i-f4aa44a7062c3c83-0">
            Har finansministern funderat över varför Finland, som ju faktiskt
            råkade ännu värre ut än Sverige under det tidiga 90-talets nedgång,
            i dag har en ecu-index på
          </note>
          <note xml:id="i-fc90852de76cf1ed-0">
            104 - förmodligen bättre, eftersom siffran är sedan i går - mot
            Sveriges över 130? Varför har den svenska kronan sjunkit med 20
            % gentemot den finska marken sedan i somras? Varför ligger den
            korta räntan i Finland nästan tre procentenheter lägre än den
            svenska?
          </note>
          <note xml:id="i-4d28de12a3fe3b66-0">
            Svaret är förstås att man i vårt broderland tagit mycket mera
            allvarligt på kravet att sanera ekonomin genom utgiftsminskningar
            och att genomföra långsiktiga strukturella reformer som är alldeles
            nödvändiga.
          </note>
          <note xml:id="i-48d747d2cbab3e8f-0">
            Fru talman! Jag nämnde den aktuella orosfaktor som lönerörelsen
            utgör. Många tårar har fällts över den uteblivna samordningen
            inom LO. För min del tror jag denna är till fördel, och det även
            om löneökningen totalt sett blir något högre än vad den annars
            skulle ha varit i genomsnitt. Genom att förhandlingsarbetet decentraliseras
            blir det möljligt att bättre anpassa förändringarna till lönebetalningsförmågan.
            Det är ett viktigt steg mot den ökade flexibilitet i arbetslivet
            som krävs.
          </note>
          <note xml:id="i-75a1f747aa54e2c0-0">
            I konsumentledet är prisstegringen ännu så länge beskedlig. Konsumentprisindex
            klarade sig i januari under treprocentsgränsen på tolmånadersbasis.
            Det förtjänar framhållas att inträdet i EU hade stor betydelse
            för detta, vilket var och en som sedan årsskiftet handlat fläskfilé
            med rabatt kan intyga. Men producentpriserna stiger i en takt
            av över 6 % om året. Och i synnerhet efter den senaste ränteuppgången
            och kronförsvagningen kan handelns marginaler inte krympas hur
            mycket som helst. Som Riksbanken nyligen framhöll, blir det svårt
            att klara prisstabilitetsmålet under resten av året och särskilt
            nästa år. Jag vill understryka att detta mål är en inflationstakt
            av
          </note>
          <note xml:id="i-e4629fe6dc0ea0b2-0">
            2 % och inte 3 % - den sistnämnda siffran är ytterkanten på den
            bandbredd som inte får överskridas annat än kanske någon enstaka
            månad.
          </note>
          <note xml:id="i-484e1a447df1d5b5-0">
            Inget är viktigare för trovärdigheten i kampen mot inflationen
            än att Riksbanken ges ökad självständighet i enlighet med Riksbanksutredningens
            liggande förslag. Jag har tidigare frågat finansministern - och
            för den delen också förre utredningsledamoten Jan
          </note>
          <note xml:id="i-a3b624515d962bff-0">
            Bergqvist - och jag gör det igen: Om ni nu inser att medlemskap
            i ett EU som befinner sig i den ekonomiska och monetära unionens
            andra steg kräver åtgärder på denna punkt, varför då inte genomföra
            dem så snabbt som möjligt för att markera beslutsamheten att försvara
            kronans inre och därmed också yttre värde?
          </note>
          <note xml:id="i-9e542901731a1d6f-0">
            Ett annat krav som medlemskapet i EU och förberedelserna för
            EMU ställer är utarbetandet av ett konvergensprogram. Regeringen
            tycks mig hittills ha tagit alldeles för lätt på den uppgiften.
            Det räcker uppenbarligen inte med en internationell populärversion
            av finansplanen. Då stiger räntorna ytterligare i höjden lika
            snabbt som kronan försvagas. De nu av verkligheten sönderslagna
            prognosantagandena måste korrigeras och perspektivet dras ut mot
            år 2000. När så sker kommer det att stå klart att finanspolitiken
            måste skärpas. Det duger inte att vänta till hösten eller ens
            till kompletteringspropositionen med ytterligare sparförslag.
            De förhindras dessutom av att vi nu under de närmaste veckorna
            här i riksdagen kommer att anta utgiftsbeslut för de närmaste
            18 månaderna. Vad som då återstår när man kommer stickande med
            improviserade sparförslag i efterhand är inga besparingar, det
            är skattehöjningar. Kommentarer både av finansministen och av
            den socialdemokratiska gruppledaren här i riksdagen antyder att
            det är ytterligare skattehöjningar som kan komma.
          </note>
          <note xml:id="i-0cc825e576c472dc-0">
            Om man vill ge ett seriöst intryck inför EU kan man inte efter
            bara någon eller några månader komma och vilja ändra i det konvergensprogram
            som överlämnats till berörda EU-organ. Det bästa vore naturligtvis
            om finansministern redan här i dag kunde lämna de utfästelser
            som behöver göras.
          </note>
          <note xml:id="i-dda764f7d9791367-0">
            Men Göran Perssons problem är att inte ens det otillräckliga
            sparpaket han hittills lagt fram ser ut att kunna genomföras.
            Det förslag till statsbudget som socialdemokraterna i finansutskottet
            säger sig stödja urholkas successivt. Förutom att det riktade
            anställningsstödet är närmast verkningslöst i sak, och därmed
            ansvarslöst i nuvarande samhällsekonomiska läge, är det efter
            vad som framkommit efter ett oändligt antal frågor i finansutskottet
            också ofinansierat.
          </note>
          <note xml:id="i-fcd0a6bb5e549678-0">
            Det heter att man skall återkomma till finansieringen i kompletteringspropositionen
            - och vad det betyder har jag just sagt - och det sägs likadant
            om andra avvikelser som nu är på gång i arbetsmarknadsutskottet.
          </note>
          <note xml:id="i-b52baf9a034559a7-0">
            Men därmed är inte det budgetförslag vi nu tar ställning till
            fullständigt. Flera uppgörelser har träffats med oppositionspartier
            om merutgifter inom bl.a.
          </note>
          <note xml:id="i-0bf10b685e96b1ee-0">
            jordbrukets och tullens områden. Förändringarna går i samma riktning
            som vi moderater förordat, men skillnaden är att finansieringen
            inte är klar. Det konkreta förslaget om neddragningar på familjepolitikens
            område skulle vara färdigt till den 1 mars - det har vi inte sett
            av. Vad säger finansministern om revolten inom socialförsäkringsutskottet
            mot förslaget om sänkt kompensationsnivå i sjukförsäkringen? Sammantaget
            är detta sparmotstånd hos socialdemokrater i riksdagen naturligtvis
            en mycket dålig signal till de bedömare som är övertygade om att
            Sverige behöver spara mera.
          </note>
          <note xml:id="i-94e6c9c45b98edd5-0">
            Företrädare för internationella samarbetsorgan och ratinginstitut
            samt bankanknutna och fristående ekonomer anser genomgående att
            det tillkommande sparbehovet är 15-20 miljarder. Det moderata
            budgetalternativet ger en förbättring på 17 miljarder. Därtill
            krävs enligt både vår och andras mening att åskilligt av vad som
            hittills haft formen av skattehöjningar måste omformas till utgiftsminskningar.
            Totalt sett förordar vi 44 miljarder i skattelättnader och 62
            miljarder i utgiftsbesparingar.
          </note>
          <note xml:id="i-1a5fc9bfded87098-0">
            Om Sverige skall kunna återupprättas som tillväxtoch företagarnation
            är det därutöver nödvändigt att avreglera marknader, att privatisera
            offentligt ägda företag och att konkurrensutsätta verksamheter
            som hittills legat under statliga eller kommunala monopol.
          </note>
          <note xml:id="i-7b7b7f0791829c98-0">
            Inte minst är det angeläget att öppna för en expansion av den
            privata tjänstesektorn. Finansministerns negativa besked på den
            punkten nyligen är ett hårt slag riktat mot arbetssökande både
            ungdomar och äldre i vårt land. Det är dessutom obegripligt med
            hänsyn till att vi tycks vara överens om att de nya jobben måste
            komma i privata företag. Industrin och byggsektorn kan visserligen
            komma att producera mer men inte anställa så många fler. En avreglerad,
            vital och växande tjänstesektor är nödvändig om Sverige skall
            få den tillväxt som behövs för att arbetslöshet, budgetunderskott
            och statsskuld skall komma ner i rimliga proportioner.
          </note>
          <note xml:id="i-a5bed1e4d31a7e33-0">
            Fru talman! Bland alla de viktiga reservationer som vi moderater
            avgett till finansutskottets betänkande yrkar jag bifall till
            nr 1 och nr 25.
          </note>
          <note xml:id="i-0f8e7aa471d1da0f-0">
            Anf. 3 PER-OLA ERIKSSON (c)
          </note>
          <note xml:id="i-1b1f715c1c3af7e4-0">
            Fru talman! De senaste dagarnas oro på valutaoch räntemarknaderna
            med fallande kronkurs och ökande räntor har blivit en ny tydlig
            påminnelse om obalansen i svensk ekonomi. Detta får snabbt stora
            negativa konsekvenser för de enskilda hushållen, för företagen
            och icke minst för statsfinanserna.
          </note>
          <note xml:id="i-38eee1d1d834a64f-0">
            Finansutskottets betänkande om riktlinjer för den ekonomiska
            politiken och budgetpolitiken bygger på de antaganden och utgångspunkter
            som finns i finansplanen, nämligen en starkare kronkurs och lägre
            räntor.
          </note>
          <note xml:id="i-f07c2437961b516e-0">
            I den preliminära nationalbudgeten skriver regeringen att det
            förutses fallande femåriga obligationsräntor. Vidare sägs att
            anledningen till de successivt lägre långräntorna är ett ökat
            förtroende för en hållbar statsskuldsutveckling. Dessutom kan
            man läsa att den svenska kronan antas appreciera gentemot de övriga
          </note>
          <note xml:id="i-78f8c3c61eec875b-0">
            EU-ländernas valutor.
          </note>
          <note xml:id="i-400666655ad09a7b-0">
            Fru talman! I verkligheten ser vi i dag något helt annat - en
            allt svagare krona och högre räntor. Finansutskottets betänkande,
            som det utformats av majoriteten, är egentligen ett mindre trovärdigt
            dokument.
          </note>
          <note xml:id="i-083bcf4e36216e85-0">
            Jag förstår om socialdemokraterna och främst finansministern
            känner oro. Den försvagade kronkursen och de kraftigt stigande
            marknadsräntorna är en utomordentligt hård dom mot Sverige. Politiken
            har inte den trovärdighet som socialdemokraterna brukar påstå
            i högtidliga sammanhang.
          </note>
          <note xml:id="i-e85fb80e60e353e3-0">
            Den ekonomiska politiken måste nu utformas så att vi får en långsiktigt
            hållbar utveckling. Vi får inte vältra över problemen med stor
            statsskuld och stor miljöskuld på kommande generationer. Det är
            utgångspunkten för Centerns alternativ till regeringens ekonomiska
            politik.
          </note>
          <note xml:id="i-7e21a289df050232-0">
            Fru talman! Förr brukade barnen låna av föräldrarna när pengarna
            inte räckte. Nu är det föräldrarna som lånar av nästa generation,
            av våra barn och barnbarn, för att finansiera vår välfärd. Så
            kan vi inte ha det. Därför måste Sveriges statsfinanser saneras.
          </note>
          <note xml:id="i-ccbe23958a374a99-0">
            För att lyckas vrida utvecklingen rätt är några faktorer avgörande
            - låg inflation, tillväxtskapande åtgärder, minskad arbetslöshet
            och en balanserad avtalsrörelse.
          </note>
          <note xml:id="i-ff55621dff19d817-0">
            Budgetsaneringens innehåll måste anpassas till vad som är långsiktigt
            strukturellt riktigt. Saneringspolitiken måste samspela med, och
            inte motverka, strukturpolitiken. Inflationsbekämpningen måste
            ha fortsatt hög prioritet.
          </note>
          <note xml:id="i-390477f88b094b64-0">
            Men den ekonomiska politiken måste uppfylla fler krav än så.
            Statsfinanserna måste saneras med ökad grundtrygghet och rättvis
            fördelning som ledstjärna.
          </note>
          <note xml:id="i-91f50e77c4c003ba-0">
            Vi måste ha en omställning av ekonomin i riktning mot kretsloppstänkande
            och en ekonomisk tillväxt som tar miljöhänsyn och värnar en god
            regional utveckling. De selektiva arbetmarknadspolitiska åtgärderna
            måste reserveras för personer som har särskilt svårt att komma
            in på arbetsmarknaden.
          </note>
          <note xml:id="i-c32bf586762b85de-0">
            Centerns ekonomisk-politiska förslag innehåller alla viktiga
            komponenter för att få en uthållig ekonomisk utveckling. Vårt
            alternativ till regeringens budget är ca 13 miljarder starkare.
            Det innebär att sysselsättningen skulle öka, miljön förbättras
            och den generella välfärdspolitiken omfatta alla.
          </note>
          <note xml:id="i-96f51a139b73119f-0">
            Med Centern i regeringsställning genomfördes flera viktiga reformer
            för att skapa en hållbar näringslivsledd tillväxt. Vi genomförde
            reformer för att skapa en hållbar utveckling i ekonomin och en
            ökad rättvisa i välfärdssystemen. Miljöarbetet lyftes fram på
            ett för
          </note>
          <note xml:id="i-d3e65451d19a2383-0">
            Sverige nytt och unikt sätt.
          </note>
          <note xml:id="i-5b6172de58ef1b14-0">
            I dag skulle det i och för sig finnas anledning att kritiskt
            granska socialdemokraternas politik i opposition. Den präglades
            tyvärr ofta av populism. Jag kan inte påstå att Göran Persson
            som finansminister har ägnat sig åt populism. Han har gjort försök
            att sanera den svenska ekonomin. Det som sker nu är något radikalt
            annorlunda mot det som skedde under oppositionsåren.
          </note>
          <note xml:id="i-7786b55d8ac48fed-0">
            Men i budgetpropositionen ges en historiebeskrivning som inte
            stämmer med vad som verkligen skett. Om man läser budgetpropositionen
            verkar det som om socialdemokraterna har glömt 80-talets inflationsspiral
            och spekulationsekonomi. Då var det inne att tjäna pengar på pengar,
            fastighetsvärdena blåstes upp och resultatet blev bankkrisen som
            kom att kosta det svenska folket minst 65 miljarder kronor. Varför
            vägrar finansministern att återkräva det svenska folkets utlägg
            för att hålla bankerna under armarna?
          </note>
          <note xml:id="i-154a3064ad30fa06-0">
            Fru talman! Nu är det föga meningsfullt att älta det som har
            varit. Nu är det inte tid att se bakåt. Nu är det dags att se
            framåt och söka lösningar som lyfter
          </note>
          <note xml:id="i-5119cbb24c8889fc-0">
            Sverige ur ekonomins träskmarker. Återkommande debatter här i
            kammaren om den politiska skuldbördan gör inte räntebördan lättare
            för småhusägare, företag eller lågavlönade. Vi måste nu söka efter
            långsiktiga lösningar som ger stabilitet och kontinuitet. Men
            det förutsätter att regeringen söker förankra politiken på annat
            håll än på vänsterkanten.
          </note>
          <note xml:id="i-2e2f8ef941fbe18a-0">
            Sverige har för närvarande ett hyfsat kostnadsläge.
          </note>
          <note xml:id="i-4b51c26233bb4786-0">
            Många ekonomiska indikatorer pekar rätt. Investeringarna ökar,
            exporten går bra, bytesbalansen pekar på överskott och produktiviteten
            i näringslivet har radikalt förbättrats sedan 80-talet. Tre år
            med fyrklöverregeringens politik börjar ge resultat på dessa punkter.
            Kvar står en för hög arbetslöshet och ett högt ränteläge.
          </note>
          <note xml:id="i-077ab777aa7ad67e-0">
            Regeringen drar tyvärr felaktiga slutsatser av hur svensk ekonomi
            kommer att utvecklas och föreslår ett antal felaktiga åtgärder.
            Det gäller framför allt åtgärder för företagandet och för möjligheterna
            att skapa nya jobb.
          </note>
          <note xml:id="i-81d43b6691596bb9-0">
            I höstas drev socialdemokraterna igenom höjda arbetsgivaravgifter.
            Nu vill regeringen driva igenom det sönderkritiserade nyanställningsstödet
            RAS eller
          </note>
          <note xml:id="i-292b921947c402b8-0">
            NYS, som jag tycker är en mer lämplig benämning.
          </note>
          <note xml:id="i-3829b128213b4079-0">
            Det skulle först kosta 7 miljarder kronor, men har reducerats
            till 5 sedan regeringen köpt Miljöpartiets stöd genom pengar till
            allergisanering. Dessa 7 miljarder är ännu ofinansierade. Mot
            bakgrund av oron på valutamarknaden bör riksdagen inte fatta beslut
            om nya ofinansierade utgifter och reformer.
          </note>
          <note xml:id="i-cb92dce5505cfa37-0">
            Fru talman! Debatten i dag kommer att handla om åtgärder för
            att sanera svensk ekonomi, få ner budgetunderskottet och få en
            politik som pressar ner räntorna. Vi kommer att i stort sett vara
            överens om vikten av detta. Sedan skiljer vi kanske oss när det
            gäller vilken typ av åtgärder vi skall vidta. Men önskan att få
            ner budgetunderskottet, pressa ner räntorna och få stopp på statsskuldens
            ökning tror jag är gemensam för oss alla.
          </note>
          <note xml:id="i-708918421cbb9730-0">
            Men vad händer efter finansutskottets debatt? Efter den här debatten
            skall Socialdemokraterna och
          </note>
          <note xml:id="i-6eb51e08f927eb8e-0">
            Miljöpartiet besluta om det riktade anställningsstödet.
          </note>
          <note xml:id="i-18451383dd20e1e5-0">
            Jag tycker att det är kvalificerat vansinne att besluta om RAS.
            Det innebär ett ökat budgetunderskott och därmed en ökad statlig
            upplåning. Mitt råd till socialdemokraterna är: Avstå från att
            mot en stor minoritet i riksdagen, mot företagens, AMS och många
            fackliga organisationers vilja driva igenom RAS-förslaget!
          </note>
          <note xml:id="i-c7cfe4f946b72eae-0">
            Släpp prestigen och tänk på landets ekonomi!
          </note>
          <note xml:id="i-828683e881cddb70-0">
            Jag vill samtidigt passa på att fråga socialdemokraterna hur
            många jobb man tror att Rädda Anders
          </note>
          <note xml:id="i-5fb7a708ea1464cf-0">
            Sundström-förslaget kommer att ge.
          </note>
          <note xml:id="i-80dc6d9b1130a660-0">
            Det avgörande för att skapa nya jobb är goda villkor för företagen.
            Vi i Centern har lagt fram en rad förslag om ökad riskkapitalförsörjning,
            förbättrad arbetsrättslig lagstiftning, lägre arbetsgivaravgifter
            genom skatteväxling osv. Om regeringen är intresserad av att skapa
            en majoritet för goda villkor för företagande bör Centerns förslag
            studeras ingående. Vi är, herr finansminister, beredda till en
            konstruktiv oppositionspolitik för att skapa förutsättningar för
            fler företagare, fler företag och fler jobb.
          </note>
          <note xml:id="i-44f6258069a8afae-0">
            En sundare ekonomi ställer också krav på strukturreformer och
            moderniseringar av de nuvarande välfärdssystemen. Centerns utgångspunkt
            är att ingen skall ställas utanför välfärdssystemen på det sätt
            som sker i dag. Ökad grundtrygghet är vår modell. Det är orimligt
            att, som nu sker, cementera den gräns som går genom Välfärdssverige.
            Den som redan har det gott ställt skall ha mycket, men den som
            har litet eller inget skall få just litet eller inget.
          </note>
          <note xml:id="i-e36d498d6343d252-0">
            För att kunna skapa balans i ekonomin borde vi enas om en rad
            strukturella reformer. Som exempel kan vi ta den breda pensionsuppgörelsen.
            Den kan tjäna som utgångspunkt för hur vi bör tänka. Rotandet
            i teknik och detaljer fick stå tillbaka till förmån för en långsiktigt
            genomgripande förändring av pensionssystemet. Pensionsuppgörelsen
            mellan fyrklöverregeringen och socialdemokraterna ger oss i allt
            väsentligt ett bra och hållbart pensionssystem.
          </note>
          <note xml:id="i-c1632bec68e13587-0">
            Det som gjordes på pensionsområdet bör stå modell för andra områden,
            t.ex. på arbetslivsområdet. Vi måste skapa en arbetslivsförsäkring
            som inkluderar ersättning vid arbetslöshet, sjukdom och arbetsskada.
          </note>
          <note xml:id="i-05f8f9918c9b49ee-0">
            Det finns skäl att även inkludera förtidspensionering i ett sådant
            system. Det är motsatt väg mot den som regeringen valde i höstas
            när den rev upp den allmänna arbetslöshetsförsäkringen.
          </note>
          <note xml:id="i-dbec1333b1f2f921-0">
            Regeringen riktar nu besparingar mot barnfamiljer. Många av barnfamiljerna
            lever med smala ekonomiska marginaler. Minskat barnbidrag är enligt
            vårt sätt att se en kortsiktig och felaktig lösning. Jag vill
            i stället se en bred enighet om en familjepolitisk reform. Centerns
            alternativ är i det fallet ett barnkonto -
          </note>
          <note xml:id="i-db3418aecc80776e-0">
            beskattat och lika för alla barn i åldern 0-6 år.
          </note>
          <note xml:id="i-60a08092fb58c960-0">
            Jag vill fråga finansutskottets ordförande och också finansministern,
            som senare skall delta i debatten, om de är intresserade av att
            inleda ett arbete för att skapa hållbara strukturreformer inom
            dessa områden.
          </note>
          <note xml:id="i-793fe9f9dc2823c2-0">
            Den typen av strukturåtgärder och strukturreformer borde också
            vara bärande inslag i ett vägvinnande kommande konvergensprogram.
          </note>
          <note xml:id="i-87ac9033ae36c1c3-0">
            I linje med strukturreformen, där rättvisa och valfrihet skall
            sättas i förgrunden, borde vi också pröva en kassabegränsning
            på den offentliga sektorn. Det måste bli stopp för utgiftsökningen.
            Detta instrument var aktuellt i slutet av 1980-talet, men fick
            då en utformning som Centern hade anledning att kritisera, eftersom
            det främst var inriktat på löneutveckling. Jag tycker att vi måste
            söka efter ett system där vi sätter ett tak för myndigheters utgifter
            men formar det så att det ger frihet att göra fördelningspolitiska
            prioriteringar mellan individen, hushåll och region.
          </note>
          <note xml:id="i-550f7b30dc5701ec-0">
            Fru talman! Sveriges ekonomiska situation som vi upplever den
            i dessa dramatiska dagar, med fallande kronkurs och stigande räntor,
            motiverar att vi söker efter det politiska handslaget och långsiktiga
            lösningar. Sverige är för litet och problemen är för stora för
            att vi skall fastna i politisk pajkastning om vem som bär skuldbördan
            när det gäller dagens problem. De som dignar under räntebördan,
            står utanför arbetsmarknaden eller har svårt att få hushållskassan
            att räcka till kräver att vi söker efter det som enar i stället
            för att prioritera det som skiljer.
          </note>
          <note xml:id="i-b4bde63b5e8e4fd1-0">
            Avslutningsvis, fru talman, vill jag säga att jag vidhåller de
            reservationer till betänkandet som Centern har undertecknat, men
            av praktiska skäl och för tids vinnande kommer jag bara att yrka
            bifall till reservationerna 1 och 26.
          </note>
          <note xml:id="i-f5b71f68d9336364-0">
            Anf. 4 ANNE WIBBLE (fp)
          </note>
          <note xml:id="i-45225f8da2a5e2e6-0">
            Fru talman! Det finns två bilder av den svenska ekonomin i dag.
            Den ena är positiv. Det är exportindustrin som visar vägen där.
            Det går som tåget i exporten. De gör rekordvinster, och de investerar
            och ökar antalet jobb.
          </note>
          <note xml:id="i-acbb724ad6cb1daa-0">
            Den andra bilden är mycket negativ. Den gäller utlandets bedömning
            av den svenska ekonomin. Utlandets förtroende är nu noll. Det
            syns i rekordsvag krona och höjda räntor.
          </note>
          <note xml:id="i-1183414b5b172ec9-0">
            Det borde finnas en möjlighet att utnyttja denna plussida - det
            som går bra i ekonomin - till att förbättra och stärka Sverige.
            Men regeringen och Göran
          </note>
          <note xml:id="i-284059974625cd5f-0">
            Persson har i stället minskat förtroendet för landet genom att
            välja fel samarbetspartner i riksdagen och fel politik. Man har
            höjt skatterna på företagande så att det blir färre jobb. Man
            har för få och felaktiga besparingar. Man har rivit upp beslutet
            om karensdagen och andra viktiga strukturella reformer, och man
            vill nu spendera 7 miljarder kronor som inte finns på
          </note>
          <note xml:id="i-37258d0f73289975-0">
            RAS. Det är några exempel på misstagen.
          </note>
          <note xml:id="i-4cc5a2da2f2663b3-0">
            Göran Persson har åkt runt i världen för att försöka förklara
            hur bra den svenska ekonomin egentligen går, men han har alldeles
            uppenbart misslyckats med detta och mycket snabbt blivit överkörd
            av internationella placerare som flyr den svenska kronan. I dag
            får man nog säga att Sverige är i ett roderlöst tillstånd. Vi
            driver som en liten eka i ett stormigt hav. Göran Persson vet
            uppenbarligen inte vad han skall göra.
          </note>
          <note xml:id="i-4bf50a21af23e9bb-0">
            Hittills har han lyckats parkera Sverige i världens
          </note>
          <note xml:id="i-ccbaf8e7dcc141e6-0">
            B-lag i fråga om växelkurs och räntor. Kronan har fallit som
            en sten. Ecuindex låg i går över 130. En D-
          </note>
          <note xml:id="i-c04d2cc682ea077d-0">
            mark kostar mer än 5 kronor och 20 öre. Räntorna har sedan förra
            sommaren inte bara hållit sig kvar på en alldeles för hög nivå,
            utan de har ytterligare rakat i höjden under den senaste tidens
            oro. I går var de svenska obligationsräntorna 385 punkter högre
            än de tyska.
          </note>
          <note xml:id="i-c34ec0deb44039f6-0">
            För mindre än två veckor sedan, fru talman, skrev de borgerliga
            partierna i den gemensamma reservationen till dagens betänkande
            att finansplanens ekonomiska politik saknar säkerhetsmarginaler
            och har hög risknivå. Vi fortsatte: "Det går inte att bortse ifrån
            att händelser kan inträffa i omvärlden som kraftigt förändrar
            de ekonomiska förutsättningarna". Vi har tyvärr fått alldeles,
            alldeles för rätt.
          </note>
          <note xml:id="i-25269426f68fd28a-0">
            På dessa två veckor har kronan sjunkit med ca 25
          </note>
          <note xml:id="i-b2a57aa1bbe7bf62-0">
            öre mot D-marken. Räntemarginalen har ökat med 65
          </note>
          <note xml:id="i-45ea2537a9c0adef-0">
            punkter mot Tyskland. Det är precis motsatsen till finansplanens
            prognoser, där kronan skulle bli starkare och räntorna sjunka
            i förhållande till de tyska.
          </note>
          <note xml:id="i-61d7d418e723d4a1-0">
            Jag var i Finland i går. De har också problem med sin ekonomi
            med arbetslöshet och budgetunderskott.
          </note>
          <note xml:id="i-88d6c9030aef4428-0">
            Men i Finland utvecklas både växelkurs och räntor mycket mera
            positivt än i Sverige. Den finska marken har nästan gått tillbaka
            till den nivå som den hade när den började flyta, dvs. att den
            har stärkts mycket kraftigt under senare tid. De finska räntorna
            är klart lägre än de svenska. Ett av skälen är att de har genomfört
            och fortsätter att genomföra rejäla utgiftsminskningar och besparingar
            för att minska budgetunderskottet och få ordning på sin statsskuld.
            De har redan från början lägre nivå på de offentliga utgifterna
            än vad vi har i Sverige, men de har ändå förstått att det är utgifterna
            man måste minska och inte skatterna man skall öka. Därför är också
            det internationella förtroendet för den finska ekonomin mycket
            mera stabilt.
          </note>
          <note xml:id="i-b31245842ab4f8cd-0">
            De får tillbaka detta i positiv utveckling av den finska valutan
            och räntorna till fördel för de finska hushållen.
          </note>
          <note xml:id="i-9a4c382359e001c8-0">
            Göran Persson har inte lyckats skapa något förtroende för sin
            politik. I själva verket har tyvärr misstroendet i stället ökat.
            Den svenska ekonomin är nu mera sårbar än någonsin. Det går inte
            att försöka skylla ifrån sig detta på den internationella oron.
            Den internationella oron skulle inte ha så dramatiskt negativa
            effekter på Sverige om inte obalanserna i Sverige var så stora
            och den ekonomiska politiken så fel.
          </note>
          <note xml:id="i-f49ac8b67402975f-0">
            Allt fler bedömare har nu insett att den budgetsanering som i
            så hög grad bygger på höjda skatter är felaktig. Ännu värre blir
            det när regeringen också river upp viktiga strukturella reformer
            på arbetsmarknaden - a-kassan, arbetsrätten - river upp en strukturell
            reform i sjukförsäkringen och alltså vill slopa den införda karensdagen
            och dessutom ökar upplåningen med det konstiga RAS-förslaget.
          </note>
          <note xml:id="i-3d9b11f737e2dc3d-0">
            Det faktum att Göran Persson räknar fel fast åt rätt håll - upplåningen
            blir nog kortsiktigt något bättre än vad finansplanen redovisar
            - hjälper inte ett enda dugg. Människor är så medvetna om att
            effekterna på längre sikt snarast är sämre. Den Perssonska budgetsaneringsplanen
            förutsätter nästan evig tillväxt, och alla vet att konjunkturer
            går litet upp och ned. Efter uppgång kommer nedgång. En internationell
            dämpning kommer nog. Det finns många som tror att det blir omkring
            1997. Då finns det väldigt stor risk att statsskulden och budgetunderskottet
            exploderar i
          </note>
          <note xml:id="i-3e7db4bee6196da8-0">
            Sverige. Det beror faktiskt på att de åtgärder som
          </note>
          <note xml:id="i-75d4fdc109d9eaeb-0">
            Socialdemokraterna nu genomför innebär att budgeten blir mer
            och mer känslig för konjunkturutvecklingen. När konjunkturen går
            bra blir utslaget ganska stort, och när konjunkturen går dåligt
            blir det negativa utslaget ganska stort. Det beror på att man
            har höjt både andelen skatter och andelen utgifter i relation
            till vad de borde vara. Enligt finansplanen är skattekvoten ännu
            1998 ungefär 53 %. Utgifterna ligger på ungefär 65 % om man räknar
            i andel av hela ekonomins storlek. Med dagens förutsättningar
            - dagens räntenivåer och kronkurs - skulle det bli ännu värre.
          </note>
          <note xml:id="i-d87826f70a773f03-0">
            Om man har så hög skattekvot tappar man väldigt mycket pengar
            i statsbudgeten när konjunkturen viker.
          </note>
          <note xml:id="i-06426eea452a897c-0">
            Om man har så hög utgiftsandel ökar utgifterna väldigt mycket
            när konjunkturen viker. Resultatet blir att underskottet i budgeten
            börjar rasa i höjden igen vid en konjunkturdämpning. Statsskulden
            rasar i höjden från en redan alldeles för hög nivå. Denna stora
            risk och ökade känslighet för budgeten har tyvärr väldigt många
            människor redan insett. Det ökar deras misstro mot Sverige.
          </note>
          <note xml:id="i-2c4118bd96fc8b78-0">
            Den budgetsanering som Göran Persson är pappa till är inte robust.
            Den innebär ökad konjunkturkänslighet och ökad känslighet för
            kommande svängningar. Dessutom innebär den naturligtvis - det
            har sagts många gånger tidigare - att skatteökningarna och de
            strukturella misstagen förstör möjligheten till bättre tillväxt.
            De strukturella förändringarna innebär att dynamiken och anpassningsförmågan
            i ekonomin minskar. Då blir det större risk för flaskhalsar. Det
            blir större spänningar i lönerörelsen. Det finns större risk för
            lönekostnadsökningar som är större än produktivitetsökningen,
            och det finns större risk för att priserna börjar stiga mycket
            mer än i omvärlden och mer än vad vi själva har sagt. Sverige
            ligger redan otrevligt nära gränsen för inflationsmålet, vilket
            som allra högst är 3 %. Förväntningar på att målet skall överskridas
            blir tyvärr allt vanligare och riskerna för detta blir tyvärr
            allt större.
          </note>
          <note xml:id="i-5b5df9fe957e7d41-0">
            Riskerna är väldigt stora, och den nuvarande utvecklingen är
            mycket farlig. Den är farlig för jobben, och den är farlig för
            välfärden. Med hänsyn, fru talman, till att det i dag är internationella
            kvinnodagen är det faktiskt värt att påpeka att utvecklingen är
            särskilt farlig för kvinnornas välfärd. Det är den både kortsiktigt,
            på grund av den dåliga rättvisan i de åtgärder som genomförs -
            de ger orättvisa fördelningseffekter till nackdel för kvinnorna
            - men också långsiktigt på grund av risken för kommande närmast
            drakoniska förskräckliga besparingar i framtiden.
          </note>
          <note xml:id="i-289fe41b60fd5c14-0">
            Utvecklingen är faktiskt också farlig för demokratin, eftersom
            det finns en betydande risk att allt fler medborgare kommer att
            känna att det politiska systemet inte kan klara av att leverera
            det som har lovats.
          </note>
          <note xml:id="i-e7066d26b9b30e93-0">
            Om denna ränte- och växelkursutveckling skulle bestå eller bara
            mildras ganska långsamt, blir effekten mycket starkt åtstramande
            på den svenska ekonomin.
          </note>
          <note xml:id="i-8d6d39137282076b-0">
            Både företag och hushåll kommer att bli osäkra, nervösa, oroliga
            och vänta med investeringsbeslut och konsumtionsbeslut. Det betyder
            att tillväxten blir lägre, jobben färre, arbetslösheten högre
            och statens underskott blir större. Denna tudelning av ekonomin,
            där vissa grejer går bra och andra dåligt, skärps ytterligare,
            med värre spänningar i lönerörelsen och större risker för inflation
            som följd.
          </note>
          <note xml:id="i-a1a545bfda3fac43-0">
            Att exportindustrin skulle få hjälp av denna extra försvagning
            av kronkursen hjälper inte eftersom exportindustrin redan arbetar
            mycket nära kapacitetsgränsen. Det som hänt innebär att kraven
            på den ekonomiska politiken har skärpts.
          </note>
          <note xml:id="i-9a810bddbf95acc5-0">
            Regeringen har tyvärr misslyckats med den viktiga uppgiften att
            skapa stabilitet och förtroende. Valet av politisk samarbetspartner,
            Vänsterpartiet och ibland
          </note>
          <note xml:id="i-f75a89c0f332e29e-0">
            Miljöpartiet, inger inte något förtroende. Det är alldeles uppenbart
            att det var ett ödesdigert misstag av statsministern att med Vänsterpartiets
            hjälp skapa en konfrontationsministär.
          </note>
          <note xml:id="i-b52e6891e5cf7cc2-0">
            Det som nu behövs är en politisk och en ekonomisk förtroendechock.
            Folkpartiet har pekat på det redan i sin partimotion i januari.
            Det har bara blivit mera uppenbart sedan dess. Regeringen måste
            kort sagt både byta politik och samarbetspartner i riksdagen.
            Det finns ett utmärkt tillfälle att göra detta. Om två veckor
            skall finansutskottet och EU-nämnden få en redovisning av det
            som kallas för konvergensprogram, som i princip visar hur vi skall
            klara våra obalanser och få balans i ekonomin. Det skall inges
            till
          </note>
          <note xml:id="i-393a094f3459053d-0">
            Europeiska unionen. Detta konvergensprogram måste verkligen seriöst
            vara betydligt mera långtgående än finansplanen i fråga om besparingar
            och strukturella reformer. Det måste tydligt visa på en långsiktig
            omläggning och förändring av den hittills förda politiken.
          </note>
          <note xml:id="i-dbbb85e9cfd9159d-0">
            Det måste bygga på besparingar och strukturella reformer som
            det finns en politisk uppslutning kring i riksdagen. Folkpartiet
            har presenterat en mängd förslag både på besparingar, lägre skatter
            för att främja näringslivets och jobbens expansion och strukturella
            reformer för att öka ekonomins förmåga till anpassning och flexibilitet
            och minska risken för inflation.
          </note>
          <note xml:id="i-60e5c0adea4eb730-0">
            Vi kommer att stå fast vid dessa förslag även om socialdemokraterna
            ansluter sig. Regeringen måste faktiskt seriöst överväga detta
            och sedan konkret följa upp ett sådant nytt och mera långtgående
            konvergensprogram i kompletteringspropositionen i april.
          </note>
          <note xml:id="i-4bb50b5dd16e89e7-0">
            Fru talman! Jag inser att det är prestigemässigt svårt för Göran
            Persson att erkänna att han hittills har fört fel politik. Men
            läget är nu så allvarligt och finansministern så uppenbart villrådig
            att han rimligen sitter på sin kammare och överväger alla alternativ
            och möjligheter extra noga. Det är bra om han tar sig några timmar
            och funderar på detta.
          </note>
          <note xml:id="i-b6a1c6f89537fea8-0">
            På en punkt finns det inte särskilt många timmar kvar över huvud
            taget. Det gäller RAS. Det är några få timmar kvar innan riksdagen
            kommer att ha fattat ett alldeles galet beslut. En ansvarsfull
            finansminister skulle ta chansen och de timmmar respittid som
            finns och säga: Vi avstår från RAS. Vi ändrar oss och röstar bort
            denna ofinansierade utgift på 7 miljarder kronor.
          </note>
          <note xml:id="i-285fd10b452b949b-0">
            Det är faktiskt för Göran Perssons del bara att stå fast vid
            vad han sade i kammaren i höstas. Det var i en debatt om skatteväxling
            och möjligheten att sänka skatteuttaget på exempelvis arbete.
            Jag citerar från
          </note>
          <note xml:id="i-5ff174261b767c4e-0">
            Göran Perssons anförande: "Skall man sänka de inkomsterna skall
            de ersättas med någonting som är långsiktigt stabilt. Det är en
            utgångspunkt som jag inte kan vika ifrån i ett läge när vi har
            200, kanske
          </note>
          <note xml:id="i-d5f625c53572e3fd-0">
            240 miljarder kronor i löpande underskott att hantera ---. Något
            annat kommer ni inte att få höra från mig ---." Så sade Göran
            Persson i november förra året. Nu måste Göran Persson leva upp
            till dessa ord och rösta nej. Han måste föreslå att socialdemokraterna
            tar tillbaka förslaget om RAS.
          </note>
          <note xml:id="i-624ed3d329c26d52-0">
            Fru talman! Jag vill också fråga Jan Bergqvist om en mycket märklig
            passus i majoritetstexten i dagens betänkande. Där står nämligen
            att om vi hade haft en stramare finanspolitik - mera åtstramning
            - under bl.a. de första åren på 90-talet, hade det varit lättare
            att möta de svåra problemen sedan. Vi skulle alltså ha stramat
            åt mera. Ett par tre meningar längre ner klagas det tvärtom på
            att politiken var för stram och bidrog till att hämma, begränsa
            den inhemska efterfrågan.
          </note>
          <note xml:id="i-e0d826ebd8470f18-0">
            Det är ganska motsägelsefullt. Jag vill veta: Var politiken för
            stram eller var den för litet stram?
          </note>
          <note xml:id="i-5908c40740c90f18-0">
            Sedan säger socialdemokraterna, i samma stycke, att den inhemska
            åtstramningen och de penningpolitiska åtgärderna hösten 1992 ledde
            till depression och massarbetslöshet. Det låter ju ganska dåligt.
            Är det verkligen socialdemokraternas uppriktiga mening att kronförsvaret
            hösten 1992 och krisuppgörelserna mellan regeringen och socialdemokraterna
            var fel?
          </note>
          <note xml:id="i-484cd4830bba56f7-0">
            Tycker Jan Bergqvist att Sverige frivilligt skulle ha valt en
            devalveringspolitik? Jag tror att det hade varit förödande för
            Sverige.
          </note>
          <note xml:id="i-7fe498ae1bc264a1-0">
            I dagens Dagens Industri har den socialdemokratiska gruppledaren
            Sven Hulterström också börjat delta i den ekonomiska debatten.
            Han har sagt att han tycker att Sverige skall ta initiativ till
            en internationell omsättningsskatt på handeln på derivatmarknaden.
          </note>
          <note xml:id="i-de5efe073bb21f5f-0">
            Frågan har varit uppe i utskottet. I betänkandet tar socialdemokraterna
            avstånd från en sådan tanke på ett i mitt tycke mycket klokt sätt.
            Jag tror att det vore helt förödande och det skulle starkt skada
            Sveriges anseende och öka omvärldens misstro mot Sverige om
          </note>
          <note xml:id="i-642c6f7ca29ade98-0">
            Sven Hulterströms tankar blev regeringens politik.
          </note>
          <note xml:id="i-bb466285f75bbda9-0">
            Jag vill fråga Jan Bergqvist och för den delen också
          </note>
          <note xml:id="i-3319753bc785f947-0">
            Göran Persson om socialdemokraterna står fast vid finansutskottets
            avståndstagande från en sådan omsättningsskatt.
          </note>
          <note xml:id="i-6a7611a88f5f478d-0">
            Fru talman! Jag står givetvis bakom alla reservationer som jag
            har undertecknat, men för tids vinnande yrkar jag bifall enbart
            till reservationerna 1, 5 och
          </note>
          <note xml:id="i-5861f730c70cf2d8-0">
            27.
          </note>
          <note xml:id="i-9ce327ad0a338fc0-0">
            Anf. 5 LARS TOBISSON (m) replik
          </note>
          <note xml:id="i-be1acf3eb4a96567-0">
            Fru talman! Anne Wibble oroar sig med all rätt för den ränteuppgång
            som har varit. Jag tycker att hon inte gjorde saken full rättvisa.
            Det kan bero på att hon inte har hört vad som hände i dag på morgonen,
            när marknaden öppnade. Då steg femårsräntan med 15
          </note>
          <note xml:id="i-e8ecb1f40781a6d8-0">
            punkter, till nära 11 %. Sexmånadersräntan gick upp nästan lika
            mycket, med 11 punkter till 9,15 %. Det kan vara bra även för
            finansministern att fundera över i avvaktan på hans inlägg.
          </note>
          <note xml:id="i-f587222f108be438-0">
            Anf. 6 ANNE WIBBLE (fp) replik
          </note>
          <note xml:id="i-07ec15ba40e9cdd9-0">
            Fru talman! Jag får tacka Lars Tobisson för de senaste nyheterna.
            Det bara illustrerar ytterligare det utomordentligt allvarliga
            i dagens situation. Det är faktiskt så allvarligt att Göran Persson
            inte har råd att vara villrådig särskilt länge till. Detta skadar
            möjligheterna att få fram jobb. Det skadar våra möjligheter att
            bevara och utveckla välfärden och levnadsstandarden över huvud
            taget för människor i Sverige. Tiden börjar rinna ut nu, Göran
            Persson.
          </note>
          <note xml:id="i-3efeaf882c7285c9-0">
            Anf. 7 JOHAN LÖNNROTH (v)
          </note>
          <note xml:id="i-28494d062be23b04-0">
            Fru talman! Jag skall börja med att yrka bifall till reservationerna
            2, 16 och 28.
          </note>
          <note xml:id="i-533205a1557aa309-0">
            Det är den 8 mars i dag, och det kan finnas anledning också för
            oss män att fundera på en del på vad det betyder. Jag satt i morse
            och läste två olika saker.
          </note>
          <note xml:id="i-4495e77fe5f1c09d-0">
            Det första var ett brev från en kvinna som jag träffade i lördags.
            Hon kommer från Älvängen utanför Göteborg, och hon beskrev situationen
            för sig själv och sina arbetskamrater. Hon arbetar på ett laboratorium
            som laboratorieassistent. Hon berättade bl.a. om en god vän, jag
            tror hon var i 45-årsåldern, som hade tröttnat på sin karl. Men
            hon hade en lön som låg strax över 12 000 kr i månaden och klarade
            inte av ekonomiskt att överge honom, så hon tvingades stanna kvar.
            Jag tror att vi män kan behöva fundera en del över hur stort värde
            det ligger i att kunna försörja sig själv på en inkomst. Jag tror
            också att många av oss behöver fundera på hur vi skulle kunna
            klara upp vårt eget vardagsliv om vi blev övergivna av våra kvinnor.
          </note>
          <note xml:id="i-cb3c1f00a82ccf0b-0">
            Jag läste också en annan sak. Det var Carl Bildts artikel i en
            av våra större morgontidningar. Han skrev om att man nu kunde
            börja tala om att Sverige tillhör
          </note>
          <note xml:id="i-93f6a59856205844-0">
            C-laget. Vi hörde nyss Anne Wibble prata om B-
          </note>
          <note xml:id="i-48d365c272c9e72d-0">
            laget, beroende på att ränteskillnaden gentemot
          </note>
          <note xml:id="i-8cb57b686d8f8f66-0">
            Tyskland nu har växt ytterligare. Det är litet märkligt att höra
            just från en kvinna, att man så ensidigt värderar olika länder
            efter räntenivå, inflation och sådant.
          </note>
          <note xml:id="i-a708621d407a8ac5-0">
            Jag skulle vilja nämna en annan siffra för Anne
          </note>
          <note xml:id="i-471b8eac3009bd18-0">
            Wibble. Det är frågan om kvinnors förvärvsfrekvens i olika länder,
            alltså andelen kvinnor som förvärvsarbetar. Siffran för Sverige
            ligger på 83 %. Siffran för
          </note>
          <note xml:id="i-27b71344355e4567-0">
            Tyskland ligger på 56 %. Vilket är viktigast, Anne
          </note>
          <note xml:id="i-2bb929d087eb715d-0">
            Wibble, andelen kvinnor som förvärvsarbetar eller inflationens
            nivå i de olika länderna?
          </note>
          <note xml:id="i-2f2acc2ca3d22701-0">
            I ett annat land, Belgien, dit en del av våra f.d. ledamöter
            av denna riksdag numera har dragit, är det
          </note>
          <note xml:id="i-8961c3f4ee62771d-0">
            34 % av kvinnorna som förvärvsarbetar. I Finland, som Anne Wibble
            sade vackra saker om, ligger arbetslösheten på ungefär det dubbla
            eller mer jämfört med vad vi har i Sverige. Det är också en viktig
            faktor om man skall bedöma Finland.
          </note>
          <note xml:id="i-a8375c923e95ad9c-0">
            Regeringen har en budgetsaneringsplan. Det är bra. Vi stöder
            den planen till stora delar. Men, Göran
          </note>
          <note xml:id="i-f12f62e00be93c1c-0">
            Persson, vi saknar en annan sak - en långsiktig plan mot arbetslösheten.
          </note>
          <note xml:id="i-b243aa73c8ef1368-0">
            Anne Wibble har rätt i att det behövs en uthållig tillväxt. Men
            det räcker inte, utan det krävs också strukturella reformer. Såvitt
            jag kan förstå, finns det två sorters strukturella reformer som
            vi måste ägna oss åt och fundera över. Den första reformen gäller
            arbetstiderna. Vi måste hitta en väg mot en jämnare fördelning
            av arbetstiderna, med sikte på sex timmars arbetsdag. Det måste
            finnas en förståelse inom regeringen för att detta är den enda
            huvudmetoden för att klara oss från massarbetslöshetens samhälle.
            Den andra reformen, som är väl så viktig, gäller skatteväxling
            och miljöomställning. Regeringen måste börja ta de här två sakerna
            på allvar.
          </note>
          <note xml:id="i-7f197f56f8f8adfe-0">
            Anne Wibble talade också om faran för demokratin. Det finns verkligen
            anledning att fundera över demokratin i dessa dagar, när en ung
            man kunde spekulera bort ett antal miljarder på Tokyobörsen. Det
            leder sedan till dramatiska förändringar i svensk ekonomi och
            påverkar hela vår debatt i riksdagen osv.
          </note>
          <note xml:id="i-06b27b52bd2bf74e-0">
            Det finns en grundläggande anledning att fundera över vad detta
            system av valutaspekulation innebär för vår demokrati.
          </note>
          <note xml:id="i-750fd578ba203b96-0">
            Jag visste inte tidigare att Sven Hulterström hade skrivit om
            detta, och jag välkomnar det verkligen mycket starkt. Jag hoppas
            att Sven Hulterström röstar för den reservation som jag och Roy
            Ottosson från
          </note>
          <note xml:id="i-23ada2e2ca68e8e0-0">
            Miljöpartiet har avgivit och som handlar just om att
          </note>
          <note xml:id="i-17ec6f44a89643c7-0">
            Sverige skall verka för en internationell omsättningsskatt. Eftersom
            Sven Hulterström har en betydelsefull position i den socialdemokratiska
            riksdagsgruppen, kanske man rent av vågar räkna med ett brett
            stöd för denna reservation.
          </note>
          <note xml:id="i-414dbb6cd2bebc33-0">
            Marknaden är i dag högsta visdom på många av de borgerliga ledarsidorna.
            Man kan fundera litet bakåt i historien, t.ex. vad marknaden sade
            för fem år sedan, våren 1990. Det var de dagarna då svenska fastighetshajar
            köpte fastigheter i London och Bryssel för brinnande livet, därför
            att det då bedömdes vara den stora framtidsinvesteringen. Det
            var marknadens logik för fem år sedan.
          </note>
          <note xml:id="i-fb99054aa0b67f0d-0">
            Marknaden är inte rationell. Man kan likna den vid en buffelhjord
            som rusar över prärien och plötsligt byter kurs och rusar åt ett
            annat håll. Det är en sorts masspsykos som utbryter med jämna
            mellanrum.
          </note>
          <note xml:id="i-1f4a22f5d8fbafe6-0">
            Kanske man rent av skulle våga jämföra med simmande minkar i
            vattnet. Det är lika svårbedömbart vart de skall ta vägen nästa
            dag.
          </note>
          <note xml:id="i-5efd27334fcff863-0">
            Vi behöver också vidta åtgärder mot spekulation inom landet.
            Jag talar alltså inte om att förstöra fungerande marknader. Vi
            behöver fungerande marknader, konkurrensmarknader, inte minst
            inom finanssektorn och bankvärlden.
          </note>
          <note xml:id="i-2381a146d2ee86d7-0">
            Göran Persson säger i en liten skrift att han avvisar det vänsterpartistiska
            förslaget att vårt ägande i
          </note>
          <note xml:id="i-fcd766519edae976-0">
            Nordbanken skall användas till att minska räntegapet.
          </note>
          <note xml:id="i-ff247c2d904621d0-0">
            Göran Persson går nu ut ur kammaren, men jag kan vända mig till
            andra socialdemokrater. Han avvisar förslaget med att säga att
            vi inte skall detaljstyra
          </note>
          <note xml:id="i-9b5530d15bbc2eaa-0">
            Nordbanken. Det är ingen som har föreslagit att vi skall detaljstyra
            Nordbanken. Vi kan inte beordra vissa räntenivåer. Vi kan däremot
            ta vårt ägaransvar och säga att vi har en ganska stor statlig
            bank, och vi kan ändå ge allmänna riktlinjer. Vi tycker att vår
            egen bank skall konkurrera hårdare med de andra stora bankerna,
            bryta upp den bankkartell som faktiskt existerar och se till att
            det blir en effektiv konkurrens.
          </note>
          <note xml:id="i-04b7d51b7bf665cb-0">
            Vi behöver också vidta kraftfulla åtgärder mot arbetslösheten.
            Jag instämmer i den kritik mot RAS-
          </note>
          <note xml:id="i-2ef8c32f45fd6cb4-0">
            förslaget som vi har hört tidigare. Det är ineffektivt.
          </note>
          <note xml:id="i-eb8558ffd0068e4d-0">
            Vi är inte kritiska av politiska skäl. Vi instämmer i den mycket
            sakliga och konstruktiva kritik som t.ex.
          </note>
          <note xml:id="i-e994fca32b8aa983-0">
            LO har riktat mot förslaget. Det går helt enkelt att använda
            5 miljarder kronor oerhört mycket effektivare, t.ex. för att stödja
            kommuner där man i dag tvingas avskeda - inte minst många kvinnor,
            Anne Wibble.
          </note>
          <note xml:id="i-771be1df02c94abb-0">
            Det är där som de här pengarna behövs, till insatser mot den
            ökande arbetslöshet som nu hotar i kommuner och landsting.
          </note>
          <note xml:id="i-5ea4f136dd5f5481-0">
            Det är också nödvändigt att stödja små företag.
          </note>
          <note xml:id="i-715e1ce426d22bc5-0">
            Det är oerhört mycket effektivare att stödja små företag som
            anställer långtidsarbetslösa än att skvätta ut pengarna även över
            rika exportföretag, som i dag har så stora vinster att de inte
            vet var de skall göra av pengarna.
          </note>
          <note xml:id="i-c262ad4042211a1c-0">
            Det är också fråga om fördelningen av saneringsprogrammet. Vi
            behöver sanera rikets finanser, men det måste göras en vettig
            fördelning. Finansministern och andra socialdemokrater är ute
            och talar om att de
          </note>
          <note xml:id="i-2028cbf3b0dae045-0">
            10 % som utgör de rikaste hushållen står för 30 % av budgetsaneringen
            fram till 1998. Deras disponibla inkomster får alltså ta 30 %
            av smällen. Man talar också om att de 10 % som har de lägsta inkomsterna
            bara behöver stå för 5-6 %.
          </note>
          <note xml:id="i-794825cc3b9ecae7-0">
            Den beräkningen kanske är riktig, men det rimliga är naturligtvis
            att man tittar på den procentuella andelen minskning för respektive
            inkomstgrupp. Då visar det sig att de som har de högsta inkomsterna
            får en minskning av den disponibla inkomsten på ungefär
          </note>
          <note xml:id="i-d9fe977594eefcd3-0">
            6 %. Det är exakt samma siffra för dem som ligger i botten. Däremot
            kommer den välbeställda medelklassen, som har 200 000-250 000
            kr i årsinkomst, lindrigast undan, med en minskning av den disponibla
            inkomsten på ungefär 4 %.
          </note>
          <note xml:id="i-9685ac84c7353f3e-0">
            Detta är inte en vettig fördelningsprofil på saneringsprogrammet.
          </note>
          <note xml:id="i-8469f5af18b111d3-0">
            Det finns två skurkar i det här sammanhanget. Den ena skurken
            är egenavgifterna. Det är ett orättfärdigt system. Det är mycket
            bättre att ha progressiva skatter än egenavgifter. Den andra skurken
            är återinförandet av grundavdraget vid statlig beskattning. Det
            är en riktad skattesänkning för folk med ganska hyggliga inkomster.
            Det är inte rimligt att göra detta samtidigt som egenavgifterna
            höjs.
          </note>
          <note xml:id="i-0c36e9a4700b2f18-0">
            Jag blev i morse uppringd av några från Sahlgrenska sjukhuset
            i Göteborg, som hade sett Storas chef Berggren framträda i TV
            4. Han lär sitta med i regeringens näringslivsråd. Han hade sagt
            att det nu måste tas rejäla tag, som att sänka bidragen och skära
            i utgifterna i den offentliga sektorn. Så talar alltså en man
            som beviljar sig själv och de egna vännerna i näringslivet oerhört
            höga löner och ofta också extra bonus på de stigande aktiekurserna.
          </note>
          <note xml:id="i-678276a2a72a1efe-0">
            Det är det här som skapar den pessimism som Lars
          </note>
          <note xml:id="i-de782111c31bfbe7-0">
            Tobisson talade om. Det är det som gör att svenska folket tappar
            tron på oss politiker och på vår förmåga att lösa landets problem,
            tron på att vi vågar göra någonting åt de orimliga inkomsterna.
          </note>
          <note xml:id="i-9efe6023a4d93e3c-0">
            Det finns i dag på riksdagens bord bl.a. en socialdemokratisk
            motion där man föreslår något så försiktigt som att frågan om
            ett lönetak skall utredas. Som en opinionsyttring skulle vi åtminstone
            kunna uttala oss för ett tak. Vi har också från Vänsterpartiet
            föreslagit att regeringen skall sätta gränser för de mycket generösa
            styrelsearvodena i statliga företag. Där kan regeringen faktiskt
            gå in direkt och styra, som företrädare för ägarna.
          </note>
          <note xml:id="i-49e6639a6437f548-0">
            Detta ger inga stora pengar - det är ingen som påstår det. Men
            det är en moralisk fråga. Det är nödvändigt för att vi skall få
            förståelse hos svenska folket för att vi måste sanera landets
            finanser.
          </note>
          <note xml:id="i-d5f5f5eaa457e2bc-0">
            Till sist skall jag bara säga några ord om förtroendechocken,
            som Anne Wibble talade om. Hon tyckte att regeringen skulle byta
            samarbetspartner. Nu har borgarna visserligen skrivit en gemensam
            reservation, men om man tittar närmare på de fyra borgerliga,
            före detta regeringspartiernas förslag ser man att det finns ganska
            stora skillnader. Centerpartiet, med Per-Ola
          </note>
          <note xml:id="i-397ce66151fbc03a-0">
            Eriksson, höjer skatten mer än vad regeringen gör -
          </note>
          <note xml:id="i-9ae17ca57e6f4132-0">
            skillnaden är 3 miljarder. Hur man då kan skriva ihop sig med
            Lars Tobisson, som talar så helhjärtat om att ytterligare sänka
            skattetrycket, kan jag över huvud taget inte begripa.
          </note>
          <note xml:id="i-d2625608400e6c4a-0">
            Vi vänsterpartister har träffat ett antal uppgörelser med regeringen,
            och jag tycker att det har fungerat bra. Det är inte bara trevliga
            saker vi har gjort upp om, men det har fungerat bra. Vi är villiga
            att fortsätta det samarbetet. Vi har märkt de senaste dagarna
            att regeringen inte riktigt tycks orka med att driva vänsterkursen,
            att man nu är uppskrämd av Näringslivsrådets representanter och
            av högern, som i alla möjliga medier stormar mot att regeringen
            sitter fast i vänsterburen.
          </note>
          <note xml:id="i-9c5cebf5306e3ad7-0">
            Jag skulle vilja avsluta det här anförandet med att uppmana er
            socialdemokrater: Ta gärna med Centerpartiet och Miljöpartiet
            i ett brett vänstersamarbete!
          </note>
          <note xml:id="i-dd56cdaf11ba5af8-0">
            Men ge inte upp! Håll kursen åt vänster!
          </note>
          <note xml:id="i-ba126c2a8847ee44-0">
            Anf. 8 ANNE WIBBLE (fp) replik
          </note>
          <note xml:id="i-119d81680da2dff2-0">
            Fru talman! Johan Lönnroth ställde en direkt fråga, med anledning
            av att det i dag är internationella kvinnodagen, om min uppfattning
            om kvinnornas möjligheter att förvärvsarbeta. Jag vill gärna ta
            tillfället i akt och verkligen deklarera att jag och Folkpartiet
            anser, sedan lång tid tillbaka, att det är oerhört viktigt att
            kvinnorna kan ha möjlighet att förvärvsarbeta. Jag tror nämligen
            att den egna inkomst som man får av ett förvärvsarbete är själva
            grundbulten i jämställdhetssträvandena i samhället, grundbulten
            för känslan av att vara en egen individ och inte ett bihang till
            en karl eller någon annan i ekonomiska sammanhang.
          </note>
          <note xml:id="i-937a680351ce7265-0">
            Detta är ett av skälen till att jag menar att det som händer
            med räntor och växelkurs är så viktigt för kvinnorna. Det är inga
            abstrakta procentsatser och konstiga index som bara svävar fritt
            i luften, utan det påverkar t.ex. hyrorna. Och ingen vet bättre
            än kvinnorna vad som blir kvar i plånboken när hyran är betald.
            Det påverkar matpriser och andra priser, och kvinnorna går fortfarande
            oftare och handlar än karlarna. Det är alltså fråga om högst konkreta,
            skadliga effekter på sådant som direkt berör kvinnorna. Om ingenting
            görs för att ändra kursen kommer det att ha mycket negativa effekter
            i den meningen att kvinnorna kommer att få sämre möjligheter att
            ha en egen ekonomi och ett eget arbete. Det kommer att ge kvinnorna
            sämre möjligheter också därför att kvinnorna är mer beroende av
            en väl fungerande service i den offentliga sektorn. Detta kommer
            inte att kunna hållas, om inte kursen läggs om för den ekonomiska
            politiken.
          </note>
          <note xml:id="i-35e5840f792b9283-0">
            Det är alltså utomordentligt angeläget, särskilt med hänsyn till
            jämställdhetssträvandena och våra insatser för kvinnornas möjligheter
            att förvärvsarbeta, att den ekonomiska politiken läggs om på det
            sättet som jag har angivit.
          </note>
          <note xml:id="i-d6c81cff65dc7031-0">
            Anf. 9 JOHAN LÖNNROTH (v) replik
          </note>
          <note xml:id="i-e4b8479622a99463-0">
            Fru talman! Det finns vissa likheter mellan Folkpartiets och
            Vänsterpartiets ekonomiska politik. Vi är såvitt jag förstår överens
            om att det nu är nödvändigt att sanera rikets finanser. Det är
            också nödvändigt att få ned räntenivån. Det finns ingen oenighet
            på den punkten, och inte heller om att detta är särskilt viktigt
            för kvinnor. Jag bara påpekade för Anne Wibble att skillnaden
            mellan den svenska och tyska nivån när det gäller andelen kvinnor
            som förvärvsarbetar är en oerhört viktig sak.
          </note>
          <note xml:id="i-c86ea7276d31f3c0-0">
            Hur skulle Anne Wibble vilja förklara denna mycket stora skillnad?
            Förklaringen är till mycket stor del det faktum att vi här i landet
            har byggt upp en offentlig sektor och att vi har en inkomstfördelning
            som även om den är otillräckligt jämn ändå är betydligt jämnare
            än i alla de länder som Anne Wibble uppenbarligen vill att vi
            skall sträva efter att närma oss. Den punkt där vi skiljer oss
            åt radikalt, Anne
          </note>
          <note xml:id="i-967c8a63a432e67f-0">
            Wibble, gäller fördelningen.
          </note>
          <note xml:id="i-edf1dec827131194-0">
            De kvinnor som jag berättade hade skrivit brev till mig hade
            kvar ungefär 3 000 kr när de hade betalat hyran och andra fasta
            avgifter. Det skulle räcka till mat, kläder, dagligvaror, osv.
            Det var alltså lågavlönade kvinnor i vården. Jämför detta med
            de löner som finns i näringslivet, t.ex. de inkomster som den
            direktör som uttalade sig i TV i morse uppbär! Jag skulle vilja
            fråga Anne Wibble: Är inte Anne Wibble beredd att anlägga några
            slags jämlikhetssynpunkter på detta?
          </note>
          <note xml:id="i-8a431e98b9101bb3-0">
            Upprörs inte Anne Wibble av fördelningsprofilen i regeringens
            saneringsprogram, som ger de effekter jag tidigare talade om när
            det gäller hur mycket olika grupper tappar procentuellt sett i
            disponibel inkomst?
          </note>
          <note xml:id="i-0a21287e64b83e87-0">
            Är inte Anne Wibble upprörd över fördelningen?
          </note>
          <note xml:id="i-10873828f501cd90-0">
            Anf. 10 ANNE WIBBLE (fp) replik
          </note>
          <note xml:id="i-7b09269ad3c397ad-0">
            Fru talman! Jag betackar mig för att bli jämförd med Vänsterpartiet
            när det gäller den ekonomiska politiken! Var och en som har läst
            några delar av dagens betänkande från finansutskottet inser att
            skillnaderna är oerhört stora. Det räcker faktiskt inte med att
            vilja bra grejer. Det räcker inte att deklarera att det är jätteviktigt
            att knäcka arbetslösheten - man måste också ha en realistisk uppfattning
            om hur detta skall gå till. Där är Vänsterpartiet helt verklighetsfrämmande;
            man är helt fel ute.
          </note>
          <note xml:id="i-7604ebe704867cb8-0">
            På en punkt känner jag verkligen en upprördhet, och det är när
            det gäller de orättvisa fördelningseffekterna i den förda politiken.
            Vi har från Folkpartiets sida särskilt reserverat oss på den punkten.
            Det var en av de få reservationer som jag yrkade bifall till,
            nämligen reservation nr 5. Att man också har en rimligt rättvis
            fördelningsprofil är en viktig del av politiken för att skapa
            en folklig förståelse. Det är ett faktum att fördelningen i regeringens
            förslag, som Vänsterpartiet tydligen i långa stycken tycker bra
            om, är mycket orättvis. Förslaget är orättvist mot de allra fattigaste
            människorna i vår värld, fattiga människor i u-länder, det är
            orättvist mot många barnfamiljer - det framgår av regeringens
            egna jämförande beskrivningar att framför allt flerbarnsfamiljerna
            råkar mycket värre ut än några andra - och det slår orättvist
            mot lågutbildade, ensamstående kvinnors möjligheter att skaffa
            sig en utbildning och därmed aktivt försöka få ett jobb,
          </note>
          <note xml:id="i-6ec251f8c30ef8c8-0">
            Johan Lönnroth.
          </note>
          <note xml:id="i-d39cc306fa988317-0">
            Det finns alltså grava orättvisor, som vi har påtalat. Det vore
            roligt om Johan Lönnroth kunde tänka om i denna sena timme och
            ansluta sig till vår reservation, nr 5.
          </note>
          <note xml:id="i-3a09764f445bd9de-0">
            Anf. 11 JOHAN LÖNNROTH (v) replik
          </note>
          <note xml:id="i-3b73b0683666d293-0">
            Fru talman! Problemet är ju att er kritik av regeringens fördelningspolitik
            går i helt annan riktning än vår, Anne Wibble. Därför kan jag
            nog inte ansluta mig till den reservationen.
          </note>
          <note xml:id="i-1fc6a59f7553550f-0">
            Låt oss titta litet på siffrorna och inte bara hålla oss till
            den allmänna retoriken! Anne Wibble var ju faktiskt finansminister
            under ett antal år då budgetunderskottet sprang upp i rekordnivåer.
            Ni hjälpte under er regeringsperiod till att få upp även arbetslösheten
            på rekordnivåer, åtminstone om man inte går längre tillbaka i
            historien än till andra världskrigets slut.
          </note>
          <note xml:id="i-963f99433c870c6f-0">
            Vänsterpartiet och Socialdemokraterna har däremot under hösten
            gjort upp om ett antal saneringspaket.
          </note>
          <note xml:id="i-da4a3dbc2ddbb65a-0">
            Därigenom har vi stärkt de offentliga finanserna med uppåt 70-80
            miljarder kronor. Det är oerhört mycket mer än vad ni lyckades
            åstadkomma under era regeringsår.
          </note>
          <note xml:id="i-6bcf3ab70684bac9-0">
            Skillnaden mellan Folkpartiets förslag och regeringens är ungefär
            27 miljarder kronor, ett belopp som ni påstår att ni åstadkommer
            i ökade besparingar.
          </note>
          <note xml:id="i-441f1ffc81ae6a45-0">
            Vilka grupper är det som drabbas av era besparingsförslag, Anne
            Wibble? Det är faktiskt till allra största delen lågavlönade kvinnor,
            folk som uppbär arbetslöshetsunderstöd, sjukersättning, osv. Det
            är alltså de mest lågavlönade i det här samhället. Samtidigt är
            ni radikalt emot varje form av skattehöjning på höga inkomster,
            t.ex. den mycket försiktiga värnskatt som regeringen nu genomför.
            T.o.m. den avvisar ni, samtidigt som ni vill sänka inkomsterna
            för grupper som har de lägsta inkomsterna.
          </note>
          <note xml:id="i-0e63b28b150ee1a0-0">
            Det är riktigt, Anne Wibble, att er och vår fördelningspolitik
            skiljer sig åt radikalt, men när det gäller att sanera rikets
            finanser är vi, hoppas jag, någorlunda överens, men vi vill göra
            det på ett sätt som är radikalt annorlunda.
          </note>
          <note xml:id="i-c7e3dd7201fc0fb3-0">
            Anf. 12 PER-OLA ERIKSSON (c) replik
          </note>
          <note xml:id="i-7d78b90e6365d32f-0">
            Fru talman! Jag vill bestämt dementera Johan
          </note>
          <note xml:id="i-4850c81f2f3da3fe-0">
            Lönnroths påstående att Centern skulle ha föreslagit ett högre
            skatteuttag än Socialdemokraterna. Det framgår av våra förslag
            att vi inte har någon högre skattekvot än Socialdemokraterna.
            Men jag tror att
          </note>
          <note xml:id="i-cf3db06f0dbba8e0-0">
            Johan Lönnroth har blandat samman detta med vårt förslag om höjda
            miljöskatter. Men glöm då inte bort,
          </note>
          <note xml:id="i-bce63f95a8c13428-0">
            Johan Lönnroth, att detta är en del av vårt förslag till skatteväxling
            - samtidigt vill vi sänka skatten på arbete, arbetsgivaravgiften.
            Johan Lönnroth brukar ju i andra sammanhang tala om en skatteväxling.
            Han är välkommen att stödja vårt initiativ.
          </note>
          <note xml:id="i-dd7a156162da8b7a-0">
            Jag tackar för Lönnroths inbjudan att delta i ett samarbete med
            Vänsterpartiet, men jag vill i all vänlighet tacka nej till det.
            Jag väljer själv mina samarbetspartner och mitt sällskap. Jag
            noterade att jag hade mer gemensamt med den talare som föregick
          </note>
          <note xml:id="i-03688dd1c9012144-0">
            Johan Lönnroth i talarstolen än med Johan Lönnroth.
          </note>
          <note xml:id="i-cd95c067b2e1d04e-0">
            Anf. 13 JOHAN LÖNNROTH (v) replik
          </note>
          <note xml:id="i-2bdc1e7786ad3153-0">
            Fru talman! Vi får väl sätta oss ned någon kväll och gå igenom
            Centerpartiets olika förslag. Det skall gärna erkännas att de
            inte är alldeles lättgenomträngliga. Det förekommer ganska mycket
            retorik och utspel från Centern i dessa dagar; man får läsa mellan
            raderna för att få fram siffrorna. Men de beräkningar som vi har
            gjort pekar mot att Centerpartiet föreslår
          </note>
          <note xml:id="i-e46a4ed2e2aeed15-0">
            3,4 miljarder kronor mer i skattehöjningar netto än regeringens
            gör. Det handlar bl.a. om ca 2 miljarder i skatt på spel. Det
            är ett exempel på vad som skiljer.
          </note>
          <note xml:id="i-d10526f26f5c5ac1-0">
            Men låt oss inte gräla nu, utan låt oss sätta oss och gå igenom
            vem som har rätt och vem som har fel.
          </note>
          <note xml:id="i-94a66040ee531faa-0">
            Den dramatiska skillnaden gentemot Moderaterna kvarstår. Hur
            Per-Ola Eriksson kan skriva en reservation tillsammans med Lars
            Tobisson är fortfarande obegripligt för mig.
          </note>
          <note xml:id="i-70093e8690992637-0">
            Att Centern tackar nej till ett samarbete med oss klarar jag
            bra. Jag har ganska mycket kontakter med vanliga gräsrötter i
            Per-Ola Erikssons parti, och jag vet att de har en helt annan
            inställning. De är hjärtligt trötta på högersamarbetet. De längtar
            efter ett brett, rött och grönt samarbete - den berömda röd-gröna
            röran. De vet att enda möjligheten att åstadkomma en fördelningspolitik
            som gynnar de lågavlönade grupper som till stor del faktiskt röstar
            på Centern - landsbygdens folk med låga inkomster - är ett samarbete
            med t.ex. Vänsterpartiet. Inte minst småföretagare har numera
            upptäckt att Vänsterpartiets politik gynnar småföretag betydligt
            mer än Moderaternas politik gör.
          </note>
          <note xml:id="i-cf631ac752747960-0">
            Jag tar därför Per-Ola Erikssons avvisande hållning med ro.
          </note>
          <note xml:id="i-176130d3ab049c90-0">
            Anf. 14 PER-OLA ERIKSSON (c) replik
          </note>
          <note xml:id="i-f4d52afc49ce4c21-0">
            Fru talman! Om jag tolkade Johan Lönnroth rätt tyckte han att
            det är fel att införa moms på spel och dobbel, som vi har föreslagit.
            Det är i och för sig en intressant ståndpunkt från en vänsterpartist
            - det kommer ibland nya signaler under himlen! Jag tror i så fall
            att Johan Lönnroth har fel på den punkten; jag tror att det vore
            bra med en skatt på spel och dobbel.
          </note>
          <note xml:id="i-4d62fdf122dde6e2-0">
            Johan Lönnroth sade att landsbygdens folk kräver någonting nytt.
            Jag skall sträcka mig så långt, Johan
          </note>
          <note xml:id="i-4b82a0c8044c2ef1-0">
            Lönnroth, att jag säger att jag tycker att Johan Lönnroth och
            jag kan göra gemensam sak på en punkt. Jag tänker då på den aviserade
            skatten på jord- och skogsbruksfastigheter, som Johan Lönnroths
            parti och
          </note>
          <note xml:id="i-cb79dfde3f71bdde-0">
            Socialdemokraterna har ett avtal om. Om Johan Lönnroth retirerar
            från det förslaget öppnas kanske nya möjligheter på andra områden.
            Men i så fall måste
          </note>
          <note xml:id="i-acce74ff365c8250-0">
            Johan Lönnroth gå från ord till handling!
          </note>
          <note xml:id="i-6a442f4b5c0f543d-0">
            Anf. 15 JOHAN LÖNNROTH (v) replik
          </note>
          <note xml:id="i-d518ed7fb4a4c3fd-0">
            Fru talman! Per-Ola Eriksson, vi kan nog mycket väl tänka oss
            att införa skatt på spel. Men det finns ett litet problem, eftersom
            EU förbjuder sådana här skatter. Trots att vi vänsterpartister
            är motståndare till
          </note>
          <note xml:id="i-418ba8687629d146-0">
            EU-medlemskapet, medan ni centerpartister är litet mera oklara
            på den punkten, kanske vi har litet större respekt för de lagar
            som gäller i det här landet i och med att vi är med i EU. Men
            om Per-Ola Eriksson lyckas övertyga sina EU-kamrater nere i Bryssel
            att upphäva lagstiftningen, kan vi visst vara med på att höja
            skatten även på spel.
          </note>
          <note xml:id="i-7af39eb9937e25b3-0">
            Förslaget om skatt på skogsfastigheter kom inte från Vänsterpartiet.
            Vi hade andra förslag, bl.a. att
          </note>
          <note xml:id="i-121fd363bda7732b-0">
            EU-anpassa bolagsskatten genom att höja den från 28
          </note>
          <note xml:id="i-7b5ce8cb7da56023-0">
            till 30 %. Det tycker vi är ett mycket mera rättvist förslag
            än förslaget om skatt på skogsfastigheter. De uppgörelser vi har
            gjort håller vi. En ändring här förutsätter att regeringen är
            med på att göra om uppgörelsen. Vi höjer också gärna olika miljöskatter.
            Vill
          </note>
          <note xml:id="i-510d619302ff3f02-0">
            Centerpartiet vara med om en ny sådan uppgörelse är ni för vår
            del oerhört välkomna, men det hänger på vad Göran Persson säger.
          </note>
          <note xml:id="i-f7bd9cf76e556d07-0">
            Eftersom Göran Persson finns här i kammaren kan jag väl få upprepa
            att mitt förslag är att företrädare för
          </note>
          <note xml:id="i-9d51e0ebb5913ea6-0">
            Centerpartiet, Miljöpartiet, Socialdemokraterna och
          </note>
          <note xml:id="i-6bbdc26554967f78-0">
            Vänsterpartiet sätter sig ned tillsammans. Vi skulle nog kunna
            göra ganska ordentliga förbättringar av de förslag som regeringen
            lade fram i januari.
          </note>
          <note xml:id="i-1dc3cfa502dd6ff3-0">
            Anf. 16 ROY OTTOSSON (mp)
          </note>
          <note xml:id="i-685c0c5f8e5e0db7-0">
            Fru talman! Fortsatt valutaoro, kronan rekordsvag, mörk dag för
            Sverige,höjning av räntan ligger i luften.
          </note>
          <note xml:id="i-857cd09cbd4f42be-0">
            Det var gårdagens rubriker. Har ni sett dem förut?
          </note>
          <note xml:id="i-9c05b072a44ea9e0-0">
            Förra veckans rubriker handlade om finansmannen
          </note>
          <note xml:id="i-b5f188f54db95159-0">
            Nick Leeson. Han anklagas för att ha svindlat en bank i Singapore
            så till den milda grad att den gått omkull, vilket rapporteras
            sända chockvågor genom hela den internationella ekonomin - också
            i Sverige.
          </note>
          <note xml:id="i-c4abb4c7fb54da13-0">
            De senaste åren har penning- och valutaoron oregelbundet och
            emellanåt våldsamt sköljt fram och tillbaka över den svenska ekonomin.
            Spekulationen mot kronan, som ledde till den moderna historiens
            i särklass största devalvering, är bara ett exempel. Den svenska
            ekonomin attackerades. Försvaret av kronan gjorde oss snabbt fattigare
            , och staten tvingades låna ännu mer pengar till ökande räntor.
            Sekundsnabbt kan obegränsade belopp, utan insyn eller minsta broms,
            föras ut ur landet. Det har medfört en enorm resursförstöring,
            större arbetslöshet, högt ränteläge och att konjunkturuppgången
            har försvagats. Detta sker trots den mycket kraftiga valutapolitiska
            stimulans som den flytande kronan ger svensk ekonomi. Devalveringseffekten
            är ju större än alla devalveringar tillsammans under de 20 föregående
            åren!
          </note>
          <note xml:id="i-41df9210631716a5-0">
            Det finns intressanta likheter med de ekonomiska kriserna i slutet
            av förra seklet, under 10- och 30-talet.
          </note>
          <note xml:id="i-d6c290cff65bd1f1-0">
            Varje kris föregicks av en osedvanligt lång högkonjunktur som
            förknippades med avregleringar eller snabb utveckling av nya ekonomiska
            möjligheter. I
          </note>
          <note xml:id="i-086c95066fc87f9e-0">
            dessa fall handlade det bl.a. om aktiemarknadens utveckling.
            Men någonstans tappade man fotfästet och gick för långt, spekulerade
            för mycket och blev alltför lättsinnig. Det blev en krasch med
            åtföljande massarbetslöshet, omfattande företagsnedläggningar
            och krympande ekonomi. Dessa kriser medförde att vi drog lärdom
            och införde väl fungerande spelregler för bl.a. aktiemarknaden.
          </note>
          <note xml:id="i-a2f06888d586a36c-0">
            Under 80-talet avreglerades penning- och valutamarknaderna, samtidigt
            som de snabbt internationaliserades och växte med hjälp av bl.a.
            ny informationsoch datateknologi. Detta skedde inte bara i vårt
            land utan också i vår omvärld. Vi fick uppleva en sällsynt lång
            högkonjunktur. Sedan kom kraschen i början av
          </note>
          <note xml:id="i-da075b7015e190ae-0">
            90-talet, och vi lever nu i efterdyningarna av den.
          </note>
          <note xml:id="i-0b716582397337fc-0">
            Dessa snabba, våldsamma och oregelbundna variationer är typiska
            för dåligt dämpade eller omogna system. Men vilken lärdom har
            regering och opposition dragit av detta? Har de försökt upprätta
            rimliga spelregler för valuta- och penningmarknaderna? Har de
            hörsammat kravet från bl.a. Miljöpartiets sida om att åtminstone
            undersöka möjligheterna att införa en friktionsavgift för att
            dämpa penningflödena över nationsgränserna? Har de lystrat till
            vårt krav på ökad insyn och offentlighet när det gäller vad det
            är för pengar som rör sig över gränserna? Har de alls reagerat
            på att ca 90 % av det kapital som förs över gränserna inte har
            med import och export att göra?
          </note>
          <note xml:id="i-9175c3d68cafe234-0">
            Svaret är nej och åter nej! Både regeringen och den borgerliga
            oppositionen har vägrat att ens diskutera en rimlig reglering
            av penning- och valutamarknaderna. De avfärdar unisont alla gröna
            krav på bättre spelregler. De vill inte ens utreda saken det minsta,
            än mindre vill de att regeringen i EU eller i andra internationella
            sammanhang skall ta upp dessa frågor.
          </note>
          <note xml:id="i-bc7a46798746da1b-0">
            För ett halvår sedan hette det från såväl moderater som socialdemokrater
            att bara vi blir medlemmar i
          </note>
          <note xml:id="i-8dab5c9e28baa487-0">
            EU så lugnar marknaden ner sig. Rösta ja till medlemskap så sjunker
            räntorna och kronan stärks. Rösta ja så räddas jobben både i offentliga
            sektorn och i näringslivet. Så röstade majoriteten ja, och vi
            blev medlemmar. Det medförde att vi nu måste erlägga en årlig
            medlemsavgift på 20 miljarder kronor, vilket självfallet försämrade
            statens finanser och medförde fördjupade ekonomiska problem. De
            utlovade ekonomiska fördelarna har uteblivit - än så länge. Oron
            är kvar.
          </note>
          <note xml:id="i-5d3b0cf15a16d390-0">
            Nu heter det, främst från högerhållet, att staten måste spara
            på den offentliga sektorn så mycket mer så att marknaden blir
            nöjd. Det ligger naturligtvis mycket i att även staten långsiktigt
            måste ha balans i sina utgifter och inkomster - och så har ju
            inte varit fallet de senaste 20 åren. Underskottet har trendmässigt
            bara ökat och ökat. Under den nu fortfarande pågående ekonomiska
            krisen har underskottet växt med våldsam fart - 90 % av BNP i
            statsskuld, en bra bit över hundra miljarder kronor årligen i
            räntebetalningar för statslånen.
          </note>
          <note xml:id="i-6ae5e6b719f699ca-0">
            Självfallet måste vi spara, men tro för den sakens skull inte
            att vi kan spara oss ur krisen. Tro inte heller att vi kan spara
            oss till en lugn och snäll penning- och valutamarknad. Utan rimliga
            och väl fungerande internationella spelregler för penning- och
            valutamarknaderna kommer oron att bestå. Med bättre fungerande
            marknad menar jag att de väsentliga frihetsgraderna bibehålls
            och förstärks genom att man upprättar spelregler som alla kan
            respektera och inse fördelarna med. Samtidigt kan marknaden på
            ett rimligt sätt få bidra till att bekosta den gemensamma sektorn,
            som är ett så viktigt stöd för marknadens utveckling.
          </note>
          <note xml:id="i-8cc1bb701a974cba-0">
            De spelregler som nu måste upprättas är emellertid inte uppenbara.
            Vi rör oss i en internationaliserad ekonomi med snabb datateknik
            och en rad andra förutsättningar än tidigare. Vi har föreslagit
            någon form av friktionsavgift. Vi har också föreslagit att man
            måste arbeta med utredningar och föra en internationell diskussion
            i dessa frågor - i första hand inom
          </note>
          <note xml:id="i-2b6ba3b2bd4459fd-0">
            Europeiska union men också internationellt i övrigt.
          </note>
          <note xml:id="i-41e5fcc88e237bb8-0">
            Göran Persson, Jan Bergqvist, Anne Wibble - varför behövs rejält
            genomarbetade spelregler när det gäller aktiemarknaden, men absolut
            inte när det gäller penning- och valutamarknaden?
          </note>
          <note xml:id="i-de4d39f6e1280b91-0">
            För att få balans i statens finanser krävs framför allt att företagen
            och den inhemska konsumtionen återhämtar sig. Därför föreslår
            vi i Miljöpartiet kraftig sänkning av arbetsgivaravgifterna, vilket
            finansieras genom en höjning av miljöskatterna i motsvarande grad.
            Därigenom omfördelas skatt från tjänstesektorn och energisnåla
            företag till den energikrävande processindustrin som producerar
            för export. Det är ju denna exportindustri som drar nytta och
            får vinst av den kraftiga valutapolitiska stimulansen. Vi föreslår
            också att momsen sänks för mat och inrikestransporter till 12
            respektive 5 %. Därigenom kompenseras hushållen för ökade energiskatter,
            och med ökad energieffektivitet öppnas också möjligheter att öka
            den inhemska efterfrågan.
          </note>
          <note xml:id="i-464798b2129629e3-0">
            Om vårt förslag till statsbudget vann i riksdagen skulle statens
            lånebehov minska med ytterligare 12
          </note>
          <note xml:id="i-4b897f9542990095-0">
            miljarder det närmaste budgetåret. Vi sparar mer på statens bidrag
            till hög- och medelinkomsttagare, vi sparar mer på militärt försvar
            och vi tackar nej till ett antal kostsamma men tvivelaktiga arbetsmarknadsåtgärder
            som t.ex. arbetsföretag och en numera omstöpt form av studielön
            för vissa arbetslösa på högskola.
          </note>
          <note xml:id="i-2f9845293c0323c5-0">
            Men vi sparar inte på låginkomsttagarna, tvärtom!
          </note>
          <note xml:id="i-fe285c37c87656b9-0">
            Genom ett brutet tak i socialförsäkringarna och med ett höjt,
            beskattat barnbidrag, snarare stärks deras köpkraft genom vårt
            förslag. Detta är viktigt också för att åstadkomma en återhämtning
            av ekonomin. Låginkomsttagarna behöver ju mer än andra öka sin
            konsumtion.
          </note>
          <note xml:id="i-dccade989cfa9900-0">
            Däremot tror vi inte på regeringens förhoppning att det privata
            sparandet i allmänhet skall minska och folk i stället skall konsumera
            mera. Tvärtom tror vi att allmänhetens förtroende för såväl staten
            som ekonomisk garant för framtida välfärd, som för ekonomins funktionssätt
            i allmänhet, har fått sig en rejäl knäck.
          </note>
          <note xml:id="i-1be76ae564b0dfbb-0">
            Folk inser helt enkelt att man måste skaffa sig ett sparkapital.
            Man kan inte lita på storebror staten. Man måste räkna med återkommande
            ekonomiska kriser.
          </note>
          <note xml:id="i-251996a7883343d5-0">
            Sparkvoten kommer därför långsiktigt att öka!
          </note>
          <note xml:id="i-05e79863641294eb-0">
            Vi anser att socialdemokratins, och även Folkpartiets, ansträngningar
            att försöka vidmakthålla och återställa statliga socialförsäkringssystem
            som ger ersättning efter inkomst är farliga för svensk ekonomi.
          </note>
          <note xml:id="i-bbd439e6418b4842-0">
            Det blir helt enkelt för dyrt. Antingen tvingas skatterna eller
            egenavgifterna upp för att bekosta dessa system, och då stryps
            ekonomin av ett alltför högt skattetryck, eller också tvingas
            ersättningsnivåerna ner så att låginkomsttagare och andra utsatta
            grupper får problem. Då ökar i stället kommunernas kostnader för
            socialbidragen, osv. Just nu upplever vi bägge dessa ting - höjda
            skatter på arbete och successivt urholkade ersättningsnivåer i
            socialförsäkringarna. Och betydligt mer är att vänta i den vägen
            om inte en kursändring vidtas!
          </note>
          <note xml:id="i-1c2ae48f495b903a-0">
            Vi har från Miljöpartiets sida, alltsedan 80-talets början, kritiserat
            delar av välfärdssystemet för att de kräver en orimligt hög ekonomisk
            tillväxt. Särskilt påtagligt har detta varit när det har gällt
            ATP-
          </note>
          <note xml:id="i-fd3e481d45402a32-0">
            systemet. Erfarenheten visar att en framtvingad hög ekonomisk
            tillväxt leder till utplundring av naturresurser, utsugning av
            människor och en ökad miljöförstöring. Det är en kortsiktig ekonomi
            som inte tar hänsyn till samhällskostnader, sociala kostnader
            och miljökostnader. Det är en ensidig ekonomi som förlorar sin
            mening och sitt innehåll, som förslösar resurser och som saknar
            en medveten inriktning för bättre levnadsförhållanden. Den gröna
            politiska rörelsen har hårt kritiserat denna blinda och destruktiva
            form av ekonomisk tillväxt och har i konsekvens därmed ifrågasatt
            offentliga utgiftsökningar och kostsamma välfärdssystem. Jag hävdar
            att vi inom Miljöpartiet står väl rustade inför de sparbeting
            och den trimning av den offentliga sektorn som alla nu inser måste
            göras.
          </note>
          <note xml:id="i-71d7779b78b9b552-0">
            Den nödvändiga kursändringen har vi från Miljöpartiet länge pekat
            på. Staten skall ta ansvar för de utsatta och stå för en hyfsad
            ekonomisk grundtrygghet för alla. Men staten har inte råd att
            dela ut omfattande bidrag i olika former till hög- och medelinkomsttagare.
            Vårt förslag att om ersättningsnivån i socialförsäkringarna skall
            halveras för den del av inkomsten som ligger över 140 000 om året
            innebär en rejäl besparing på 4 miljarder per år utan att låginkomsttagarna
            drabbas. Det är ett bra exempel på hur besparingar med fördel
            kan göras.
          </note>
          <note xml:id="i-f5292661c4e86cc7-0">
            Fru talman! Jag vill ta upp en tredje fråga i detta anförande,
            nämligen vad vi, de gröna, ser som helt avgörande på längre sikt
            i ekonomin. Förutom spelregler för finans- och valutamarknaden
            och förutom vettiga besparingar med en bra fördelningspolitisk
            profil i budgetsaneringen krävs att ekonomin ges en miljömässigt
            långsiktig hållbar utveckling. För närvarande ökar miljöskulden
            från år till år genom fortsatta utsläpp, växande avfallslager
            och stora uttag av ändliga råvaror. Omfattande investeringar måste
            göras för att man skall kunna förverkliga kretsloppssamhället,
            så att den tilltagande resursförstöringen upphör och nya resurser
            i stället tillskapas.
          </note>
          <note xml:id="i-9c1e6a56803ad06d-0">
            Vi föreslår omfattande investeringar i miljöanpassade transportsystem,
            i miljöanpassade energisystem och i sanering av skadade miljöer.
            Det allergisaneringsprogram om 2 miljarder som vi har kommit överens
            med regeringen om är ett bra exempel på grön politik för fler
            jobb, högre livskvalitet och långsiktigt bättre ekonomi. Det ger
            20 000-30 000 nya jobb i främst den svältfödda byggsektorn på
            kort sikt.
          </note>
          <note xml:id="i-afc116747bbf0e19-0">
            På längre sikt ger det bättre hälsa och bättre boende, vilket
            medför lägre kostnader för vård och högre arbetskapacitet hos
            människorna. Miljö ger jobb, både på kort sikt för arbetslösa
            byggarbetare och på lång sikt för en friskare befolkning med större
            tillgång till resurser än vad som annars vore fallet.
          </note>
          <note xml:id="i-aefe0ed8d987ecee-0">
            Det är alltför lätt att i ekonomiska kriser tappa det mer långsiktiga
            perspektivet. Tyvärr verkar regeringen ha gjort just detta. I
            er ekonomisk-politiska vision i den finansplan som nu skall antas
            lyser miljön med sin frånvaro. Medvetenheten om att en bättre
            miljö ger bättre ekonomi och större resurser i framtiden har förlorats
            i den finansplan som vi diskuterar i dag. Det är naturligtvis
            bra att regeringen tar sig an arbetslösheten och obalansen i statens
            finanser. Men utan en fungerande och rimlig miljö blir det hela
            ändå ganska poänglöst.
          </note>
          <note xml:id="i-2dae546a4ce43b87-0">
            Avslutningsvis undrar jag, när det gäller arbetslösheten, varför
            både regeringen och den borgerliga oppositionen vägrar att sänka
            arbetstiden. Det vore ju en snabb och relativt enkel åtgärd som
            skulle ge åtskilliga nya jobb. Med 37 timmars normalarbetstid
            i stället för nuvarande 40 skulle många välbehövliga jobb åstadkommas.
            Jag håller med er som säger att arbetslösheten är ett gissel som
            måste bekämpas med alla medel. Men varför säger ni blankt nej
            till en arbetstidsförkortning som snabbt ger nya jobb?
          </note>
          <note xml:id="i-2dd44b8607adfb25-0">
            Fru talman! Vi i Miljöpartiet står naturligtvis bakom alla reservationer
            som jag är delaktig i, men jag vill särskilt yrka bifall till
            reservationerna 3, 24 och
          </note>
          <note xml:id="i-a7f940e677aa1f98-0">
            29.
          </note>
          <note xml:id="i-c6ba0c3e378bdd10-0">
            Anf. 17 MATS ODELL (kds)
          </note>
          <note xml:id="i-ee94b8af690992cd-0">
            Fru talman! Det är alltid stimulerande att debattera med Göran
            Persson; han har förhoppningsvis tillfälligt lämnat oss här i
            kammaren. Jag uppfattar nämligen honom som en politiker med ett
            öppet sinne. Men han hämmas något i sin kreativitet och kraftfullhet
            av ett antal väl inarbetade traditioner och uppfattningar som
            finns i den stora rörelse som har gett honom hans mandat. Varken
            jag eller någon annan i opposition har rätt att moralisera över
            detta. Vad vi kan göra är att föra ett så sansat samtal som möjligt
            omkring vad som skulle ge Sverige den nödvändiga tillväxt- och
            utvecklingskraften parallellt med den nödvändiga budgetsaneringen.
            Denna utvecklingskraft fanns faktiskt i
          </note>
          <note xml:id="i-f619ded2ec571953-0">
            Sverige på ett mycket påtagligt sätt fram till ca 1970, men då
            började den s.k. svenska modellen på ett smygande sätt att långsamt,
            inifrån underminera själva grunden för den svenska välfärden.
          </note>
          <note xml:id="i-9a121ea40dc95683-0">
            Jag tänker trots den senaste tidens dramatiska händelser på de
            finansiella marknaderna faktiskt ägna huvuddelen av mitt anförande
            åt själva roten till dagens akuta problem, nämligen Sveriges långsiktigt
            svaga tillväxt- och utvecklingskraft.
          </note>
          <note xml:id="i-c6bd69bd1845f457-0">
            Så sent som 1970 var Sverige det tredje rikaste landet i OECD.
            Bara USA och Schweiz var rikare. År
          </note>
          <note xml:id="i-d81a1f1bfbad47d2-0">
            1991 hade det rutschat utför ordentligt; det var alltså innan
            fyrklöverregeringen hade lagt händerna på ratten. 1991 hade vi
            passerats av Luxemburg, Tyskland, Japan, Frankrike, Danmark, Belgien,
            Österrike,
          </note>
          <note xml:id="i-08417e4ec8706bee-0">
            Italien och Norge. Under de följande lågkonjunkturåren fram till
            1993, när vi regerade, passerades vi också av Nederländerna, Island
            och Storbritannien.
          </note>
          <note xml:id="i-73256d9c68a8cda9-0">
            I dag är det bara Nya Zeeland, Finland, Spanien,
          </note>
          <note xml:id="i-d397df568aa38aa3-0">
            Irland, Portugal, Grekland och Turkiet som är fattigare än Sverige
            bland OECD-länderna.
          </note>
          <note xml:id="i-461244b9bed79703-0">
            Fru talman! Vad som borde ha varit en huvudfråga i finansplanen,
            men som nu förbigås med tystnad, är att vi under perioden 1994-1996
            inte ens passerar genomsnittstillväxten bland OECD-länderna. Vår
            relativa stagnation som hela tiden flyttar oss bakåt fortsätter
            alltså under en period då vi uppfattar att det är en mycket god
            tillväxt. Det är t.o.m. troligt att såväl
          </note>
          <note xml:id="i-658d738b61c01cf4-0">
            Finland som Nya Zeeland kommer att passera oss inom några år
            på grund av deras betydligt högre tillväxt och därmed avsevärt
            starkare motståndskraft mot skakningar på de finansiella marknaderna.
            Till synes långt efter oss kommer Spanien och Irland. Men
          </note>
          <note xml:id="i-08ac9deef15b0cf6-0">
            Spaniens ekonomi växer med 3 % om året och Irlands växer med
            5 % om året. Om vi fortsätter med den utveckling som vi har haft
            under de senaste 20 åren kommer också dessa länder att passera
            oss innan personer i min och Göran Perssons ålder har nått pensionsåldern.
            Men, fru talman, vi kommer av allt att döma att ha en högre levnadsstandard
            än Turkiet,
          </note>
          <note xml:id="i-5c90780fd7ccdc74-0">
            Grekland och Portugal under en överskådlig framtid.
          </note>
          <note xml:id="i-34e64264d5c05f0f-0">
            Detta är Sveriges fundamentala ekonomiska problem, och det förbigås
            i stort sett med tystnad i finansplanen.
          </note>
          <note xml:id="i-209b61bc48ba1319-0">
            Utvecklingskraften i den svenska ekonomin har alltså under mer
            än 30 år hämmats av en samhällsutveckling där slutresultatet har
            blivit att sysselsättningen inom det privata näringslivet har
            trängts ut av en ständigt expanderande offentlig sektor.
          </note>
          <note xml:id="i-38a64165c08f3406-0">
            Det är väl värt att begrunda, Göran Persson, att varje svenskt
            hushåll i dag skulle ha haft ca 140 000
          </note>
          <note xml:id="i-61a127340d5a3546-0">
            kr mer i inkomst om vi hade haft samma tillväxt i ekonomin som
            genomsnittet av OECD-länderna. Det skulle ha skapat såväl högre
            privat konsumtion och bättre offentlig service som gynnsammare
            statsfinanser. Kritiken måste självfallet riktas mot socialdemokratiska
            regeringar under 70- och 80-talen men också mot de borgerliga
            under deras regeringsperiod 1976-
          </note>
          <note xml:id="i-86e20675a31bf15a-0">
            1982.
          </note>
          <note xml:id="i-807401b43ef5bf6e-0">
            Efter valet valde regeringen att tillsammans med
          </note>
          <note xml:id="i-2f3393faa7592f71-0">
            Vänsterpartiet och Gudrun Schyman genomföra de ideologiska återställarna,
            som motarbetar företagande och sysselsättning. Tacken för och
            bokslutet över denna auktorisation och fasadrenovering av det
            gamla kommunistpartiet är hittills stigande räntor, fallande kronkurs
            och förtroende och att Vänsterpartiet tar över mer och mer av
            Socialdemokraternas och Göran
          </note>
          <note xml:id="i-7644841616a82415-0">
            Perssons valmanskår. Man kan verkligen tala om att sälja smöret
            och tappa pengarna. De fasta spelregler och det företagsklimat
            som mer än något annat efterlyses av landets näringsliv går samtidigt
            upp i en kraftfull rökpelare från återställarpolitikens offeraltare.
            Det är inte undra på att Johan Lönnroth tycker att det fungerar
            bra. Det fungerar inte bra för Sverige.
          </note>
          <note xml:id="i-11abe8af7b7a2afe-0">
            Det fungerar inte heller bra för regeringen.
          </note>
          <note xml:id="i-c91b19fc7282bfb1-0">
            Göran Persson måste ändå innerst inne inse att detta inte är
            bra, att detta hämmar utvecklingskraften och att detta ökar räntemarginalen
            och valutakänsligheten för kronan. Kort sagt är det ett politiskt
            samarbete som tungt drabbar sysselsättningen och välfärden rakt
            av.
          </note>
          <note xml:id="i-40497619760e62f2-0">
            Den här politiken måste också vara ganska förbryllande för den
            penningmarknad som varje dygn, vardag som helgdag, förväntas låna
            ut i genomsnitt
          </note>
          <note xml:id="i-a0b1b04f4747fe2e-0">
            559 191 780 kr till den svenska staten, enligt Riksrevisionsverkets
            senaste budgetprognos. Det blir också med naturnödvändighet en
            politik med en för marknaden häpnadsväckande mängd motsägelsefulla
            och svårtolkade element.
          </note>
          <note xml:id="i-4e9ce0e4f700b38a-0">
            Med ena handen lägger man 30 miljarder i skatt och avgifter på
            arbete, och med andra handen sänker man selektivt samma skatt
            med 5 miljarder. Med ena handen lägger man en 30-procentig skatt
            på riskvilligt sparande, och med andra handen utreder man en riktad
            sänkning av just riskkapitalbeskattningen. Å ena sidan återinför
            man en rigid och, enligt vad näringsministern sade häromdagen
            i kammaren, betongaktig arbetsrätt, å andra sidan skall man nu
            titta på vissa lättnader även i denna återställare, detta för
            övrigt en eftergift till de politiskt allt mäktigare grabbarna
            på
          </note>
          <note xml:id="i-efcf1b238163d12d-0">
            LO. En viskning vid Norra Bantorget räcker tydligen numera för
            att styra åtminstone arbetsmarknadsministerns agenda och därmed
            faktiskt också finansministerns lånebehov.
          </note>
          <note xml:id="i-f4aaef61dc6a1832-0">
            Detta är ju varken långsiktighet, stabilitet eller konsekvens
            som inbjuder till investeringar och fasta nyanställningar. En
            svindlande tanke är att en sådan här politik kanske rent av kräver
            kraftfulla subventioner som RAS för att locka företagarna att
            anställa den personal som man faktiskt ändå behöver. Är det nu
            inte dags, Göran Persson, att ta itu också med detta?
          </note>
          <note xml:id="i-15a228788f0f0d30-0">
            Fru talman! Den stora gåtan för mig i det här sammanhanget är
            just hur Göran Persson, med sin passion för budgetdisciplin, kan
            spela med i Anders
          </note>
          <note xml:id="i-6b552c080c18fd21-0">
            Sundströms och Allan Larssons fullständigt hejdlösa och intill
            i dag helt ofinansierade miljardrullning. Att förslaget mot bakgrund
            av den senaste tidens turbulens på valuta- och penningmarknaden
            måste omprövas borde vara en självklarhet också för Göran Persson,
            även om jag hyser föga hopp om att Birger
          </note>
          <note xml:id="i-09d30c13b1dd834a-0">
            Schlaug och Roy Ottosson skall känna ånger och ruelse över den
            här uppgörelsen. Göran Persson borde i dag inse att detta måste
            omprövas.
          </note>
          <note xml:id="i-be8f45c185102dd9-0">
            Tyvärr tyder allt på att regeringen tänker driva igenom den här
            politiken trots en förödande kritik från alla experter och berörda.
            Företagarna själva säger att de hellre ser de här miljarderna
            som amortering på statsskulden, vilket skulle sänka räntorna.
          </note>
          <note xml:id="i-69d29f857eb1cd2d-0">
            AMS-chefen Göte Bernhardsson anser att de 5 RAS-
          </note>
          <note xml:id="i-a4487c028790b616-0">
            miljarderna kanske ger bara 5 000 jobb, i värsta fall kanske
            bara sommarjobb, eftersom de här jobben ändå hade tillkommit till
            hösten, utan ytterligare 7
          </note>
          <note xml:id="i-d20b14aa97a183a3-0">
            miljarder i budgetbelastning.
          </note>
          <note xml:id="i-9331e29b271cb22f-0">
            Hur, Göran Persson, påverkar denna typ av synnerligen luftiga
            spenderbyxor Sveriges trovärdighet på kreditmarknaden? Vi minns
            alla Göran Perssons briljanta anförande här i kammaren den 10
            januari, när han med stor kraft spikade upp sparsamhetens och
            åtstramningens teser. Låt mig citera: "Den som är satt i skuld
            är icke fri. Den som lånar för löpande konsumtion är icke fri
            i förhållande till banken." Det är tänkvärda ord en dag som denna,
            när vi skall fatta beslut om ofinansierade utgifter på 7 miljarder
            för en reform som ingen vill ha.
          </note>
          <note xml:id="i-113323c0b1f13e67-0">
            Är det verkligen rimligt att ta pengar från barnfamiljer och
            pensionärer och ge till företag som inte ens vill ha dem och som
            ändå skulle anställa den arbetskraft som man behöver? Vore det
            inte bättre att vi hjälptes åt att först och främst genomföra
            de nödvändiga budgetförstärkningarna och därefter, redan till
            kompletteringspropositionen, satsade på att genomföra enkla tillväxtbefrämjande
            åtgärder som inte kostar något, nämligen att ge stabila och långsiktiga
            spelregler åt landets företagare? Det vore möjligen en politisk
            kostnad för Göran Persson att i kompletteringspropositionen den
            25 april ge besked om att det blir en modernare och mer flexibel
            ordning i den anställningshämmande arbetsrätten.
          </note>
          <note xml:id="i-39e75861c9a56a32-0">
            Ta i stället nu och utforma ett förtroendeskapande och tillväxtfrämjande
            paket till konvergensprogrammet, gärna i enlighet med den modell
            som socialdemokrater och kristdemokrater i Europaparlamentet och
            i kommissionen lyfter fram i kampen mot arbetslösheten i Europa.
            Det duger också för Sverige.
          </note>
          <note xml:id="i-497a584cf8ef8195-0">
            Varför inte erkänna, Göran Persson, att återställarna med Schyman
            har misslyckats totalt, politiskt och ekonomiskt? De som ytterst
            drabbas är ju faktiskt de mest utsatta i samhället. Ju sämre tillväxtkraft
            i svensk ekonomi, desto större nedskärningar och skattehöjningar
            krävs för att nå balans i de offentliga finanserna. Om ingen kursändring
            sker under mandatperioden kommer vi, möjligen med en starkare
            statskassa, att gå mot ett ekonomiskt allt svagare land.
          </note>
          <note xml:id="i-ee2f91fa9f2f459e-0">
            Göran Persson har nu lagt fram kraftfulla åtgärder för sanering
            av statens budget, åtgärder som visserligen präglas av en felaktig
            relation mellan skattehöjningar och besparingar. Detta har uppenbarligen
            inte lugnat de långivare som Sverige är helt beroende av.
          </note>
          <note xml:id="i-daefc2f5f3877821-0">
            Vore det då inte värt, Göran Persson, att även pröva den väg
            mot långsiktigt förtroendeskapande, strukturella åtgärder som
            jag har gett exempel på innan ni t.o.m. överväger att lägga fram
            nya sparpaket?
          </note>
          <note xml:id="i-f3b683a5ffa8f91d-0">
            De senaste dagarnas turbulens på valutamarknaden och räntemarknaden
            har förändrat villkoren för både kronkurs och räntenivå i budgetförslaget,
            något som naturligtvis måste påverka utformandet av kompletteringspropositionen.
          </note>
          <note xml:id="i-4d29c767d546402c-0">
            Är det nu inte dags, Göran Persson, att syna andra än de röda
            korten i leken för att nå stabilitet och tillväxt för Sverige?
            Detta har också bl.a. Anne Wibble och Per-Ola Eriksson tagit upp
            tidigare i debatten.
          </note>
          <note xml:id="i-5461aa2a3485d6b3-0">
            Fru talman! Mitt inlägg har handlat om vad som måste till för
            att Sverige skall återvinna en långsiktig utvecklingskraft. I
            vår motion redovisar vi kristdemokrater våra förslag till förstärkningar
            av de offentliga finanserna. De förstärkningarna skall till största
            del genomföras med hjälp av besparingar. I den mån skatter höjs
            sker det med så litet skadliga effekter som möjligt för samhällsekonomin.
          </note>
          <note xml:id="i-a5bc4185dc9db6e3-0">
            De jämfört med regeringens proposition ökade budgetförstärkningar
            som vi kristdemokrater föreslår används till allra största delen
            för att återställa strukturellt felaktiga och tillväxthämmande
            åtgärder som regeringen har vidtagit och för genomförandet av
            vissa rättvisereformer. Därigenom vill vi tillförsäkra
          </note>
          <note xml:id="i-0f5483de2a3872da-0">
            Sverige en bättre utvecklingskraft och förmåga att utveckla välfärden
            för alla grupper i samhället.
          </note>
          <note xml:id="i-bf6f49fa9151bd3d-0">
            Fru talman! Jag står givetvis bakom samtliga kristdemokratiska
            krav i anslutning till finansutskottets betänkande nr 10, men
            för tids vinnande yrkar jag här bifall endast till reservationerna
            nr 1 och 30.
          </note>
          <note xml:id="i-1ddf90ff97a9684d-0">
            Anf. 18 JOHAN LÖNNROTH (v) replik
          </note>
          <note xml:id="i-06279711d8907fdf-0">
            Fru talman! Man får väl tacka Mats Odell för den vänliga beskrivningen
            av Vänsterpartiet, att vi har lyckats med en fasadrenovering.
            Jag kan tyvärr inte riktigt vara lika snäll tillbaka.
          </note>
          <note xml:id="i-02901a09d5ea4177-0">
            Jag vet inte vad man skall använda för begrepp när man talar
            om kds. Kanske var det en pånyttfödelse ni försökte er på, men
            det gick ju inte så väldigt bra.
          </note>
          <note xml:id="i-21c1a4786ae09630-0">
            Att klä upp den gamla kristna högern i moderna formuleringar
            kring judisk-kristen etik, verkar inte riktigt ha slagit an hos
            svenska folket. Jag tror att det har att göra med att svenska
            folket har upptäckt den gapande klyftan mellan å ena sidan det
            vackra talet om etiken, som vi hörde från exempelvis Jerzy Einhorn,
            som jag ofta lyssnade på med intresse när han satt här i riksdagen
            tidigare, och å andra sidan t.ex. Mats Odells taktik då han lät
            styrelsearvodena i Posten, Televerket, osv. stiga i höjden. Det
            blev helt enkelt en alltför tydligt gapande klyfta av hyckleri.
          </note>
          <note xml:id="i-f1a74c304e775c2f-0">
            I reservation nr 14 kan man läsa mycket vackert, och där citeras
            t.o.m. kvinnorörelsens gamla fina paroll Hela makten... - och
            vad det nu är. Det är något märkligt att få läsa detta i en kds-reservation,
            det måste jag säga.
          </note>
          <note xml:id="i-83bcf2a3b7a9a4d8-0">
            Till slut, Mats Odell: Du kan icke älska både Gud och Mammon
            - är det så det heter? Jag tycker att ni skulle fundera litet
            på det och inte bara fundera över varför vi i Vänsterpartiet har
            lyckats med vår s.k.
          </note>
          <note xml:id="i-b73f8f4cc5c1fec6-0">
            fasadrenovering.
          </note>
          <note xml:id="i-91f0c3fb2abce38e-0">
            Anf. 19 TALMANNEN
          </note>
          <note xml:id="i-9f4befe1fce698f5-0">
            Hela lönen och halva makten, brukar man säga.
          </note>
          <note xml:id="i-83bf82821a7f2ef8-0">
            Anf. 20 MATS ODELL (kds) replik
          </note>
          <note xml:id="i-add6e25cacdb4f06-0">
            Fru talman! Det råder väl inget som helst tvivel om att det är
            en judaskyss som Vänsterpartiet har givit Göran Persson och svensk
            ekonomi genom det här samarbetet. Det behöver knappast utredas.
            Det är bara att studera utvecklingen på de områden som vi här
            talar om.
          </note>
          <note xml:id="i-9631923f3a7b3e88-0">
            Johan Lönnroth talade om marknaderna i sitt inlägg. Han talade
            om buffelhjordar som rusade av och an och minkar som simmade.
            Men är det inte så, Johan Lönnroth, att även buffelhjordar har
            hyfsat rationella skäl att ändra kurs i sin vandring över prärien?
          </note>
          <note xml:id="i-dbf3238399af4f2b-0">
            Kanske t.o.m. minkar kan ha ett mål för sina simturer, att hitta
            föda eller någonting sådant. Det är väl inte helt orimligt. Det
            skulle vara intressant att få en litet mer ingående utläggning
            om detta av Johan Lönnroth.
          </note>
          <note xml:id="i-dd74c0117210675b-0">
            Anf. 21 JOHAN LÖNNROTH (v) replik
          </note>
          <note xml:id="i-8776ab3cb217d0cb-0">
            Fru talman! Jag vet inte hur mycket vi skall fördjupa oss i de
            olika bibliska liknelserna, men vi kan ta upp den om fiskarna
            och brödet. Mats Odells och kds fördelningspolitik är faktiskt
            tomma ord. Jämför den med de konkreta förslag som kds står bakom
            och som till mycket stora delar stämmer överens med den moderata
            politiken. Det handlar i praktiken om att minska bidragen till
            dem som har det allra sämst i det här samhället och sänka skatter
            för dem med de allra högsta inkomsterna.
          </note>
          <note xml:id="i-0e16c9deaa96aef1-0">
            Man vill inte göra någonting åt de olika förslagen som ligger
            på riksdagens bord och som kds skulle kunna stödja. Det handlar
            t.ex. om lönetak, som är ett praktexempel på en sådan etisk regel
            som ni i allmänna ordalag talar om i reservation nr 14. Men när
            ni får chansen att verkligen stödja konkreta förslag till sådana
            opinionsyttringar är ni helt emot. Kds är uppenbarligen ett parti
            som i dag i princip går i moderaternas ledband. Jag tror att ni
            kommer att få mycket svårt att överleva med den strategin.
          </note>
          <note xml:id="i-cf2dac8835536778-0">
            Anf. 22 MATS ODELL (kds) replik
          </note>
          <note xml:id="i-5d417959f8d229af-0">
            Fru talman! När det till att börja med gäller ledbanden har det
            väl hittills varit så att Göran Persson och socialdemokraterna
            har gått i Vänsterpartiets ledband. Vart det har fört Sveriges
            ekonomi har vi nu kunnat se.
          </note>
          <note xml:id="i-711c1eebd7cd221c-0">
            Det vi kristdemokrater gör i vår motion är att vi rättar till
            den sneda fördelningspolitik som finns i finansplanen. Och det
            gör vi främst genom att vi vill förbättra för och kompensera de
            sämst ställda pensionärerna med ökade pensionstillskott och bostadstillägg.
            Vi vill höja ersättningarna till långtidssjuka till
          </note>
          <note xml:id="i-344fd6bc430a12b8-0">
            80 %, höja ersättningarna i sjuk- och arbetsskadeförsäkringarna
            till 80 %, återinföra vårdnadsbidraget samt höja biståndet. Detta
            finansierar vi fullt ut. Vi har t.o.m. ett 5 miljarder starkare
            budgetsaldo än vad regeringen har i sitt förslag. Johan Lönnroth
            får nog läsa på litet noggrannare innan han talar om fördelningsprofil.
          </note>
          <note xml:id="i-429eb42c4d758231-0">
            Anf. 23 ROY OTTOSSON (mp) replik
          </note>
          <note xml:id="i-48030438b18cdd8d-0">
            Fru talman! Mats Odell har rätt i att vi i Miljöpartiet står
            för de uppgörelser som vi gör. Det är intressant att höra den
            ganska överdrivna och våldsamma kritik som har riktats mot uppgörelsen
            om en verklig allergisanering i landet och om RAS.
          </note>
          <note xml:id="i-f6fb5ec2d65fa16d-0">
            Allergisaneringen om 2 miljarder är ett av de största miljöprojekten
            någonsin som genomförs från statens sida, om man ser det som en
            enskild satsning.
          </note>
          <note xml:id="i-78d142e73e3af4b8-0">
            Den kommer att få mycket stor betydelse för mängder av människor
            i det här landet som lider av allergier, och framför allt för
            de växande barn varav en tredjedel kommer att få allergier om
            inte radikala åtgärder vidtas. Detta viftar Mats Odell, kds och
            en rad andra partier bort som betydelselöst och ointressant. Det
            visar hur svagt engagemanget för miljön sitter även hos oppositionen
            i Sveriges riksdag. Det är ofta vackra ord när det gäller miljö
            och miljösatsningar, men när det kommer till kritan är det väldigt
            tunt. Mats
          </note>
          <note xml:id="i-bdc837a5a9c7ef01-0">
            Odell vill inte att man skall göra denna satsning på en bättre
            miljö.
          </note>
          <note xml:id="i-aade2ebf69def707-0">
            Sedan talades det om att det hela inte skulle vara finansierat.
            Det är egentligen rätt märkligt med tanke på den information som
            Mats Odell och andra har fått i finansutskottet. Redan i början
            av februari var satsningen inskuggad i kompletteringsbudgeten
            precis som bidragen till kommunerna, satsningen på regionalpolitiken
            osv. Under resans gång har det gjorts ytterligare preciseringar.
            Det är alltså klart med finansieringen. Allt annat är struntprat,
            och det vet
          </note>
          <note xml:id="i-59d09ef1039704bb-0">
            Mats Odell och andra om. Men det passar kanske inte er debatt.
          </note>
          <note xml:id="i-a9c33cf0d6052eb4-0">
            Anf. 24 MATS ODELL (kds) replik
          </note>
          <note xml:id="i-a9823d52a4b25ce8-0">
            Herr talman! Jag märker att min gode vän Roy
          </note>
          <note xml:id="i-2e5b9a38cc2c9c67-0">
            Ottosson nu har distanserat sig från oppositionen. Han har uppenbarligen
            börjat att räkna in sig i regeringsunderlaget. Det må vara hur
            det vill med det.
          </note>
          <note xml:id="i-8a8b5c72098b8878-0">
            Vi kristdemokrater avsätter också en hel del resurser utöver
            regeringens förslag för miljöförbättrande åtgärder som vi har
            finansierat. Det gäller bl.a. miljöåtgärder för Östersjön, för
            förvärv av värdefulla naturområden, för sanering av förorenade
            områden och för kalkning. Det finns också ett allergisaneringsprogram,
            Roy Ottosson.
          </note>
          <note xml:id="i-e5908f14c32811a9-0">
            När det gäller de 2 miljarderna har vi i finansutskottet, till
            skillnad från Roy Ottosson, inte lyckats få reda på hur de är
            finansierade. Men det finns kanske tillfälle här i dag för Roy
            Ottosson att till kammarens protokoll läsa in var dessa pengar
            skall tas ifrån. Det blir i så fall första gången som vi i finansutskottet
            får reda på vilka pengar det är fråga om. Varifrån skall dessa
            pengar tas? Skall de lånas? Skall det skäras i andra sociala program?
          </note>
          <note xml:id="i-3653194e6e2ba051-0">
            Nu talar jag inte om de ytterligare 6 miljarder som kommunerna
            skall ta fram för att komma i åtnjutande av dessa 2 miljarder,
            utan jag talar om de två ursprungliga miljarderna. Varifrån skall
            de tas, Roy
          </note>
          <note xml:id="i-5bf155f93fb9d5d3-0">
            Ottosson? Tala om miljard för miljard varifrån de skall tas!
          </note>
          <note xml:id="i-b4f06eb11c9c21c7-0">
            Anf. 25 ROY OTTOSSON (mp) replik
          </note>
          <note xml:id="i-ff2a7eae681e7f81-0">
            Herr talman! Jag kommer ihåg en debatt i slutet av förra året,
            då bl.a. kristdemokraterna var oerhört upprörda över att man öronmärkte
            pengar på intäktssidan när det gällde statens finanser till vissa
            utgifter. Det handlade om finansieringen av EU-medlemsavgiften.
          </note>
          <note xml:id="i-69b41a63c3bc3ca7-0">
            Mats Odell hade mycket starka principiella invändningar mot att
            en viss inkomst för staten skulle användas till en viss utgift.
            Nu pläderar han med våldsam kraft för just detta som han var principiellt
            emot, nämligen att man skall öronmärka exakt vilka pengar i statens
            budget som går vart. Detta är ju rent ut sagt fånigt. Står inte
            Mats Odell för någonting av det som han säger?
          </note>
          <note xml:id="i-96e6a8a5dbeef708-0">
            Det finns någonting som heter kompletteringspropositionen. Det
            framgick redan när propositionen lades fram i januari och vid
            första utskottsmötet i finansutskottet där denna fråga diskuterades
            - vi hade en liten utfrågning av departementssekreterare - att
            pengarna för RAS fanns inskuggade i kompletteringspropositionen.
            Sedan gjordes det en precisering direkt efter det att frågan återförvisades
            till utskottet, eftersom det fanns en minoritet som ville ha det
            på det sättet. Det sades då att det finns täckning för att ta
            2
          </note>
          <note xml:id="i-5252df1fe06fc4a9-0">
            miljarder redan ur årets budget. De ytterligare 5 miljarderna
            ingår i kompletteringspropositionen för nästkommande års budget.
            RAS finansieras på samma sätt som allting annat som ingår i kompletteringspropositionen.
          </note>
          <note xml:id="i-e85235513508a44f-0">
            Varför säger inte Mats Odell att man inte har finansierat bidragen
            till kommunerna? Varför säger han inte att hela regionalpolitiken
            är ofinansierad? Det vore precis lika logiskt. Det finns 16 miljarder
            netto reserverade i budgeten från januari för att täcka nettoeffekterna
            i kompletteringspropositionen. Det vet
          </note>
          <note xml:id="i-e61fd43ae4c66c34-0">
            Mats Odell och naturligtvis ni andra också. Ni bedriver en kampanj
            för att skapa ett intryck av att RAS
          </note>
          <note xml:id="i-80b9fa2b2598e709-0">
            inte skulle vara finansierat, eftersom ni till varje pris vill
            sabotera en ingången uppgörelse mellan Miljöpartiet och regeringen.
          </note>
          <note xml:id="i-4fff49fde86bebaf-0">
            När ni gör så här visar ni också hur litet miljöengagemang ni
            har i botten. 2 miljarder för allergisaneringar innebär en rekordstor
            satsning på miljön i Sverige. Det är ett stort genombrott för
            miljösatsningar av den här typen. Det är en mycket stor miljöpolitisk
            framgång som ni i kds borde stödja om ni anser att detta är viktiga
            sakfrågor. Men det gör ni inte. Ni försöker att sabotera det hela
            med alla till buds stående medel. Så mycket är er miljöpolitik
            värd.
          </note>
          <note xml:id="i-342c87855cd1fbf2-0">
            Att ni sedan talar om att ni skriver önskelistor i motioner spelar
            ingen roll. Det hjälper ingenting. Ställ upp på dessa 2 miljarder
            som vi nu får loss till allergisaneringar! Se till att det blir
            bra saneringar, det vinner vi alla på!
          </note>
          <note xml:id="i-f62656773487a216-0">
            Anf. 26 MATS ODELL (kds) replik
          </note>
          <note xml:id="i-85a93661db3ae9f1-0">
            Herr talman! Jag kan bara försäkra att de av mina kolleger i
            finansutskottet som sitter närmast runt omkring mig vidimerar
            det jag säger, att vi aldrig har fått redovisat hur detta skall
            finansieras. Vad innebär
          </note>
          <note xml:id="i-8e1000a3a2713645-0">
            "inskuggat" i budgeten, Roy Ottosson?
          </note>
          <note xml:id="i-1f760495b71134a6-0">
            Jag sade i mitt anförande att Sverige enligt Riksrevisionsverkets
            senaste budgetprognos behöver låna
          </note>
          <note xml:id="i-773f55818d9272d2-0">
            559 197 780 kr per dygn. Det står i RRV:s publikation att detta
            är exklusive den s.k. TUB:en netto. Det ligger alltså utanför
            detta upplåningsbehov. Jag tycker att Roy Ottosson skall stämma
            ner talet om bristande miljöengagemang hos partierna i den här
            kammaren tills han kan redovisa hur sakerna hänger ihop.
          </note>
          <note xml:id="i-dcdc07dce920ade9-0">
            Roy Ottosson talade om önskelister i motioner.
          </note>
          <note xml:id="i-71304ac182f55409-0">
            Det här är i allra högsta grad åtminstone en parallell till de
            motionsyrkanden som han dömer ut på samma grund. Vi får tydligen
            vänta tills finansministern kommer upp i talarstolen innan vi
            möjligtvis kan få någon som helst reda på om dessa pengar existerar
            i sinnevärlden.
          </note>
          <note xml:id="i-f98c86ef4e9c024a-0">
            Anf. 27 JAN BERGQVIST (s)
          </note>
          <note xml:id="i-68f4d062a7ff0db2-0">
            Herr talman! I sin hand håller människan väldiga produktionskrafter.
            Fel använda kan de leda oss till förintelsen. Men rätt använda
            kan de ge en chans till ett bra liv för alla människor.
          </note>
          <note xml:id="i-5d94dd8dd07ad3bd-0">
            Tyvärr är vi långt ifrån en sådan god ekonomisk världsordning.
            En miljard av våra medmänniskor lever i absolut fattigdom. Varje
            dag dör över 20 000
          </note>
          <note xml:id="i-a2811e7b085e5e17-0">
            barn av undernäring eller i sjukdomar som skulle kunna botas.
          </note>
          <note xml:id="i-9912b12b895c3d7b-0">
            Hur kommer vi åt svälten och fattigdomen? Hur kommer vi åt den
            misshushållning som sker med jordens resurser till skada för människa
            och miljö?
          </note>
          <note xml:id="i-79e5f9881993b1ca-0">
            Ja, kanske kan vi finna svaret i det nya samarbetet över gränserna.
            Trots allt är det hoppingivande att det fredliga samarbetet aldrig
            förr i människans historia har varit så intensivt som i dag. Aldrig
            förr har det omfattat så många områden av mänsklig aktivitet.
          </note>
          <note xml:id="i-ed8d0f8e544db0aa-0">
            Aldrig förr har det utvecklats så snabbt.
          </note>
          <note xml:id="i-5753a617a49ba9f6-0">
            Och tänk vad det skulle betyda för den ekonomiska och sociala
            utvecklingen om vi kunde få ett genombrott för kvinnornas rättigheter
            över hela världen, om de fick en starkare ställning i arbetslivet
            och i samhällslivet, om de fick en chans till bra utbildning och
            bra hälsovård, om de fick möjligheter att fullt ut ta vara på
            sin skaparkraft som företagare, forskare, lärare, jordbrukare
            osv. Det är alltså verkligen inte bara för att det är den internationella
            kvinnodagen som det finns anledning att erinra om kvinnornas situation.
            Kvinnorna står för två tredjedelar av mänsklighetens samlade arbetstimmar,
            men de får bara en tiondel av männens inkomster. Ännu orättvisare
            är fördelningen av förmögenheterna, för av dem har männen 99 %
            och kvinnorna bara den enda återstående procenten. Därför är jämställdheten
            ett krav med en närmast revolutionär sprängkraft.
          </note>
          <note xml:id="i-3b1409aa7bd60578-0">
            Det handlar om kampen mot våld, förtryck och förnedring av kvinnor,
            kampen mot att kvinnor pressas tillbaka i en ohållbar ekonomisk
            och social situation samt kampen för att ta vara på alla de möjligheter
            som jämställdheten kan ge oss. Det är en kamp som måste vinnas
            och som jag är övertygad om kommer att vinnas och därför ger gott
            hopp för framtiden i vår sargade värld.
          </note>
          <note xml:id="i-e429bb5c42ae9efe-0">
            Men hur skall vi i Sverige ta ansvar för framtiden om vi inte
            själva har ordning på våra affärer?
          </note>
          <note xml:id="i-b02aa5b997e4dcfa-0">
            Med rätta har det i debatten framhållits att situationen är mycket
            allvarlig. Vi har haft en dramatisk utveckling. På bara tre år
            fördubblades statsskulden, tredubblades arbetslösheten, fyrdubblades
            budgetunderskottet och femdubblades långtidsarbetslösheten.
          </note>
          <note xml:id="i-04fd22ee26d9bdea-0">
            Nu måste vi samla alla krafter för att få folk i arbete och få
            ordning på statens affärer. Utan jobb klarar vi inte sunda statsfinanser,
            men utan sunda statsfinanser klarar vi inte jobben. Detta är villkoren
            för svensk politik.
          </note>
          <note xml:id="i-c7cdf2ec534be357-0">
            Vad vi fått se de senaste dagarna är stigande räntor och valutaoro
            med en sjunkande dollar och en sjunkande krona. Vi följer den
            utvecklingen mycket noga.
          </note>
          <note xml:id="i-aa420beac2e72a82-0">
            Men vi kan också på den positiva sidan se att
          </note>
          <note xml:id="i-d2245397c49a3b33-0">
            Sverige får ett allt större överskott i utlandsaffärerna och
            att vi som nation kan räkna oss till godo ett växande sparandeöverskott.
            Netto lever Sverige inte längre på lån, som många tycks tro. Netto
            är vi numera ett kapitalexporterande land. I år och nästa år kommer
            Sverige som nation att få ett överskott i bytesbalansen på ungefär
            80 miljarder kronor. Hur kommer det sig att inte någon av föregående
            debattörer har funnit det värt att nämna en sådan styrkefaktor
            för framtiden?
          </note>
          <note xml:id="i-86e72b5fc95fd9fd-0">
            På den positiva sidan finns också att investeringarna ökar snabbt
            och att vi faktiskt får allt fler i arbete. Vår internationella
            konkurrenskraft är god, och vi är på väg att halvera budgetunderskottet.
          </note>
          <note xml:id="i-c89d059aef18820a-0">
            Det skall inte råda någon tvekan om att vi oförtrutet kommer
            att driva den starka finanspolitiken vidare.
          </note>
          <note xml:id="i-244cec0f012267b3-0">
            Vi kommer inte att ge oss förrän ekonomin och jobben är i ordning.
          </note>
          <note xml:id="i-ba67bc7352632251-0">
            Mina meddebattörer har lagt ner mycken möda på att nagelfara
            regeringens politik och lyfta fram skillnader och motsättningar.
            Trots det hoppas jag att ni inte blir alltför besvikna om jag
            säger några vänliga ord.
          </note>
          <note xml:id="i-ad9aebe8f1b9b498-0">
            Samtliga partimotioner från oppositionen innehåller värdefulla
            synpunkter och konstruktiva resonemang. Där finns det en insikt
            om lägets allvar. Där finns det en vilja att ställa upp på budgetförstärkningar.
            Det är bra. Det är utmärkt. Det stärker och ger eftertryck åt
            slutsatsen att den starka finanspolitik som inleddes i höstas
            kommer att fullföljas med all den kraft som behövs för att säkerställa
            sunda statsfinanser och därmed lägre räntor.
          </note>
          <note xml:id="i-cd36c40016e4d735-0">
            Socialdemokratin väjer inte för den politiska striden när den
            är nödvändig. Men vi har en gedigen tradition av att vara ett
            utpräglat samarbetsparti.
          </note>
          <note xml:id="i-4f14f76e376223e9-0">
            Sverige går nu in i en situation där vi mer än någonsin måste
            kunna göra oss gällande i internationella förhandlingar. Hur får
            man bäst framgång i sådana förhandlingar? Jo, genom att uppträda
            långsiktigt och stabilt.
          </note>
          <note xml:id="i-af0cfd435136bab1-0">
            Vi socialdemokrater vill ha långsiktiga handlingslinjer för Sverige,
            och vi strävar efter breda politiska uppgörelser i viktiga framtidsfrågor.
            Det kan gälla bostadsfinansiering, energiförsörjning, villkor
            för företagande, villkor för investeringar eller utrikesoch säkerhetspolitiken.
          </note>
          <note xml:id="i-f984a251a457d6e7-0">
            Den svenska demokratin har alltid till stor del varit en förhandlingsdemokrati.
            Den traditionen behöver ytterligare förstärkas i den nya internationella
            miljö som vi befinner oss i.
          </note>
          <note xml:id="i-9e343b000d97726d-0">
            I debatten har vi också fått lyssna en del till klagokören över
            regeringens ekonomiska politik. Kanske var det inte bara jag som
            kom att tänka på Richard
          </note>
          <note xml:id="i-1ba1805fd70663fc-0">
            Wagner. Om Wagners musik har det ju sagts att den är betydligt
            bättre än den låter. Jag vill nog säga att också regeringens politik
            är betydligt bättre än den låter, i varje fall när den uttolkas
            av sångare som Lars
          </note>
          <note xml:id="i-ca928cd3f3b9628f-0">
            Tobisson och Anne Wibble.
          </note>
          <note xml:id="i-322afaf56572b53e-0">
            Låt oss ta kampen mot arbetslösheten. Lars Tobisson och Anne
            Wibble framhöll Finland som ett föredöme. Men de nämnde inte,
            som Johan Lönnroth tidigare påpekade, att Finland har dubbelt
            så hög arbetslöshet som Sverige.
          </note>
          <note xml:id="i-9de2844bb37b6844-0">
            Anne Wibble talade om en rättvis fördelningspolitik. Men kampen
            för arbete är ju själva grunden för en rättvis fördelning. Vi
            kan nu se i Finland de sociala problem som följer i den stora
            arbetslöshetens spår.
          </note>
          <note xml:id="i-4bb4a57132e17308-0">
            Efter bara några månader i regeringsställning lägger Socialdemokraterna
            fram mer än 50 konkreta förslag för att vi skall kunna klara det
            som inget annat europeiskt land har klarat, nämligen att ta oss
            ur massarbetslösheten.
          </note>
          <note xml:id="i-6f76d320edc1488c-0">
            I programmet En nation i arbete finns bl.a. det omtalade nyanställningsstödet,
            som varit uppe till diskussion här - ett nyanställningsstöd för
            företag som anställer arbetslösa. Det stödet gör det lättare för
            företagen att begränsa övertiden och i stället nyanställa. På
            så sätt fördelas den totala arbetstiden på ett mera rationellt
            sätt. En annan stor fördel är att när företagen rekryterar till
            lediga platser så uppmuntras de att anställa personer som är arbetslösa
            i stället för att rekrytera sådana som redan har anställning i
            andra företag. Och glöm inte att i ett kritiskt skede sänker nyanställningsstödet
            de kostnader som företagen har för att expandera och ge arbetslösa
            riktiga jobb!
          </note>
          <note xml:id="i-fddfefa95825e73c-0">
            Hur många arbetstillfällen anställningsstödet ger kan vi inte
            säkert säga förrän i efterhand. Men varje gång en arbetslös får
            ett jobb minskar utgifterna för det allmänna. Samtidigt blir det
            ökade inkomster i form av skatter och avgifter.
          </note>
          <note xml:id="i-93ea59717d5fa40e-0">
            När en borgerlig politiker som Lars Tobisson, med sin bakgrund
            i det ekonomiska moras som uppstod under den moderatledda regeringen,
            säger att han är oroad över finansieringen kan man kanske tro
            att det måste vara riktigt illa. Men faktum är att nyanställningsstödets
            finansiering klaras med både livrem och hängslen. För det första
            har vi inte räknat till godo de positiva ekonomiska effekter som
            uppstår när arbetslösheten minskar. För det andra finns detta
            förslag redan intecknat i budgeten, trots att regeringen har klargjort
            att det kommer att få sin fulla finansiering under nästa budgetår.
          </note>
          <note xml:id="i-0f725b4ca1efe579-0">
            I själva verket, Lars Tobisson, är regeringens budget för nästa
            år starkare än det moderata alternativ som Lars Tobisson talar
            så varmt för.
          </note>
          <note xml:id="i-4c9c1160a8ed5227-0">
            Och tänk om vårdnadsbidraget och de stora skattesänkningarna
            för de mest välbeställda hade varit så väl omhändertagna när det
            gäller finansieringen! Då skulle det ekonomiska läget i Sverige
            vara något helt annat än det faktiskt är.
          </note>
          <note xml:id="i-926120d09522d34b-0">
            Anne Wibble tog avstånd från B-laget - hur det nu skall tolkas.
          </note>
          <note xml:id="i-1518d79e3b14136b-0">
            Lars Tobisson ställde en fråga om Riksbanksutredningen och reformer
            av Riksbanken. Enligt min mening håller Riksbanksutredningen inte
            som underlag för reformer av den svenska riksbanken.
          </note>
          <note xml:id="i-63775d906af3fd73-0">
            Per-Ola Eriksson ställde frågan om vi socialdemokrater är beredda
            att ställa upp på hållbara strukturreformer. Svaret är: Självklart.
            Ett, tycker jag, bra exempel är när vi kom överens om det framtida
            pensionssystemet. Det är ett exempel på en långsiktig strukturreform.
          </note>
          <note xml:id="i-17a00ac14e463a97-0">
            Vi har naturligtvis ingenting emot strukturreformer som leder
            till ökad rättvisa och valfrihet. Däremot måste jag samtidigt
            säga att förslaget om barnkonto för många problem med sig. Jag
            är inte övertygad om att det är ett särskilt bra förslag.
          </note>
          <note xml:id="i-2237fe7d35f3e78e-0">
            Anne Wibble frågade om en formulering som finns i finansutskottets
            betänkande på s. 41. Där står det att "om regering och riksdag
            i slutet av 1980-talet och framför allt under de första åren av
            1990-talet hade lyckats föra en stramare finanspolitik - - - hade
            det varit lättare att möta och åtgärda de negativa konsekvenserna
            av 1990-talets första lågkonjunktur".
          </note>
          <note xml:id="i-259c1314b7831081-0">
            Låt mig påminna om hur det var. Låt oss ta våren
          </note>
          <note xml:id="i-e1d0462779a36dca-0">
            1989. Då såg den socialdemokratiska regeringen tydligt att överhettningen
            var för stark. Det behövdes åtgärder för att kyla ner ekonomin.
            Man lade fram ett program. Tyvärr var det inte möjligt att få
            en majoritet i riksdagen för så kraftiga åtgärder för att strama
            åt. Vi hade ett samarbete med Centern som jag inte på något sätt
            skall kritisera, men man fick inte igenom alla de förslag som
            regeringen hade önskat. Verkligheten är den att hade man redan
            1989 kunnat strama åt, kyla ner, ekonomin, hade de åtgärder som
            därefter har behövts för att rätta till de ekonomiska problemen
            varit mycket mindre smärtsamma än vad de faktiskt blir.
          </note>
          <note xml:id="i-73c8ad22006ecc30-0">
            Man skall alltså vara ute i god tid. Då kostar det minst.
          </note>
          <note xml:id="i-e1298d78af5ceb24-0">
            Anne Wibble frågade vidare - det var en fråga som även Roy Ottosson
            tog upp - om omsättningsskatt på penning- och valutamarknaden.
            Roy Ottosson frågade varför vi inte tycker att det behövs spelregler
            för penning- och valutamarknaden. Jo, det behövs ett utvidgat
            internationellt samarbete om penning- och valutapolitik. Det samarbete
            som finns i dag är bara ett frö till det vad det skulle kunna
            vara i framtiden.
          </note>
          <note xml:id="i-bd65cba340c730b4-0">
            Det behövs samarbete över gränserna för att motverka spekulationer
            och annan osund hantering. Men däremot tror jag inte alls att
            det finns några förutsättningar att Sverige inför någon omsättningsskatt,
            utan det är fråga om att ett internationellt samarbete måste växa
            fram där man tar itu med de problem som finns och gör det man
            kan.
          </note>
          <note xml:id="i-99a9774cbab2c819-0">
            Anne Wibble frågade i det sammanhanget om en intervju i Dagens
            Industri, där det faktiskt står någonting åt det hållet som Anne
            Wibble sade om att Sven
          </note>
          <note xml:id="i-57e0d990bbf16f59-0">
            Hulterström skulle ha sagt. Det var inte så illa som det lät.
            Det var ett referat. Däremot var det inte i tidningen ett korrekt
            återgivande av vad Sven Hulterström har sagt, för jag har talat
            med honom. Han har inte förespråkat en sådan skatt, utan han har
            i stället talat om behovet av ett ökat internationellt samarbete
            för att komma till rätta med sådana här problem. Det torde väl
            inte överraska någon när jag säger att Sven
          </note>
          <note xml:id="i-d76e73f0cfbd71e8-0">
            Hulterström står bakom socialdemokraternas förslag i finansutskottet.
          </note>
          <note xml:id="i-9c78959119bdcdc2-0">
            Mats Odell hade många siffror i sitt anförande.
          </note>
          <note xml:id="i-662c8ef0e9abd32f-0">
            Men en siffra som han inte hade men som i och för sig hade varit
            naturlig att ta med i det sammanhanget var att tillväxten under
            de borgerliga regeringsåren nu senast var i genomsnitt nästan
            -2 % per år.
          </note>
          <note xml:id="i-ba0ddde723290022-0">
            Varför är tillväxten i Sverige lägre än i andra länder? Jo, det
            har just att göra med det stora budgetunderskottet. Hade vi inte
            haft detta arvegods med ett jättelikt budgetunderskott och höga
            statsskuldsräntor då hade det inte funnits något krav på den kraftiga
            åtstramning som vi nu måste genomföra och som får som konsekvens
            att den svenska tillväxttakten blir lägre än vad den skulle ha
            kunnat vara, om vi hade sluppit släpa med oss detta väldiga underskott.
          </note>
          <note xml:id="i-7880d0f5bca6440b-0">
            Mats Odell talar också om att tillväxten i den privata sektorn
            trängdes ut av en ständigt expanderande offentlig sektor. Det
            där är en utbredd vanföreställning som framkommer i många sammanhang.
            Man har i det sammanhanget t.o.m. sagt - dock inte Mats
          </note>
          <note xml:id="i-1c55c4b539e4351e-0">
            Odell - att näringslivet inte skulle ha förmått att skapa några
            nya jobb på de senaste 30 åren. Verkligheten är den att sysselsättningen
            i företagssektorn ökade mellan 1963 och 1990 med ungefär 370 000
            jobb. Under
          </note>
          <note xml:id="i-9e476c98baec6309-0">
            80-talet blev det över 200 000 jobb i företagssektorn.
          </note>
          <note xml:id="i-89c0dc2c82c3beb3-0">
            Det är riktigt att vi mot denna bakgrund inte kan utnyttja vår
            fulla tillväxtpotential. Jag håller med
          </note>
          <note xml:id="i-f5e74dddfe90da40-0">
            Mats Odell om att det är viktigt att vi för in tillväxtfrågorna
            i den svenska debatten. Jag välkomnar en sådan diskussion.
          </note>
          <note xml:id="i-133246e8ae6b5e2a-0">
            Herr talman! Jag vill sluta med att än en gång konstatera att
            Sverige har stora ekonomiska problem.
          </note>
          <note xml:id="i-71a044f7bbb3d6a9-0">
            Men vi kan klara dem, och vi skall klara dem.
          </note>
          <note xml:id="i-54180c8ef993173f-0">
            Jag yrkar bifall till finansutskottets samtliga förslag.
          </note>
          <note xml:id="i-2ccba09ec06164f7-0">
            Anf. 28 LARS TOBISSON (m) replik
          </note>
          <note xml:id="i-5bcd3fc74bdb775a-0">
            Herr talman! Slutsatsen efter att ha åhört debatten är att det
            inte är lätt att i dessa tider företräda vänsterpolitik. Jan Bergqvist,
            finansutskottets ordförande, talade högstämmigt om allt annat,
            om den starka finanspolitiken. Han drämde t.o.m. till med att
            regeringens politik är bättre än den låter. Det är inte så imponerande.
          </note>
          <note xml:id="i-4e2eae8acb268142-0">
            Jag såg i går i Wall Street Journal en artikel av en engelsk
            bedömare. Det är det som återspeglas i bedömningen av vår situation.
            Jag skall nu översätta direkt från engelska. Han skriver att den
            enda skillnaden mellan Mexico, Sverige och Italien är att de senare
            två nu har större skuld i förhållande i bruttonationalprodukten
            än Mexico. Men Italien har sin skuld till sina egna invånare i
            stället för till utländska placerare.
          </note>
          <note xml:id="i-aaf91270c861604c-0">
            Den svenska skuldmarknadsillusionen får sin förstärkning av att
            man har en bild av att vara en solid kreditvärdig nation trots
            att Sveriges ekonomiska fundamenta är mycket sämre än Spaniens.
            Sedan drämmer man till med: Det dröjer inte länge förrän
          </note>
          <note xml:id="i-99fc8eb78183f52f-0">
            Italien kommer att ha IMF efter sig så som de driver sitt finansdepartement.
            Sverige vill komma strax därpå.
          </note>
          <note xml:id="i-aa52a284a22bba5c-0">
            Det var klädsamt ändå att finansutskottets ordförande inte försvarade
            finansutskottets betänkande med ett enda ord utan bara yrkade
            bifall till förslagen.
          </note>
          <note xml:id="i-f64f3e76915e5871-0">
            Sanningen är ju den att finansutskottets betänkande klart är
            överkört av verkligheten. Vi har oklarheter på utgiftssidan som
            inte precis klarades ut med utläggningen om RAS. Framför allt
            är antagandet om den privata konsumtionen uppenbart orimlig efter
            den ränteuppgång som har varit. Räntan har medan Jan
          </note>
          <note xml:id="i-56b1c144291b59a3-0">
            Bergqvist talade ytterligare stigit på morgonen, inte minst på
            den kortare sidan som hade över 20 räntepunkters stegring på bara
            några timmar. Kronan har försvagats. Om man godtar övriga orealistiska
            antaganden i regeringens kalkyler kommer vi, med de förändringar
            som har skett i nivån för kronan och räntan, inte ha få stopp
            på ökningen av statsskulden.
          </note>
          <note xml:id="i-17a370659617e1e1-0">
            Vi får knappt en uppbromsning innan den kommande lågkonjunkturen
            medför att tillväxten i statsskuldskvoten kraftigt accelererar.
          </note>
          <note xml:id="i-ff8c1bcb07cd0e48-0">
            Det här kommer naturligtvis inte att kunna hålla.
          </note>
          <note xml:id="i-6031602b8364554a-0">
            Det kommer inte att kunna hålla till hösten, inte till kompletteringspropositionen.
            Det kommer knappast att kunna hålla ens de fjorton dagar det tar
            till konvergensprogrammmet. Med den takt som utvecklingen nu går
            måste regeringssidan göra någonting. Jag undrar: Vad tänker Jan
            Bergqvist rekommendera sin regering att göra nu när det betänkande
            som vi strax skall votera om inte över huvud taget har någon relevans
            i verkligheten?
          </note>
          <note xml:id="i-d90737529e2e0ebd-0">
            Anf. 29 JAN BERGQVIST (s) replik
          </note>
          <note xml:id="i-2f5c583d506689d2-0">
            Herr talman! Det är märkligt om Lars Tobisson uppfattade det
            som att jag inte står bakom finansutskottets betänkande därför
            att jag inte på alla delar återgav den argumentering som står
            att läsa i betänkandet, där finns argumenten. Jag yrkade bifall.
            Är det någon som vill diskutera några formuleringar är jag inte
            emot att ta upp det precis som jag diskuterade formuleringar med
            Anne Wibble för en liten stund sedan.
          </note>
          <note xml:id="i-8d5a1ad5df68f071-0">
            Det här är bekymmersamt. Det är viktigt att vi, mot bakgrund
            av det arvegods som vi har i form av de stora underskott som skapats
            i svensk ekonomi och som vi inte blir av med så lätt, tar situationen
            på allvar. Samtidigt är det ingen glädje med att man ägnar sig
            åt opåkallade skräckmålningar och försöker skrämma. Vi måste ta
            problemen realistiskt, och vi måste konsekvent och kraftfullt
            fullfölja politiken.
          </note>
          <note xml:id="i-82eb594e542dc0a8-0">
            Det är vad det handlar om. När Lars Tobisson åberopar Wall Street
            Journal erinrar det om vad som nu pågår i den internationella
            pressen i samarbete med
          </note>
          <note xml:id="i-b9e50bdc8ea0ff2b-0">
            Moderaterna. Ta t.ex. New York Times, där Carl
          </note>
          <note xml:id="i-e5bb7e2b11cf1554-0">
            Bildt 1993 sade att Sverige är en kvävande välfärdsstat, eller
            när han samma år i Seattle Post talade om att vi har ett bankruttförklarat
            ekonomiskt system. Jag menar att det inte är på det sättet man
            skall driva debatt, om man vill vara konstruktiv, Lars Tobisson.
          </note>
          <note xml:id="i-0dbcb55f8332dd04-0">
            Anf. 30 LARS TOBISSON (m) replik
          </note>
          <note xml:id="i-034c290811608d70-0">
            Herr talman! Nu fortsätter Jan Bergqvist att tala om annat. Jag
            frågade om huruvida de beräkningar och kalkyler som finns i finansplanen
            och som i betänkandet ges full uppslutning från socialdemokraterna
            håller. Det gör de inte, och då är det väl lika bra att få det
            erkännandet.
          </note>
          <note xml:id="i-f4c62975414a28e0-0">
            Sista dagen för att justera betänkandet skulle vi invänta statsskuldprognosen
            från Riksrevisionsverket.
          </note>
          <note xml:id="i-b4cb7a4b7460b5e2-0">
            Jag förstår att det var stora förväntningar från den socialdemokratiska
            sidan som kom intet, därför att finansutskottets förre ordförande
            Arne Gadds glada trumpetstötar om att vi nu snabbt skulle få ned
            statsskulden och budgetunderskottet kom ju på skam.
          </note>
          <note xml:id="i-f77778e2efc5113a-0">
            Det berodde bl.a. på att statsskuldräntorna fortsatte att stiga.
          </note>
          <note xml:id="i-39ed7319e90abafb-0">
            Vad tror nu Jan Bergqvist att det skulle bli för resultat om
            man tog med den aktuella nivån för räntor, och framför allt för
            de valutaförluster som har gjorts de senaste dagarna, i statsskuldsberäkningarna?
            Naturligtvis skulle det ge ett helt nytt resultat, och det måste
            vi erkänna. Om inte vi själva gör det, kommer man snabbt ute på
            marknaden att räkna om de tidigare värdena.
          </note>
          <note xml:id="i-b018656e1744dbea-0">
            Nu är ju inte den ekonomi som vi har hamnat i ödesbestämd och
            inte heller att det skulle gå på det här viset i den utkant av
            Europa som vi ligger i. Det är inte orättvisa marknadsaktörer
            som sätter ett felaktigt betyg på Sverige.
          </note>
          <note xml:id="i-09d686cccc4c0974-0">
            Ta fallet Finland där det går att vinna förtroende, trots att
            det landet hade en större uppförsbacke med hänsyn till att en
            stor del av dess utrikeshandel föll bort när Sovjetunionen upplöstes.
            Marken har faktiskt stärkts under de senaste dagarna. Räntan är
            mycket låg. Tillväxten är mer än dubbelt så hög som i Sverige.
          </note>
          <note xml:id="i-02f55f22a769f327-0">
            Man har där en borgerlig regering med en moderat finansminister
            som mycket kraftfullt har satt in åtgärder för att minska utgifterna
            och därmed vunnit trovärdighet för att man i Finland har bestämt
            sig för att genomföra kampen mot inflationen med framgång.
          </note>
          <note xml:id="i-7ea2d73c32aa6d43-0">
            Man har till att börja med en lägre utgiftsandel och en lägre
            skattekvot än Sverige, vilket är ett gott utgångsläge. Men man
            har också ett socialdemokratiskt parti, som trots att det bara
            är 14 veckor kvar till det finska valet, är helt inställt på att
            den förda politiken måste slutföras.
          </note>
          <note xml:id="i-6615d0c2f11e9b0a-0">
            Kontrasten mot de svenska förhållandena är otrolig. Felet är
            att vi i Sverige har återgått till en vänsterpolitik som inte
            skapar trovärdighet kring vår beslutsamhet att slutföra saneringen
            av statsfinanserna. Om vi gör som man har gjort i Finland, så
            lägger vi grunden för att få ned arbetslösheten.
          </note>
          <note xml:id="i-3b21ba2e92a0760c-0">
            Vi kan inte börja i den andra änden, för det kommer omedelbart
            att misstolkas. Lägger man som nu 7
          </note>
          <note xml:id="i-352e2453d363e85f-0">
            miljarder på ett verkningslöst förslag för att egentligen bekosta
            en konjunkturuppgång som leder till nyanställningar, får man ingen
            som helst trovärdighet kring detta ute i världen, i synnerhet
            inte om man inte på ett klart sätt kan ange hur det hela är tänkt
            att betalas.
          </note>
          <note xml:id="i-5985929f84ad6e12-0">
            Anf. 31 JAN BERGQVIST (s) replik
          </note>
          <note xml:id="i-d887d16fb1426cd3-0">
            Herr talman! Det var ju under den borgerliga regeringstiden,
            de senaste tre åren, som statsskulden fördubblades och budgetunderskottet
            fyrdubblades.
          </note>
          <note xml:id="i-fde2bb7fc305fd44-0">
            När man hör Lars Tobisson låter det som om han inte har något
            som helst ansvar för den utvecklingen och som om detta arvegods
            som vi nu har att hantera över huvud taget inte existera utan
            att det är andra faktorer som skulle vara helt avgörande.
          </note>
          <note xml:id="i-c4e81498a7cbc2cc-0">
            Våra grundläggande problem är arbetslösheten och budgetunderskottet
            som till stor del blommade ut under den borgerliga regeringstiden.
            Om man inte inser det, kan man inte heller göra någonting åt de
            grundläggande problemen.
          </note>
          <note xml:id="i-f59bd11a3237a365-0">
            Sedan har vi nu en akut situation i världen med rådande valutaoro,
            sjunkande dollar, sjunkande Kanadadollar, sjunkande australisk
            dollar, sjunkande
          </note>
          <note xml:id="i-04ba613a203bd76d-0">
            Hongkongdollar och tyvärr kraftigt sjunkande krona.
          </note>
          <note xml:id="i-2b98e6259faf07b5-0">
            Vi har också stigande räntor. Det är självklart att detta är
            någonting som man noga skall följa. I den mån den internationella
            verkligheten ändrar förutsättningarna för Sverige måste den ekonomiska
            politiken också ändras i förhållande till detta.
          </note>
          <note xml:id="i-41f6a52e8e04731e-0">
            Men kvar står att vi nu har fått en regering som till skillnad
            från den tidigare regeringen har ett fast grepp över utvecklingen.
            Man lägger fram förslag och genomför dem. Undan för undan, steg
            för steg, minskas det budgetunderskott som ni förvärrade. Steg
            för steg tas grepp så att arbetslösheten kan pressas tillbaka.
          </note>
          <note xml:id="i-76270fe28d9427d5-0">
            Det är en konsekvent och målmedveten politik. Jag upprepar att
            vi är inställda på att fullfölja den och vidta alla de åtgärder
            som behövs för att säkerställa att budgetunderskottet skall minskas,
            att statens finanser skall bli goda och att räntorna därmed också
            skall kunna sjunka.
          </note>
          <note xml:id="i-6bce8284e6404837-0">
            I finansutskottets betänkande redovisar vi socialdemokrater vår
            uppfattning i argumenten och i vår analys. Där redovisar moderaterna
            motsvarande alternativ. Jag är mycket lugn i förvissningen om
            att det alternativ som vi redovisar, jämfört med moderaternas
            alternativ, är någonting att bygga framtiden på.
          </note>
          <note xml:id="i-10fc70931641eb9b-0">
            Anf. 32 ANNE WIBBLE (fp) replik
          </note>
          <note xml:id="i-a32dc5212d3678a0-0">
            Herr talman! Jan Bergqvist började med att beklaga fattigdomen
            i världen. Jag delar den oron. Men jag tycker att det är fräckt
            i överkant av Jan Bergqvist att ta upp detta problem när han nu
            yrkar bifall till ett budgetförslag som förvärrar denna fattigdom
            i världen
          </note>
          <note xml:id="i-c4a26b9c2f0b3b51-0">
            - ett förslag som innebär att man skär ned det svenska biståndet
            till de fattiga länderna. Det tycker jag faktiskt är ganska uselt.
          </note>
          <note xml:id="i-bde6646255474f54-0">
            Det var dock ett gott besked från Jan Bergqvist, nämligen att
            han står fast vid den text som finns i finansutskottets betänkande,
            att det inte skall vara några socialdemokratiska propåer om nya
            omsättningsskatter på den internationella valutahandeln eller
            handeln på finansmarknaden. Det var ändå ett något positivt besked.
          </note>
          <note xml:id="i-86ffae4a355716e0-0">
            Låt mig sedan ta upp huvudfrågan, nämligen det ekonomiska läget
            i landet och den ekonomiska politiken. Jan Bergqvist sade att
            Sverige har stora problem men att vi klarar dem med regeringens
            politik. Detta är inte sant. Första delen är sann, att Sverige
            har stora ekonomiska problem. Men vad som har blivit alltmer tydligt,
            uppenbarligen för alla utom Jan Bergqvist, är att vi inte klarar
            dem med regeringens ekonomiska politik och med den dåliga förankringen
            av denna politik i riksdagen.
          </note>
          <note xml:id="i-cb2ad21660783801-0">
            Att kraftfullt fullfölja en dålig politik ger ett sämre utslag.
            Det ger ett sämre resultat för jobben, sämre resultat för välfärden,
            sämre resultat för möjligheten att hålla nere prisökningar och
            sämre resultat i många avseenden som påverkar människors vardag,
            vilket gör människor och företag oroliga. Förstår inte Jan
          </note>
          <note xml:id="i-54a2df69a1c1bea5-0">
            Bergqvist att det som händer nu innebär att människor blir nervösa?
            Successivt börjar allt fler att ta till sig insikten att politiken
            är felaktig, att man inte kan göra så här.
          </note>
          <note xml:id="i-efa0111529387782-0">
            Jag nämnde Finland, och Jan Bergqvist såg närmast förtjust ut
            över att jag åberopade Finland som ett exempel som det är värt
            att se positivt på, därför att de har ju högre arbetslöshet än
            vad vi har i Sverige.
          </note>
          <note xml:id="i-b38b45d5013f1509-0">
            Men problemet är att Jan Bergqvist vill försöka att hoppa över
            statsskuldsproblemet och direkt vill sätta in nya pengar som inte
            finns i tron att man därmed skall göra någonting åt arbetslösheten.
            Så fungerar inte verkligheten. Om Jan Bergqvist tror det så är
            han tillbaka i en förgången tid, för det fungerar inte så nu.
          </note>
          <note xml:id="i-aa90c33c71e6ad0e-0">
            I Finland håller man nu på att med ganska kraftfulla insatser
            i fråga om statsskuldspolitik och i fråga om besparingar och strukturella
            reformer lägga grunden för en bra utveckling. Om inte den svenska
            ekonomiska politiken läggs om i en annan riktning, befarar jag
            att Finland kommer att gå en positiv framtid till mötes medan
            Sverige går en negativ framtid till mötes. Det skulle gå ut över
            jobben, vilket ju är vad som i första hand bekymrar många människor.
          </note>
          <note xml:id="i-3a05dbb40ce0b04d-0">
            Jag hade inte väntat mig att Jan Bergqvist skulle kunna acceptera
            någon omprövning av RAS. Han är inte känd för någon större omprövningsförmåga,
            så jag blev inte besviken. Jag väntar tills finansministern kommer,
            så får vi höra om han är beredd att låta bli att använda pengar
            som inte finns.
          </note>
          <note xml:id="i-66c19b65189e0c8d-0">
            Anf. 33 JAN BERGQVIST (s) replik
          </note>
          <note xml:id="i-c8a02d8e2ae956c4-0">
            Herr talman! Jag tycker att Anne Wibble, trots den erfarenhet
            som hon borde ha av kraftigt stigande arbetslöshet och ökat budgetunderskott,
            försummar det samband som finns mellan den höga arbetslösheten
            och de dåliga statsfinanserna. Det är ju detta som vi måste hantera
            samtidigt. Vi måste både sanera budgeten och bekämpa arbetslösheten.
            Klarar vi inte att ta ned arbetslösheten, får vi aldrig ordning
            på statens finanser. Det är ju denna dubbla uppgift som vi har
            som vi tar itu med, vilket den borgerliga regeringen med Anne
            Wibble som finansminister så fullkomligt och kapitalt misslyckades
            med.
          </note>
          <note xml:id="i-a4792716afb510c1-0">
            När det sedan gäller Sveriges internationella solidaritet har
            jag sedan jag blev vuxen alltid engagerat mig i olika sammanhang.
            Jag har varit ordförande i
          </note>
          <note xml:id="i-ccca4994c60f8cac-0">
            Svenska FN-förbundet och har i många olika sammanhang arbetat
            för att vi skall sträcka ut våra händer över gränserna till de
            fattiga och förtryckta folken.
          </note>
          <note xml:id="i-a951b1ffe24e6ffd-0">
            Biståndet är en viktig del som inte skall underskattas.
          </note>
          <note xml:id="i-40cbe3ede027b63c-0">
            Men det finns också andra delar av vår internationella solidaritet
            som det gäller att utveckla. Det gäller att få ett folkligt stöd
            för biståndsinsatser osv. Då gäller det också att få en social
            balans i Sverige. Hur denna avvägning skall göras kan man diskutera.
            Men jag vill försäkra att socialdemokratin även i fortsättningen
            kommer att arbeta för internationell solidaritet.
          </note>
          <note xml:id="i-f13cd61483bb47b2-0">
            Anf. 34 ANNE WIBBLE (fp) replik
          </note>
          <note xml:id="i-4655b709a5e995a5-0">
            Herr talman! Det räcker inte med vackra ord.
          </note>
          <note xml:id="i-22aab3c055eb35a2-0">
            Människor i u-länder kan inte leva av Jan Bergqvists ord, de
            behöver faktiskt ett bistånd. Konkreta fakta är att ni minskar
            detta bistånd. Våra problem går ut över de fattiga människorna
            i tredje världen. Jag tycker att det är mycket dåligt.
          </note>
          <note xml:id="i-0f0bb4d2b61481e5-0">
            Det var ändå glädjande att Jan Bergqvist nu har tagit till sig
            några formuleringar från Folkpartiets och oppositionens ekonomiska
            inriktning, nämligen när han säger att vi måste både sanera budgeten
            och knäcka arbetslösheten. Han formulerade det inte riktigt så,
            men det var tanken. Man måste göra båda dessa saker samtidigt.
            Och det är alldeles riktigt.
          </note>
          <note xml:id="i-28e9386661d6cdb8-0">
            Men problemet är att den politik som Jan
          </note>
          <note xml:id="i-1356913aaa71a528-0">
            Bergqvist yrkar bifall till i dag och som ligger i Göran
          </note>
          <note xml:id="i-9822b392339e1ccc-0">
            Perssons finansplan inte klarar denna dubbla uppgift.
          </note>
          <note xml:id="i-18e3c27e3e3b9ad1-0">
            Den använder nämligen i budgetsaneringsarbetet kolossalt mycket
            skatteökningar, vars främsta effekt är att försvåra tillkomsten
            av nya jobb. Därmed sågar man av den gren man sitter på.
          </note>
          <note xml:id="i-4b28e401142a5b0a-0">
            Man använder skatteökningar och felaktiga strukturella inslag.
            Därmed tror man att man skall få in pengar till statsskulden,
            men den första effekten blir att man försvårar för företagandet.
            Man gör det dyrare och krångligare för de människor som vill satsa
            på företagande att expandera och skapa de nya jobb vi behöver.
          </note>
          <note xml:id="i-d6cea945e877e023-0">
            Man klarar inte den uppgift som Jan Bergqvist har insett att
            man borde lösa. Hur detta hänger samman med att han yrkar bifall
            till den politik som enligt hans egen utsago är felaktig är en
            gåta för alla utom möjligen för honom själv.
          </note>
          <note xml:id="i-76933ef6a3f0d6fd-0">
            Herr talman! Får jag upprepa en av de frågor som jag ställde
            inledningsvis men som jag inte har fått något svar på. Den gällde
            de i övrigt motsägelsefulla texterna i betänkandet. Det talas
            om att det skulle ha varit en stramare finanspolitik i början
            av 90-talet. Då hade det varit lättare att lösa våra problem.
            Sedan sägs det att politiken var för stram som den var och att
            det tillsammans med kronförsvaret medverkade till att skapa depression
            och massarbetslöshet.
          </note>
          <note xml:id="i-221609d8b1c09650-0">
            Jan Bergqvist har inte försökt att trassla sig ur detta motsägelsefulla
            aktstycke och de formuleringar som finns där. Det kanske är lika
            bra att han inte försöker heller. Men det skulle ändå vara bra
            att få höra Jan Bergqvists slutsats. Skulle Sverige aktivt ha
            slagit in på en fortsatt devalveringspolitik, eller var det bra
            att vi försvarade kronan med de olika uppgörelser som träffades
            mellan dåvarande regeringen och socialdemokraterna?
          </note>
          <note xml:id="i-397d35532d06c91a-0">
            Detta har ett visst intresse för vår internationella trovärdighet.
            Om Jan Bergqvist säger någonting annat än att det var bra med
            kronförsvaret ökar han ytterligare misstron till att Sverige är
            berett att med kraft fullfölja en låginflationspolitik och att
            man verkligen inser att detta är det enda sättet att kunna knäcka
            arbetslösheten och klara statsskulden. Det är en viktig fråga,
            Jan Bergqvist.
          </note>
          <note xml:id="i-5abd1397e12cbbff-0">
            Anf. 35 JAN BERGQVIST (s) replik
          </note>
          <note xml:id="i-9487fb26194c1de5-0">
            Herr talman! Anne Wibble talade om hur viktigt det är att formulera
            att man skall sänka både arbetslösheten och budgetunderskottet.
            Skillnaden är att för
          </note>
          <note xml:id="i-45ef06b1fd46f98e-0">
            Anne Wibble är detta en formulering, medan det för oss är fråga
            om att handla och genomföra de åtgärder som behövs för att klara
            detta. Ni misslyckades ju med det. Ni skapade ett större problem.
            Vi har nu att ta hand om detta och rätta till det i handling.
          </note>
          <note xml:id="i-42536573e40aea41-0">
            Nu är det fråga om att konkret punkt efter punkt genomföra ett
            program. Vi är inställda på att genomföra det ända till dess vi
            har klarat statens ekonomi och arbetslösheten. Det är ett jättejobb
            som ligger framför oss. Men vi kommer inte att ge oss förrän vi
            har klarat av det.
          </note>
          <note xml:id="i-93bfce94f4579370-0">
            Jag har ingen som helst anledning att försöka trassla mig ur
            några formuleringar i finansutskottets betänkande. Jag står för
            dem. Det som står där är riktigt enligt min uppfattning. Det finns
            ingen anledning att trassla vare sig hit eller dit.
          </note>
          <note xml:id="i-dd0f21c3a676a002-0">
            Den uppgörelse som träffades 1992 - det var två omgångar - var
            ett uttryck för att socialdemokratin tog ett mycket långtgående
            ansvar för Sveriges framtida ekonomi. Jag tror att det är svårt
            att hitta exempel i andra länder där ett oppositionsparti har
            varit berett att gå in och ta ett så utomordentligt stort ansvar
            och fortfarande vara kvar i opposition.
          </note>
          <note xml:id="i-a70f646ac0b3bbb2-0">
            Anne Wibble hakar upp sig på att vi skriver att utvecklingen
            ledde till depressiva inslag i ekonomin.
          </note>
          <note xml:id="i-43e83138d7d5c7c9-0">
            Det råder inget tvivel om att det fanns en skillnad i konjunkturbedömningen
            mellan socialdemokraterna och regeringen. Vi ville att man i ett
            skede skulle sänka momsen just för att motarbeta den depression
            som spred sig över den svenska ekonomin och som ledde till att
            många företag, inte minst små företag, gick i konkurs. Där fanns
            en stor skillnad. Jag står för den formulering som finns på s.
            41.
          </note>
          <note xml:id="i-84679defc8fb5c4c-0">
            Anf. 36 MATS ODELL (kds) replik
          </note>
          <note xml:id="i-e14d9208dec6f7c8-0">
            Herr talman! Anne Wibble har redan pekat på motsättningen mellan
            det Jan Bergqvist sade om nöden i den fattigaste delen av världen
            och nedskärningarna i biståndsbudgeten till de allra fattigaste.
            Detta är en dissonans, Jan Bergqvist, som vida överstiger
          </note>
          <note xml:id="i-25edd96ce376ce9e-0">
            Richard Wagners repertoar, som Jan Bergqvist själv hänvisade
            till tidigare.
          </note>
          <note xml:id="i-bdb3de52ce3b9300-0">
            Vi har för närvarande en mycket dramatisk utveckling för Sveriges
            ekonomi. Men en kris innebär också alltid en möjlighet till utveckling.
            Därför vill jag tacka Jan Bergqvist för erkännandet att partimotionerna
            faktiskt innehåller konstruktiva bidrag till utvecklingen framöver.
            Men visst är det sant, när han också vill gå in på Sveriges mer
            långsiktiga tillväxt och utvecklingsproblem, att budgetunderskottet
            skapar bekymmer i den delen.
          </note>
          <note xml:id="i-09b9b69b561695a9-0">
            Det är rätt att skatte- och avgiftshöjningar på över
          </note>
          <note xml:id="i-6fc127f89fba7045-0">
            30 miljarder på exempelvis arbetskraft hämmar en ökning av sysselsättningen,
            inte minst i tjänsteföretag och familjeföretag. Jag tycker att
            han med litet väl lätt hand glider över ett antal andra element
            i den ekonomiska politiken som har minst lika stor betydelse i
            den delen. Ett exempel är återställarna på arbetsrättens område
            tillsammans med Gudrun Schyman och
          </note>
          <note xml:id="i-25fdbd3ca19ea87f-0">
            Johan Lönnroth, som vi har talat om tidigare. De leder till att
            små och medelstora företags utveckling faktiskt hämmas, så att
            ni nu måste kompensera detta med de här RAS-miljarderna. Är det
            inte dags att också ompröva detta?
          </note>
          <note xml:id="i-d6df0161abbd4d76-0">
            Jan Bergqvist hänvisar till finansplanen och att han håller fast
            vid saker som står där. Det står något mycket intressant på s.
            6: "Det är avgörande för tillväxten att få till stånd en utveckling
            som leder till att det finansiella sparandet i den privata sektorn
            - över
          </note>
          <note xml:id="i-8b956f977a2e6d27-0">
            170 miljarder kronor år 1994 - investeras och skapar nya arbetstillfällen."
          </note>
          <note xml:id="i-64a6a9180da190ae-0">
            Min raka fråga till Jan Bergqvist blir: Är det inte kontraproduktivt
            att lägga en 30-procentig straffskatt just på det risksparande
            som skulle kunna leda till investeringar? Här finns dessa paradoxer
            som regeringen nu måste ta itu med. Jag tror att de flesta av
            oppositionspartierna är beredda att vara med och i ordnade former
            rätta till de här felen.
          </note>
          <note xml:id="i-63c4a98f4c51d186-0">
            Anf. 37 JAN BERGQVIST (s) replik
          </note>
          <note xml:id="i-30c22eccdb9ec328-0">
            Herr talman! Företagens behov av att få en bra försörjning av
            riskkapital är en viktig fråga. Vi har lagt fram konkreta förslag
            när det gäller att förbättra riskkapitalförsörjningen. Men vi
            fortsätter också med överläggningar med företagen för att se hur
            vi i skattesammanhang skall kunna göra det gynnsamt för framför
            allt de små företagen att våga expandera och nyanställa. Det är
            alltså en fråga som vi tar på stort allvar.
          </note>
          <note xml:id="i-b58fb5fc5ff4e3a1-0">
            Däremot är tanken att man skall ha en allmän skattefrisedel för
            dem som har miljoninkomster i aktieutdelningar felaktig. Det är
            inte möjligt att få med folk på den oerhörda anspänning som krispolitiken
            innebär om man beviljar sådana skatteförmåner åt dem som har miljoninkomster
            i aktieutdelningar och som då inte skulle behöva betala en enda
            krona i skatt på den typen av inkomster.
          </note>
          <note xml:id="i-edf6fd7989643dea-0">
            Sedan vill jag säga att krisen är allvarlig. Det har lett mig
            till den slutsatsen att när vi sparar över hela linjen måste även
            biståndet finna sig i att det inte nu kan öka i kronor räknat,
            utan är fastfruset till ett visst belopp under några år framöver.
            Det handlar om att skapa de bästa förutsättningarna så att vi
            på lång sikt skall kunna utveckla en stark internationell solidaritet
            med stöd av svenska folket.
          </note>
          <note xml:id="i-b49d0c2e16faf3ff-0">
            Biståndet är, som jag sade, mycket viktigt. Jag försvarar biståndet
            mot dem som säger att det är ineffektivt och drabbat av korruption
            och sådant där. Men biståndet är inte allt. Internationell solidaritet
            är hur vi över huvud taget uppträder i vårt samarbete med andra
            folk och andra länder. Jag vill bara hänvisa till att det politiska
            samarbete som socialdemokraterna har haft med Nelson Mandela och
            ANC i Sydafrika till stor del var ett politiskt stöd, som sydafrikanska
            folket har uppskattat mycket.
          </note>
          <note xml:id="i-5eeef9307906be19-0">
            Anf. 38 MATS ODELL (kds) replik
          </note>
          <note xml:id="i-57c6b0abb6742c1b-0">
            Herr talman! Det är bra att regeringen nu är i färd med att hitta
            kompenserande åtgärder för sin egen politik, så att de små och
            medelstora företagen kan börja våga anställa igen.
          </note>
          <note xml:id="i-daf826f8bfea7b83-0">
            Hör inte Jan Bergqvist själv hur paradoxalt det här låter? Är
            det inte lika bra att erkänna att återställarna tillsammans med
            Vänsterpartiet har haft ett oerhört högt pris genom att de har
            hämmat en stark utveckling inom näringslivet? Nu måste ni kompensera
            detta med olika paket, t.ex. det beramade RAS-projektet. Vore
            det inte bättre att försöka skapa långsiktiga stabila villkor,
            som i sig självt gjorde att företagarna i landets små och medelstora
            företag vågade anställa människor?
          </note>
          <note xml:id="i-cd57a86584447524-0">
            Anf. 39 JAN BERGQVIST (s) replik
          </note>
          <note xml:id="i-98838537388a2a35-0">
            Herr talman! Jag hade förmånen att vara med i Företagsskatteutredningen
            inför den stora skatteomläggningen 1990 och 1991. Där diskuterade
            vi, bl.a.
          </note>
          <note xml:id="i-0874ba7bb15813c2-0">
            tillsammans med representanter för de fackliga organisationerna,
            Industriförbundet och företagarorganisationerna hur den svenska
            företagsbeskattningen skulle utvecklas för att bli bra och internationellt
            konkurrenskraftig. Vi diskuterade också frågan om den s.k. dubbelbeskattningen
            skulle avskaffas.
          </note>
          <note xml:id="i-6ed243d8f92015aa-0">
            Det visade sig när vi gick igenom vilka förbättringar som var
            angelägna att man föredrog andra förbättringar av företagsskattesystemet
            än att ge skattefrihet för aktieutdelningar. Frågan om företagens
            riskkapital bör lösas i andra former än att ge en sådan skattefrihet
            åt de stora aktieägarna.
          </note>
          <note xml:id="i-948ec460a0577f9d-0">
            Anf. 40 PER-OLA ERIKSSON (c) replik
          </note>
          <note xml:id="i-804a52b7e76d04b1-0">
            Herr talman! Jag skall börja med biståndsfrågorna, eftersom Jan
            Bergqvist mitt i denna finansdebatt gjorde mig utomordentligt
            förbryllad. Han sade att det måste finnas ett folkligt stöd för
            biståndsinsatserna och motiverade därmed en neddragning av biståndet.
          </note>
          <note xml:id="i-6f15aa28dedd23f6-0">
            Kan jag tolka detta så att Jan Bergqvist menar att det i
          </note>
          <note xml:id="i-2df097c130ab67dd-0">
            Sverige inte finns ett folkligt stöd för ett högre bistånd och
            framför allt att det inte finns hos socialdemokraterna?
          </note>
          <note xml:id="i-fa7104748e7f23d6-0">
            Jag tycker i så fall att detta uttalande från Jan
          </note>
          <note xml:id="i-6cda9e8537e70095-0">
            Bergqvist är allvarligt. Vi hörde under den förra mandatperioden
            ett parti på den yttersta högerkanten förfäkta dessa idéer. Jag
            tycker att det är beklagligt om
          </note>
          <note xml:id="i-296cb729794423e5-0">
            Jan Bergqvist nu något år senare torgför samma idéer.
          </note>
          <note xml:id="i-ec9954c016eccb1e-0">
            Jan Bergqvist sade att han inte hör något från oppositionen om
            att det går bra för svensk ekonomi, och han nämnde därvid exporten.
            Jan Bergqvist lyssnade dåligt på mitt inledningsanförande. Jag
            pekade nämligen på att investeringarna i näringslivet ökar, att
            exporten går bra, att bytesbalansen visar på överskott och att
            produktiviteten i näringslivet radikalt har förbättrats i förhållande
            till läget i slutet av 80-talet.
          </note>
          <note xml:id="i-93e3389c5e89a310-0">
            Hur har det då blivit så här? Jo, det är tack vare de insatser
            som fyrpartiregeringen gjorde under den förra mandatperioden.
            I finansplanen kan man i tabell efter tabell se att kurvorna vände
            1994 tack vare de insatser som vi gjorde.
          </note>
          <note xml:id="i-2bdaa7ade2187550-0">
            Jan Bergqvist sade att man nu noga följer utvecklingen på valuta-
            och räntemarknaderna, men jag måste ställa frågan om han inte
            drar några slutsatser av det som händer. Lars Tobisson vid två
            tillfällen under debatten i dag likt en nyhetsuppläsare lämnat
            bulletiner över utvecklingen på räntemarknaden. Det finns skäl
            att dra slutsatser av det som händer och det som har hänt under
            de senaste dagarna. Man kan ju inte bara följa frågan utan måste
            också göra upp planer för att vidta åtgärder. Jag tycker att Jan
            Bergqvist i debatten i egenskap av ordförande i finansutskottet
            bör kunna ge besked om nästa steg. Eller får vi vänta på svaren
            tills finansministern har ordet?
          </note>
          <note xml:id="i-aa33bd4d75cbb3aa-0">
            Vidare talar Jan Bergqvist om långsiktighet och stabilitet. Jag
            måste ställa en direkt motfråga: Var det ett uttryck för omsorg
            om långsiktighet och stabilitet när socialdemokraterna i höstas
            ägnade sig åt återställarpolitik? Var inte det att skapa instabila
            lösningar och att ge fel signaler? Hade det inte varit bättre
            att låta de reformer som fyrpartiregeringen genomförde ligga fast?
            Då hade vi fått stabilitet och valfrihet. Jan
          </note>
          <note xml:id="i-8f7bc0ebd9e40a45-0">
            Bergqvist talade ju om behovet av valfrihet. Jag tolkar det så
            att han är något ångerfull när han nu ser utvecklingen.
          </note>
          <note xml:id="i-8d9cf72fa3533134-0">
            Anf. 41 JAN BERGQVIST (s) replik
          </note>
          <note xml:id="i-b746f7040849dc92-0">
            Herr talman! När man ser på den hittillsvarande utvecklingen
            kan man konstatera att det ekonomiskpolitiska paket som riksdagen
            antog förra året var utomordentligt bra. Regeringens budgetförslag
            leder oss vidare, och senare kommer dessa att följas upp genom
            kompletteringspropositionen. Där har vi grundstenen för en utomordentligt
            bra ekonomisk politik.
          </note>
          <note xml:id="i-35d970f41a3a65a9-0">
            Jag har också sagt att man självfallet måste följa utvecklingen
            och att om det blir stora permanenta förändringar i de internationella
            förutsättningarna för
          </note>
          <note xml:id="i-a3cc1d4cae8dac3f-0">
            Sveriges ekonomi, får man vidta de åtgärder som behövs för att
            vi skall klara de två huvuduppgifter som vi har: att få sunda
            statsfinanser och att pressa tillbaka arbetslösheten.
          </note>
          <note xml:id="i-e2e29874f03bb935-0">
            Jag vill beträffande biståndet och den internationella solidariteten,
            som går långt utöver biståndet, säga att vi hamnade i en mycket
            allvarlig krissituation, med stigande arbetslöshet och statsfinanser
            som var ur balans. Vi har därför tvingats att vidta mycket kraftfulla
            åtgärder. Vi har i det läge som rått sagt att vi inte kan undanta
            några områden. Vi har fått göra försämringar för alla grupper,
            bl.a. barnfamiljer, sjuka och arbetslösa, genom att skära i statens
            utgifter.
          </note>
          <note xml:id="i-3cffb2c76a0d129c-0">
            Krisen har varit så allvarlig att detta har varit ofrånkomligt.
          </note>
          <note xml:id="i-0291f11d8e8ff041-0">
            Men detta skall inte på något sätt tolkas så att vi sviktar när
            det gäller behovet av internationell solidaritet. Vi måste genomföra
            en sanering av den svenska ekonomin, men vi skall ha en internationell
            solidaritet både i dag och i morgon. Jag har under många år som
            riksdagsman lärt mig att det i mycket begränsad mån handlar om
            huruvida man i budgeten lägger in ett bud som ligger några hundra
            miljoner kronor högre än regeringens förslag. Internationell solidaritet
            innebär något mycket större än att kräva några hundra miljoner
            mer än regeringen.
          </note>
          <note xml:id="i-7df4e0e2ea7eb6bd-0">
            Anf. 42 PER-OLA ERIKSSON (c) replik
          </note>
          <note xml:id="i-04c84c503859ee53-0">
            Herr talman! Jag skall inte förlänga debatten om biståndet. Jag
            tror att det finns anledning att komma tillbaks till den i annat
            sammanhang. Jag skall i stället gå tillbaka till behovet av strukturreformer
            i ekonomin.
          </note>
          <note xml:id="i-526a41815573d095-0">
            Vi har hållit på mycket med att lappa och laga och har gått in
            på minskningar med enskilda procentenheter för att på det sättet
            försöka klara budgeten och statsfinanserna. Jag tror att det är
            helt nödvändigt att genomföra ordentliga strukturreformer inom
            socialförsäkrings- och transfereringssystemen. Jag har tidigare
            i dag pekat på pensionsuppgörelsen, som var en viktig åtgärd,
            något som också har bekräftats av Jan
          </note>
          <note xml:id="i-60d409083a9c3f9c-0">
            Bergqvist. Men man borde gå vidare på andra områden. Sjuk- och
            arbetsskadeutredningen, som nu har gått i stå, borde snabbt komma
            i gång på grundval av nya tilläggsdirektiv som vi är överens om
            och som innebär att vi tar ett bättre och mera rättvist fördelningspolitiskt
            grepp inom detta område. Familjepolitiken är ett annat sådant
            område.
          </note>
          <note xml:id="i-7ffbd8774c36ad7a-0">
            Jan Bergqvist sade att han är anhängare av långsiktiga och stabila
            villkor och även att valfrihet och rättvisa skall prägla de olika
            systemen. Vi hade ett rättvist system, nämligen vårdnadsbidraget,
            och genomförde under den förra perioden en familjepolitisk reform,
            men den rev Jan Bergqvist tillsammans med övriga socialdemokrater
            och Vänstern upp i höstas.
          </note>
          <note xml:id="i-1fa6c5505acc9707-0">
            Jag tycker att det var fel.
          </note>
          <note xml:id="i-e957a48b537dc0a2-0">
            Jag skall ändå ta fasta på det positiva som jag tycker att Jan
            Bergqvist ändå förde fram mellan raderna. Jan Bergqvist är öppen
            för strukturreformer, och jag vill till sist fråga honom om jag
            skall tolka det så att Jan Bergqvist och Socialdemokraterna är
            beredda att sätta sig ned tillsammans med oppositionen, inte den
            till vänster utan i mitten, för att diskutera långsiktiga strukturreformer
            som verksamma medel för en sanering av svensk ekonomi.
          </note>
          <note xml:id="i-40eeecc80a41d57d-0">
            Till sist, Jan Bergqvist beklagar jag att Socialdemokraterna
            1986-1987 inte lyssnade på Centern när vi ville ha en nedkylning
            av den överhettade ekonomin. Den kom först 1989, och det var något
            sent. Men nu skall vi inte älta det som har varit. Jag konstaterar
            bara hur det var. Jag ville göra denna kommentar, eftersom Jan
            Bergqvist tog upp denna fråga.
          </note>
          <note xml:id="i-d91958884fcb0803-0">
            Anf. 43 JAN BERGQVIST (s) replik
          </note>
          <note xml:id="i-c452d2a4cc469ab9-0">
            Herr talman! Det finns när vi talar om rättvisa och valfrihet
            ett problem, nämligen att vi inte har riktigt samma definition
            av dessa begrepp när vi kommer in på frågorna om vårdnadsbidrag
            och barnkonton. Men jag kan ge ett mera allmänt svar. Det är för
            framtiden oerhört viktigt att vi får långsiktigt stabila regler
            för energipolitiken och energin, för de sociala systemen, för
            bostadsfinansieringen och för utrikes- och säkerhetspolitiken.
            Man kan också fortsätta uppräkningen av sådana exempel.
          </note>
          <note xml:id="i-cdece0354fae9eec-0">
            Jag tror nog att det finns förutsättningar för breda samtal mellan
            partierna, och vårt syfte är naturligtvis att försöka åstadkomma
            så breda överenskommelser som möjligt, till vilka alla partier
            skall kunna bidra med sina synpunkter.
          </note>
          <note xml:id="i-3922735cdea13129-0">
            Anf. 44 JOHAN LÖNNROTH (v) replik
          </note>
          <note xml:id="i-3769af779eeb316a-0">
            Herr talman! Jag skulle vilja ha Jan Bergqvists hjälp med att
            utreda begreppet återställare, som de borgerliga kritikerna talar
            om. Jag trodde att ordet återställare syftar på att man ställer
            till rätta något dumt som man har gjort. Jag uppfattar t.ex. värnskatten
            så att den är en följd av insikten om att den skattereform som
            man en gång genomförde tillsammans med Folkpartiet hade en dålig
            fördelningspolitisk profil, som man nu vill rätta till.
          </note>
          <note xml:id="i-0985a822c2f5fb15-0">
            Jag har också förstått att det förekommit en diskussion mellan
            Anne Wibble och Jan Bergqvist om
          </note>
          <note xml:id="i-0754a4b6510488b1-0">
            1992 års krisuppgörelse. Jag har uppfattat att man inom socialdemokratin
            nu har förstått att det var mycket olyckligt att man genomförde
            den interna devalveringen i slutet av 1992 trots att kronan då
            redan hade fallit. Jag skulle gärna vilja få en bekräftelse på
            att man nu ångrar att man ingick i denna felaktiga uppgörelse
            med de borgerliga partierna.
          </note>
          <note xml:id="i-941f008b1a114897-0">
            Vad till sist gäller pensionsöverenskommelsen, som Jan Bergqvist
            nämnde, har jag uppfattat att man är åtminstone något ångerfull
            över egenavgifterna om
          </note>
          <note xml:id="i-094929b8c47cb237-0">
            9 %. Det finns nu en fara för att det blir totalt 15 %
          </note>
          <note xml:id="i-2bcabaa1f6a3d0dd-0">
            egenrisk, med fullständigt orimliga marginaleffekter.
          </note>
          <note xml:id="i-9449aff64ea40109-0">
            Det är också ett regressivt system, eftersom låginkomsttagare
            relativt sett betalar mer än höginkomsttagare.
          </note>
          <note xml:id="i-6e6927744c6d0d6f-0">
            Jag vill fråga Jan Bergqvist om det inte är dags att rätta till
            också på denna punkt och ersätta de olycksaliga egenavgifterna
            med progressiva skatter.
          </note>
          <note xml:id="i-330bb1ddcccc6d40-0">
            Anf. 45 JAN BERGQVIST (s) replik
          </note>
          <note xml:id="i-586e28b45cdc8496-0">
            Herr talman! När det gäller krisuppgörelserna år
          </note>
          <note xml:id="i-2b309b8533b1bb2c-0">
            1992 ligger det väldigt djupt hos Socialdemokraterna att vi är
            beredda att gå in och ta ansvar om landet är i kris. Vi gjorde
            det i en sådan omfattning att jag inte vet i vilket land man kan
            finna exempel på att ett oppositionsparti gått in och tagit ett
            sådant långtgående ansvar som Socialdemokraterna då gjorde för
            att värna vårt lands ekonomi. Det står vi för även om det sedan
            blev problem med fullföljandet av uppgörelsen och det fanns olika
            bedömningar om konjukturpolitiken.
          </note>
          <note xml:id="i-1fc8c95aee5caa16-0">
            Jag håller inte med om den formulering som Johan
          </note>
          <note xml:id="i-86304c48b3ed73cc-0">
            Lönnroth hade om att det var en dålig fördelningspolitik i skattereformen
            1990/91. Det gamla skattesystemet fungerade i och för sig bra
            under ett antal decennier. Men om vi hade fortsatt med det skattesystemet,
            så genomskjutet av kryphål och undantag som det var vid slutet
            av 80-talet, hade det blivit en dålig fördelning. Då tror jag
            faktiskt att det hade varit väldigt svårt att få folk att ställa
            upp och betala skatter för en solidarisk finansiering.
          </note>
          <note xml:id="i-7f21b72d88b9af90-0">
            Den stora fördelen med skattereformen var att vi likställde skatt
            på arbete och skatt på kapital. Det var den stora rättvisereformen.
            Sedan gjorde vi reglerna enklare och klarare. Det fanns många
            fördelar med den reformen, och grundprinciperna håller också för
            framtiden.
          </note>
          <note xml:id="i-3064f33d7aeb6a5b-0">
            Anf. 46 JOHAN LÖNNROTH (v) replik
          </note>
          <note xml:id="i-3b6dc16dcdc66174-0">
            Herr talman! För att börja med skattereformen är det inte så
            att vi i Vänsterpartiet tycker att man kan gå tillbaka till det
            gamla skattesystemet. Det fanns ett antal grova fel i det gamla
            skattesystemet som det var nödvändigt att rätta till.
          </note>
          <note xml:id="i-77f2fadebb84bf15-0">
            Det var rimligt att bredda skattebasen. Däremot blev det för
            dålig progressivitet i det nya skattesystemet. Man kunde ha gått
            på den linje som t.ex. LO
          </note>
          <note xml:id="i-d2a3b730813d623a-0">
            förespråkade, nämligen en marginalskatt på 55 %. Det är det som
            nu genomförs i och med värnskatten. Det finns något slags nyanser
            i självuppgörelsen.
          </note>
          <note xml:id="i-f3be936f115dbc5e-0">
            Även om vi har full förståelse för att Socialdemokraterna gick
            in och försökte rädda situationen hösten
          </note>
          <note xml:id="i-5642006bb78d36d5-0">
            1992 hindrar det inte att man så här i efterhand i historiens
            ljus kan kan konstatera att det var olyckligt.
          </note>
          <note xml:id="i-d0f41398399b5470-0">
            Det spädde på arbetslösheten och lågkonjunkturen
          </note>
          <note xml:id="i-cfca5542f4dd2368-0">
            1993 att man fullföljde den interna devalveringen i slutet av
            1992. Det kan väl Socialdemokraterna erkänna även om man försvarar
            att man gick in i en krisuppgörelse.
          </note>
          <note xml:id="i-703b34586d91155c-0">
            Till sist till den i dag aktuella frågan om fördelningspolitiken.
            Vi har påpekat att medelklassen, dvs.
          </note>
          <note xml:id="i-f6284767db4943c6-0">
            människor som är ganska välbeställda, nu åker på en minskning
            av sina disponibla inkomster på ca 4 %
          </note>
          <note xml:id="i-e390c39548555253-0">
            fram till 1998 beroende på regeringens budgetsaneringspolitik.
            Grupperna med de allra lägsta inkomsterna åker på 6 % i minskade
            disponibla inkomster.
          </note>
          <note xml:id="i-5d7c013656744b9d-0">
            Detta kan inte vara rimligt. Den här tabellen finns på s. 53
            i finansplanen, om Jan Bergqvist inte tror på mina siffror.
          </note>
          <note xml:id="i-379773815f53e4bd-0">
            Det här kan inte vara rimligt. Det måste vara möjligt att rätta
            till. Det bästa sättet att göra det, Jan
          </note>
          <note xml:id="i-61f92732ac64ff40-0">
            Bergqvist, är att ta bort egenavgifterna och ersätta dem med
            progressiva skatter.
          </note>
          <note xml:id="i-a119a57ca0cbc328-0">
            Anf. 47 JAN BERGQVIST (s) replik
          </note>
          <note xml:id="i-a7ec25addd8e6838-0">
            Herr talman! Jag vill göra en kommentar till Johan
          </note>
          <note xml:id="i-2df7ca0b016bff26-0">
            Lönnroths utsaga om att det var dålig progressivitet i det nya
            skattesystemet. Jag vill erinra om att i det gamla skattesystemet
            som det fungerade i slutet på
          </note>
          <note xml:id="i-98827bd4451ad615-0">
            80-talet var den genomsnittliga skatten för dem som hade inkomster
            över 1 miljon mindre än 30 %. Det stora problemet var att folk
            inte betalade skatt enligt tabellen eftersom det fanns så många
            undantag. Med tiden hade man lärt sig att använda en massa kryphål.
          </note>
          <note xml:id="i-d5910aa98af3b5a5-0">
            När vi införde det nya skattesystemet innebar det faktiskt en
            skärpt progressivitet för höginkomsttagarna, eftersom de jag nu
            talar om i genomsnitt betalade mindre än 30 % i skatt.
          </note>
          <note xml:id="i-6a1ef3cd31bfca9d-0">
            Anf. 48 ROY OTTOSSON (mp) replik
          </note>
          <note xml:id="i-aae03e464199a227-0">
            Herr talman! Först vill jag instämma i Jan
          </note>
          <note xml:id="i-e1e3f52ab991ee70-0">
            Bergqvist plädering för internationell solidaritet. Det behövdes
            med tanke på tidigare debatter. Men jag måste också instämma i
            Anne Wibbles kritik att det då rimmar väldigt illa att sänka biståndet.
          </note>
          <note xml:id="i-d46494100b695b06-0">
            Vi i Miljöpartiet tycker över huvud taget att man när man går
            in och sparar i första hand skall göra det där det finns pengar
            och så att det inte slår mot dem som är allra fattigast vare sig
            i vårt land eller internationellt. Det är därför som vi vill behålla
            biståndet, och vi vill också undanta låginkomsttagarna från besparingarna.
          </note>
          <note xml:id="i-5023b3a977482cf1-0">
            Vi har lagt fram konkreta förslag om detta. Jag ber
          </note>
          <note xml:id="i-02ab5d652063740c-0">
            Jan Bergqvist att titta närmare på förslaget med brutet tak i
            socialförsäkringssystemet. Där har vi en möjlighet att göra mer
            besparingar framöver utan att det drabbar dem som har det sämst
            ställt. Jag tror att det blir alltmer nödvändigt för varje dag.
          </note>
          <note xml:id="i-4d9d48c3504c0d55-0">
            Jag begärde ordet för att tala om de förslag som vi har lagt
            fram om att regeringen skall titta närmare på någon typ av "friktionsavgift"
            på valutaöverföringar över gränser i ett internationellt sammanhang.
            Vi vill att regeringen skall ta upp den här frågan, utreda den,
            diskutera den inom EU-kretsen och i andra internationella kretsar
            för att få bättre spelregler för kapitalet.
          </note>
          <note xml:id="i-b4b63c7e4cb92588-0">
            Det är inte hållbart att små länders ekonomier kan mer eller
            mindre slås i spillror genom att ett fåtal penningplacerare för
            pengar fram och tillbaka över gränser utan någon som helst insyn
            från demokratiska institutioner.
          </note>
          <note xml:id="i-706231cd13ac0e12-0">
            Det är ganska uppenbart inte bara vårt problem i
          </note>
          <note xml:id="i-642d3fb5319779c7-0">
            Sverge. Det är väldigt många länder som upplever precis samma
            problem. Det är en följd av den avreglering som skett internationellt
            de senaste tio åren och de nya tekniker som nu finns, informationsteknologi
            och annat. Det går så mycket fortare och sker i det fördolda på
            ett helt annat sätt än tidigare.
          </note>
          <note xml:id="i-e0158ef01bf883e8-0">
            Det gör att man inte bara kan strunta i frågan och tro att det
            handlar om att införa något slags klumpig omsättningsskatt bara
            i Sverige. Det har vi inte föreslagit. Det tror vi inte skulle
            fungera. Det handlar just om ett utvidgat internationellt samarbete.
            Jan
          </note>
          <note xml:id="i-8ca2d4435b415ee2-0">
            Bergqvist sade också att man vill ha ett sådant.
          </note>
          <note xml:id="i-36306ca48f9134ed-0">
            Om jag skall vara välvillig kan jag möjligen tolka det som att
            åtminstone Jan Bergqvist tycker att man bör kunna diskutera den
            här typen av frågor i internationella sammanhang för att hitta
            bättre spelregler för hur valutakapital förs fram och tillbaka
            över gränserna. Det tror jag är nödvändigt. Vi kan inte bara spara,
            utan vi måste också få vettiga spelregler för marknaderna.
          </note>
          <note xml:id="i-ee14e2dd6e89afc5-0">
            Anf. 49 JAN BERGQVIST (s) replik
          </note>
          <note xml:id="i-19886897d27ee4c3-0">
            Herr talman! Det hade kanske varit enkelt för mig att säga: Det
            kan man alltid titta på, och det är en sak som vi skall vara öppna
            för. Att vi inte har gjort det så enkelt för oss beror på vad
            en sådan "friktionsavgift"
          </note>
          <note xml:id="i-748f2f4098dfc1bc-0">
            skulle innebära i praktiken, i varje fall under överskådlig tid,
            om Sverige engagerade sig. Det skulle skapa mer problem än det
            löste.
          </note>
          <note xml:id="i-efdb279c44fa9312-0">
            Vi har därför inte valt den enkla lösningen att säga att man
            alltid kan titta på detta. Vi har sagt att man skall börja med
            att bygga ut samarbetet i andra former. Här finns enormt mycket
            man kan bygga ut så att man kan få bättre spelregler när det gäller
            penningoch valutapolitiken. Men det vore att börja i fel ända
            att sätta i gång och diskutera detta förslag. Om man börjar i
            den ändan kan man t.o.m. försvåra att bygga upp det grundläggande
            samarbetet.
          </note>
          <note xml:id="i-5e766ffaa60d73c6-0">
            Om det utökade samarbetet någon gång på 2000-
          </note>
          <note xml:id="i-c535d232ddc9e02c-0">
            talet kan leda till att man också kan komma på nya metoder att
            få kontroll på detta är en annan sak. Vi tycker att det är lika
            bra att säga ifrån att förslaget inte är något som vi i det skede
            som vi har framför oss är särskilt konstruktivt för Sverige att
            föra fram. Risken är att vi kanske t.o.m. tappar litet grand i
            de internationella förhandlingarna om vi skulle föra fram detta
            som en stor sak.
          </note>
          <note xml:id="i-4bf1c325989565c9-0">
            Anf. 50 ROY OTTOSSON (mp) replik
          </note>
          <note xml:id="i-8a2a76c7c90b01e4-0">
            Herr talman! Jag får tolka det som att man från
          </note>
          <note xml:id="i-c895aa19f3d9a772-0">
            Socialdemokraterna inte direkt avvisar idén som sådan utan bedömer
            det som att det ur strategisk synpunkt inte är lämpligt att föra
            fram dessa förslag i internationella sammahang just nu. Men det
            är ett faktum att andra för fram sådana förslag. Det diskuteras
            med viss intensitet i USA, och det förs fram i olika internationella
            forum.
          </note>
          <note xml:id="i-9f605c52430ab24c-0">
            Detta är inte någon ny uppfinning eller något som
          </note>
          <note xml:id="i-cde4ef9893d8bfad-0">
            Miljöpartiet på något vis har totat ihop i sin kammare.
          </note>
          <note xml:id="i-8e2436862c7c73d0-0">
            Detta är någonting som faktiskt disktueras i en del andra internationella
            sammanhang och som uppfattas som fullt realistiskt även bland
            en del ekonomiska experter.
          </note>
          <note xml:id="i-ed134520cda277cc-0">
            Jag menar att regeringen måste deklarera att man har för avsikt
            att ta itu med de internationella spelreglerna för valuta- och
            penningöverföringar över gränserna och inte bara låta det pågå
            utan någon som helst insyn och utan något som helst hinder. Det
            visar sig att det leder till att enskilda personer och företag
            kan spekulera mot länder på ett sådant sätt att vi blir fattigare
            allihop. Det är väldigt svårt att begripa vinsten med detta.
          </note>
          <note xml:id="i-2cd6289a7bd769f7-0">
            En annan sak som jag vill ta upp med Jan
          </note>
          <note xml:id="i-bcd5c8f01cf82f11-0">
            Bergqvist är det trista att miljömålet helt saknas i finansplanen.
            Jag satt i samma utredning i slutet av
          </note>
          <note xml:id="i-f599540ae1403c51-0">
            80-talet och början på 90-talet som Jan Bergqvist och utredde
            miljöavgifter. Då insåg Socialdemokraterna fördelen ur ekonomisk
            synpunkt att ha ett centralt miljömål. Det ger mer resurser och
            ökade tillgångar, och det är själva basen för en bra ekonomi.
            Men miljömålet har försvunit igen.
          </note>
          <note xml:id="i-25425e2011f11996-0">
            Det vore intressant att höra hur Jan Bergqvist ser på det. Är
            det ett steg tillbaka? Har man på något sett nedvärderat miljömålet,
            eller är det bara ett förbiseende att man inte har tagit upp dessa
            frågor?
          </note>
          <note xml:id="i-6b5d19bc6c8c8009-0">
            Jag tror att de kommer att bli allt viktigare framöver så fort
            de akuta kriserna ger med sig. Man kan inte lösa de långsiktiga
            ekonomiska problemen om man inte får en verklig långsiktigt hållbar
            utveckling. Då måste det vara ett centralt mål även i finanspolitiken.
          </note>
          <note xml:id="i-5cbf4e5e19a8fd69-0">
            Eller hur?
          </note>
          <note xml:id="i-459efbdc48069bd2-0">
            Anf. 51 JAN BERGQVIST (s) replik
          </note>
          <note xml:id="i-effeda84fbd3b5da-0">
            Herr talman! Vi har inte alls förbisett detta. Vi skriver i själva
            verket t.ex. att enligt utskottets mening bör ekonomiska styrmedel
            användas i större utsträckning inom miljöpolitiken. Skatteväxling
            bör därvidlag kunna bli ett effektivt medel.
          </note>
          <note xml:id="i-a2c78aabba2bcc7e-0">
            I morgon på vårt sammanträde kommer vi att ta upp frågan om gröna
            räkenskaper. Det är inte alls så att miljöfrågorna är förbisedda.
            Detta är en oerhört viktig framtidsfråga även i den ekonomiska
            politiken.
          </note>
          <note xml:id="i-5fd88da14e2cb375-0">
            Anf. 52 Finansminister GÖRAN
          </note>
          <note xml:id="i-398639aa0e82cf18-0">
            PERSSON (s)
          </note>
          <note xml:id="i-2e859273c6ef9075-0">
            Herr talman! Jag skall börja med att tacka finansutskottet för
            en bra behandling av regeringens budgetproposition. Finansutskottet
            har sett till att det allra mesta av det som finns i budgeten
            också kommer att tas igenom riksdagen. Det är viktigt att peka
            på detta. När vi behandlade den stora ekonomiskpolitiska propositionen
            i höstas - den var en direkt uppföljning av valrörelsen - kunde
            jag också säga att finansutskottet hade sett till att besluten
            togs hem.
          </note>
          <note xml:id="i-889b3d1a2e4d4a34-0">
            Det finns alltså i Sveriges riksdag en beredskap och en majoritet
            för att vidta de åtgärder som är nödvändiga för att sanera statsfinanserna.
            Vi har en regering som får igenom sina förslag i riksdagen. Det
            är viktigt.
          </note>
          <note xml:id="i-17f18dccf495a995-0">
            Läget är farligt. Situationen är dramatisk. I dag på förmiddagen
            har vi nåtts av nya rapporter om den internationella ekonomiska
            utvecklingen. I dag på förmiddagen har Frankrike, Belgien och
            Danmark kraftigt höjt sina räntor för att försvara sina intressen
            och för att motverka den turbulens som just nu går som en brand
            genom världsekonomin.
          </note>
          <note xml:id="i-184f4fd8e7929506-0">
            Detta påverkar Sverige mer än många andra länder eftersom Sverige
            är i en situation där vi har ett lågt förtroende i omvärldens
            ögon. Vi har fördärvat förtroendet när det gäller vår förmåga
            att hantera statsfinanserna. Att återigen förvärva det förtroendet
            kan ta tid.
          </note>
          <note xml:id="i-a163aacc6da0b07f-0">
            Detta förtroende har blivit fördärvat därför att vi har bakom
            oss en exempellös utveckling av statsfinansiellt förfall. Det
            finns inget annat land som kan uppvisa motsvarigheten. Den enorma
            tillväxten av statsskulden, den enorma tillväxten av budgetunderskottet
            och den enorma ökningen av arbetslösheten har försatt Sverige
            i en situation då vi drabbas kraftigare än andra när den typ av
            världsbrand som nu rasar träffar oss.
          </note>
          <note xml:id="i-6a0879a62c2f254c-0">
            Det finns inga enkla vägar ur detta dilemma. Det finns ingen
            enda väg ur detta dilemma. Det fanns de som trodde det en gång
            i tiden. Det var ett av bekymren. Vi kommer att krona för krona,
            real krona för krona, få ta oss ner i underskott. Det kommer att
            få ske med hjälp av besparingar, troligen ytterligare besparingar
            utöver vad som aviserats, med hjälp av de skattehöjningar som
            ekonomin tål och med vård av den tillväxt som gör att kakan trots
            de två första restriktionerna ändå måste växa. Det är ingen enkel
            väg.
          </note>
          <note xml:id="i-f74fce0584153f60-0">
            Det är ingen lätt balansgång, men vi måste gå den.
          </note>
          <note xml:id="i-6ec4c9b7f435d36d-0">
            Trots svårigheterna och bekymren finns det anledning att ge djup
            åt diskussionen genom att också erinra om de styrkor som finns
            i den svenska ekonomin. Den reala ekonomins utveckling är något
            annat än det som avspeglas i den finansiella oron. Den situation
            som vi nu befinner oss i, de trender vi ser och de prognoser vi
            kunde dra ut före den senaste veckans våldsamma oro talade om
            sjunkande arbetslöshet, stigande produktion, stigande investeringar,
            förbättrade statsfinanser och ett kraftigt överskott i bytesbalansen.
            Detta finns på tillgångssidan i den reala ekonomin. Låt oss inte
            glömma bort detta! Men det sveps på något sätt åt sidan, inte
            bara i debatten utan också i människors vardag, till följd av
            att den finansiella osäkerheten, den finansiella ekonomins oerhörda
            turbulens bortser från detta och slår rakt in med full kraft.
          </note>
          <note xml:id="i-3230627b480bbd36-0">
            Jag vill varna för att tro att den situation vi nu upplever är
            en specifik svensk situation. Vi drabbas hårdare, men även andra
            drabbas. Att tro att vi skall ta oss ur denna situation genom
            att gå före alla andra och genom att först tala om hur världsekonomins
            problem skall lösas och världsbranden släckas är naturligtvis
            att använda den här diskussionen för inrikespolitiska syften.
          </note>
          <note xml:id="i-28317fc17d1babc6-0">
            Vi har utomordentligt hög beredskap, och kommer att ha hög beredskap
            de närmaste dagarna för att vidta de åtgärder som är nödvändiga.
            Men de skall vidtas när vi är säkra på att de ger effekt, och
            de skall vidtas mot bakgrund av att de skall passa in i den ekonomisk-politiska
            strategi som väljarna i det svenska valet har gett klartecken
            för. Det är en politik som bygger på rättvis fördelning och nationellt
            ansvarstagande. Detta är oerhört viktigt.
          </note>
          <note xml:id="i-a90310e4bd5131d5-0">
            Även om det reses krav om att man omedelbart skall agera från
            dem som tror sig veta bättre och sitter inne med alla lösningar
            krävs det nu styrkan och modet att avvakta rätt tillfälle att
            vidta åtgärder. Det gäller att förhålla sig kylig och inte rusa
            i väg. Det är viktigt att skapa en så bred samling som möjligt.
          </note>
          <note xml:id="i-cd00a6182a6c221d-0">
            Jag hade inte haft för avsikt i dag att gå in i någon tung partipolitiskt
            polemik. Jag tycker inte att ansvaret för landet ger utrymme för
            detta. Men när jag har lyssnat på Lars Tobisson och Anne Wibble
            vill jag göra klart för dessa högerrepresentanter i Sveriges riksdag
            att den nuvarande regeringen och socialdemokratin inte kommer
            att torka på sig den smet de kokade ihop i regeringsställning
            bara för att samla nationen i detta krisläge.
          </note>
          <note xml:id="i-add4fe03d3359e62-0">
            Det är beklämmande att höra den förra finansministern stå här
            och undervisa kammaren om vad som skall göras och vad som borde
            ha gjorts. Hon lämnade kanslihuset för fem månader sen och lämnade
            efter sig en statsskuld på 1 300 miljarder kronor, löpande underskott
            på 200 miljarder kronor och massarbetslöshet - det tog hon nämligen
            inte med sig när hon gick. Det är ett facit av ett regeringsinnehav
            som är av sådant slag att det är svårt att tänka sig att man fem
            månader efteråt skall kunna stå i ett nationellt krisläge och
            göra anspråk på att sitta inne med lösningar på alla problem.
            Vi ser där möjligen ett uttryck för Folkpartiets kris mer än för
            Sveriges kris.
          </note>
          <note xml:id="i-5be08f2e71a645d0-0">
            Lars Tobisson började sitt anförande med att säga
          </note>
          <note xml:id="i-db275f57412490ab-0">
            - jag kan knyta an till den retoriska finessen - att det för
            ett år sedan rådde optimism och framtidstro i
          </note>
          <note xml:id="i-979c2ab060865fb1-0">
            Sverige. Han åberopade några SCB-mätningar om hushållens uppfattning
            om den ekonomiska utvecklingen.
          </note>
          <note xml:id="i-c117dc98e50a36ed-0">
            För ett år sedan började räntorna klättra uppåt,
          </note>
          <note xml:id="i-acae17ea5793af66-0">
            Lars Tobisson. För ett år sedan hade vi en regering som hade
            abdikerat. För ett år sedan hade vi en regering som sysslade med
            brofrågan. Den ekonomiska politiken havererade någonstans ute
            i Öresund.
          </note>
          <note xml:id="i-3ca4dcc1d84a64ef-0">
            Det känner vi till. Jag vill inte riva i det. Men tror moderaterna
            att de, med det ansvar de har för det moras vi nu sitter i, bara
            kan skaka av sig efter fem månader och gå vidare i våldsam attack
            på den regering som nu försöker ta oss ur krisen genom att höja
            skatter och spara på ett sätt som saknar motstycke i omfattning
            i Europa? Om Lars Tobisson tror att de skall få en så lätt resa
            i detta nationella krisläge och använda valutaoro och ränteoro
            för den typen av billig partipolitisk retorik, då skall han veta
            att socialdemokratin kommer att säga ifrån. Vi torkar inte på
            oss den smet Folkpartiet och Moderaterna kokade ihop i regeringsställning.
            Vi lämnar den åt sidan.
          </note>
          <note xml:id="i-68a030c82b20d7ad-0">
            Däremot vill jag ge ett handslag till Per-Ola Eriksson, Mats
            Odell, Roy Ottosson och Lönnroth för debattinlägg på förmiddagen
            som visar att det finns fler partier vid sidan om socialdemokratin
            som i detta krisläge är beredda att sätta nationens intressen
            före partiets.
          </note>
          <note xml:id="i-fe224bc1467da1f4-0">
            Jag var tyvärr ute när Odell levererade vänligheterna om min
            person. Låt mig kvittera dem genom att säga att jag sätter stort
            värde på Mats Odell som debattör. Låt oss mötas också i en praktisk
            konkret politisk gärning, där vi försöker att ta ansvar för hur
            vi skall hantera det statsfinansiella läget.
          </note>
          <note xml:id="i-60a37230974ecb85-0">
            Ser man på finansutskottets betänkande är det en sak som slår
            en. Det är därför jag pekar på vikten av detta handslag. Det är
            att det nav som svensk politik snurrar omkring är socialdemokratin.
            Titta exempelvis på oppositionens olika skatteförslag. Jag recenserar
            dem inte. Jag lämnar det åt sidan. Jag bara konstaterar att den
            opposition som är företrädd i riksdagen vad gäller ena halvan
            av den ekonomiska politiken -
          </note>
          <note xml:id="i-a9bdb4d753d45211-0">
            skattepolitiken - levererar olika förslag för åren framöver.
            De spänner över skattehöjningar på i storleksordningen 9 miljarder
            mer än i regeringens förslag -
          </note>
          <note xml:id="i-a447e1d1e4c30d21-0">
            Vänsterpartiet - 4 miljarder mer - Centerpartiet - och ända ned
            till 44 miljarder i skattesänkningar - Moderaterna. Tittar man
            på den gamla fyrklöverregeringen ser man att spännvidden är mellan
            4 miljarder mer än regeringen och 44 miljarder mindre än regeringen.
          </note>
          <note xml:id="i-4bfb26c27ad362f6-0">
            Det är nästan 50 miljarder i spännvidd. En sådan skattepolitik
            kommer aldrig att vara grunden för en ekonomisk politik som tar
            landet ur den ekonomiska krisen.
          </note>
          <note xml:id="i-3169bcac2c2793b7-0">
            Socialdemokratin kan däremot samverka över blockgränsen, med
            Vänsterpartiet och med Miljöpartiet för att genomföra de åtgärder
            som är nödvändiga för att ta landet ur krisen. Finansutskottets
            betänkande är i den meningen ett slags facit eller bokslut över
            en havererad epok. Man försökte naturligtvis åstadkomma någonting
            med fyrpartisamarbetet, men resultatet blev förskräckande.
          </note>
          <note xml:id="i-0d7d0aaa76b017c0-0">
            Nu går vi vidare. Jag har hela tiden gjort oerhört klart att
            det som sägs från regeringens sida och från finansministerns sida
            också skall levereras. Om vi ställer ut beska besked om ytterligare
            besparingar skall förslagen till riksdagen. De skall till riksdagen
            på ett sådant sätt att man kan anta att de går igenom riksdagen.
            Ställer vi ut besked om ytterligare skattehöjningar skall förslagen
            till riksdagen, och de skall igenom riksdagen. Det är slut på
            den tid då den ekonomiska politiken reducerades till program och
            planer. Det är allvar nu.
          </note>
          <note xml:id="i-3397c8453ee51129-0">
            Vi har sagt vad vi skall göra. Jag har hela tiden, med regeringen
            bakom mig, gått med de förslagen till riksdagen - inte ett kommatecken
            mer eller mindre.
          </note>
          <note xml:id="i-7af64b81b65bfa7d-0">
            Det är en trovärdighetsfråga gentemot en marknad som under de
            senare åren har vant sig vid en regering i Sverige som haft lättare
            att formulera planer och bedriva seminarieövningar än att hantera
            statsfinanserna.
          </note>
          <note xml:id="i-8e85c58df403b64f-0">
            Först var det den ekonomisk-politiska propositionen i höstas:
            56 miljarder i saldoförbättringar. Sedan var det EU-finansieringen.
            Sedan var det budgetpropositionen, och nu kommer kompletteringspropositionen.
            Däremellan ligger och har legat en utomordentligt hög beredskap
            att närhelst så behövs gå till riksdagen med ytterligare förslag
            om det handlar om att rädda statsfinanserna och därmed grunden
            för välfärdssamhället.
          </note>
          <note xml:id="i-31e401ea50c6015b-0">
            Nu kommer KP. I kompletteringspropositionen kommer följande besked
            att ges: Vi kommer sist och slutligt, en gång för alla att återigen
            klara ut hur RAS
          </note>
          <note xml:id="i-889138cee546cebe-0">
            skall finansieras. Jag håller med Roy Ottosson som ganska tydligt
            pekade på den exploatering som har skett av RAS-förslaget i den
            partipolitiska debatten.
          </note>
          <note xml:id="i-3dcffa1bb0311e4a-0">
            Det har framför allt gällt att förslaget inte skulle vara finansierat.
            RAS ligger till alla delar inne i det budgetsaldo som har redovisats.
            Alla utgifter för RAS
          </note>
          <note xml:id="i-efa1984de69cba3b-0">
            finns med.
          </note>
          <note xml:id="i-ea1e028f858ca9b4-0">
            Däremot har jag sagt att vi skall se till så att vi skaffar oss
            de engångsinkomster som RAS engångsutgifter motsvarar. De inkomsterna
            skall redovisas senast i kompletteringspropositionen. Vi kommer
            att redovisa de inkomsterna. Jag kan avslöja för kammaren vad
            det kommer att handla om: Vi har gjort ställningstagandet i regeringen
            att Nordbanken skall säljas ut. För de aktierna kommer vi gott
            och väl att få de intäkter som behövs under det budgetår som RAS
          </note>
          <note xml:id="i-5dcde9fa2d66ba2d-0">
            verkar utgiftsmässigt, och mer därtill.
          </note>
          <note xml:id="i-56d26b016eeb93e8-0">
            Till skillnad från andra partier här i kammaren har regeringen
            i sitt budgetalternativ inte en enda krona upptagen för privatiseringar
            under 1995/96. Vi binder oss inte vid den pålen. Däremot kan vi
            tänka oss att privatisera när vi tycker att det är rätt utifrån
            andra utgångspunkter. Vi har gjort det ställningstagandet vad
            gäller Nordbanken. Vi vet att det ger intäkter till statskassan
            som långt, långt överstiger de kostnader som finns för RAS.
          </note>
          <note xml:id="i-fc7d5635a895a7c9-0">
            Diskussionen är påhittad. Den har varit ett sätt att komma åt
            regeringen och inte minst arbetsmarknadsministern.
          </note>
          <note xml:id="i-eedf877bb63798d6-0">
            Idén bakom RAS är att vi skall göra det lätt för dem som vill
            expandera att anställa en arbetslös i en uppåtgående konjunktur.
            Vi skall motverka en situation då människor som vill anställa
            går till grannföretaget och tar en som redan har jobb. Vi vill
            motverka den typen av löneinflation i en uppåtgående konjunktur.
            Det finns goda realekonomiska argument för detta.
          </note>
          <note xml:id="i-3b111034f0c4ee76-0">
            Men förslaget har blivit ett slagträ. Det har blivit ett slagträ
            just därför att det var omkring detta förslag man kunde ena sig
            på den borgerliga kanten. Det var där man hittade något litet
            utrymme att åtminstone tillfälligt skaffa sig andrum statsfinansiellt.
          </note>
          <note xml:id="i-b2375368c9671efe-0">
            RAS ligger fast. RAS kommer att vara ett viktigt inslag i arbetet
            för att underlätta en expansion i denna konjunkturfas. RAS skall
            icke påverka upplåningsbehovet. Det deklarerades redan vid det
            tillfälle då förslaget presenterades i januari månad 1995.
          </note>
          <note xml:id="i-0ff3078cb858b414-0">
            Vi kommer också i kompletteringspropositionen att klara ut den
            kommunala ekonomin. Vi har utjämningsfrågorna. Det är stora och
            svåra frågor. Vi har frågan om det skattefinansierade och statsfinansiella
            utrymmet för kommunerna. Vi har kommunernas momsfrågor, och vi
            har också i det sammanhanget att diskutera hur egenavgifter påverkar
            skattebasen i kommunerna och i vilken utsträckning vi har råd
            att kompensera för detta med statsmedel.
          </note>
          <note xml:id="i-6c961d7f755f402c-0">
            Vi kommer i KP:n också att se till så att de tapp som har gjorts
            i riksdagens behandling av budgetpropositionen - jag tänker på
            den jordbrukspolitiska uppgörelsen - finansieras. De skall inte
            finansieras med skattehöjningar. Det är en uppgörelse vi har med
          </note>
          <note xml:id="i-c156ec8e214b86fc-0">
            Centerpartiet. Det är en uppgörelse som jag sätter värde på,
            och som jag förutsätter kommer att hålla hela vägen fram. Det
            går inte att låna sig fram för att bedriva ens en jordbrukspolitik.
          </note>
          <note xml:id="i-fe1396fb084baa2d-0">
            Vi kommer också i KP:n att redovisa de utestående frågor som
            finns vad gäller EU-finansieringen och de miljarder som skall
            täckas upp. Kompletteringspropositionen blir på så sätt ytterligare
            ett viktigt steg för regeringen i arbetet med att hantera det
            statsfinansiella förfallet.
          </note>
          <note xml:id="i-fc5a0d45514efadc-0">
            Vi agerar lugnt, sakligt och målmedvetet. Vi gör det utifrån
            en utstakad kurs - en stadig kurs. Vi kan trots detta vara tvungna
            att göra någonting mer. Det utesluter jag inte. Men att börja
            svaja och redan 20
          </note>
          <note xml:id="i-870711cadcf9d10f-0">
            minuter efter det att börser och valutamarknader har öppnat en
            morgon vara beredda att säga vad som krävs är inte seriöst, kammarledamöter.
            Nu är läget så farligt och så besvärligt att de som finns runt
            omkring oss skall veta vad vi har bestämt att vi skall göra, och
            att det ligger fast. Om någonting krävs därutöver finns det beredskap
            för att göra detta.
          </note>
          <note xml:id="i-714fc4d177bdb5e4-0">
            Vi skall inte måla in oss i ett hörn och säga att det krävs 15,
            20, 30 eller 40 miljarder för en viss period.
          </note>
          <note xml:id="i-79bb8e7c5ef34b21-0">
            Det blir omedelbart självuppfyllande.
          </note>
          <note xml:id="i-7ff2623b81057627-0">
            Beskedet till omgivningen är att det finns en regering och en
            riksdagsmajoritet som har fått mandatet av svenska folket att
            hantera statsfinanserna för att klara just frågan om långsiktig
            nationell bestämmanderätt. Det är vad det handlar om, att inte
            låta makten gå från de folkvalda organen ut till marknadens slutna
            rum, att göra sig fri från skuld. Den som är satt i skuld är icke
            fri. Det mandatet begärde vi i valrörelsen. Det fick vi. Vi kommer
            att utnyttja det mandatet. Det finns i det sammanhanget ingen
            alternativ lösning.
          </note>
          <note xml:id="i-9bccfbfd5ac78838-0">
            Låt mig konstatera att den politiken fortsatt kommer att utgå
            från en rättvis fördelning. En rättvis fördelning är en grundförutsättning
            för att få en folklig uppslutning omkring en sanering av statsfinanserna.
          </note>
          <note xml:id="i-fa60fed9c71528b6-0">
            Kanske är det just den rättvisa fördelningspolitiken som skär
            in i Sveriges riksdag, där vi nu ser splittringen i den gamla
            fyrklövern. Hur som helst, den politik som skall föras framöver
            kommer att utgå från denna fasta förutsättning.
          </note>
          <note xml:id="i-f2ed7d8781fd3d53-0">
            Herr talman! Jag började med att säga att vi har en farlig situation.
            Vi har nu på förmiddagen sett fortsatt valutaoro och räntestegringar
            i Europa. Låt mig sluta med att göra ett positivt konstaterande.
            Efter dagens debatt, efter det vi har sett under hösten i riksdagen,
            behöver ingen sväva i tvivelsmål om att det finns en riksdagsmajoritet
            för att vidta nödvändiga åtgärder.
          </note>
          <note xml:id="i-c99752041647599f-0">
            Det är ett utomordentligt gott besked till vår omvärld, någonting
            som skiljer ut Sverige och vårt politiska system från andra länder
            som inte har orkat ta i sin skuld och underskottssituation.
          </note>
          <note xml:id="i-22153ee012fd5f6a-0">
            Herr talman! Jag kan inte yrka bifall till finansutskottets hemställan.
            Det skall andra göra. Hade jag kunnat skulle jag ha gjort det.
            Det är på sitt sätt ytterligare en sten i det mödosamma bygge
            som vi nu är inne i och som handlar om att åter bygga våra statsfinanser
            starka.
          </note>
          <note xml:id="i-fb876e5810a48b45-0">
            Anf. 53 JOHAN LÖNNROTH (v) replik
          </note>
          <note xml:id="i-fca2213c82cc4971-0">
            Herr talman! Jag skall börja med att tacka finansministern för
            en del besked. För det första tycker jag att det är positivt att
            finansministern förhåller sig kallsinnig till de panikartade utspelen
            kring de senaste dagarnas valutaoro. Jag tycker också att det
            är positivt att finansministern vill ha en bred samverkan till
            vänster. Vi har ibland i Vänsterpartiet känt det litet som att
            det har funnits en tvekan inför alla dessa skämtteckningar där
            man målar ut det som att socialdemokraterna har fastnat i Gudrun
            Schymans vänsterbur. Det är inte så. Vi har deltagit i konstruktiva
            uppgörelser och påverkat politiken. Tyvärr kan jag inte hävda
            att det är vi som har kunnat sätta huvudprägeln på denna politik.
            Det hindrar dock inte att vi fortsätter att kritisera den otillräckliga
            fördelningsprofilen i regeringens politik.
          </note>
          <note xml:id="i-815a016dacb95d0a-0">
            Jag skulle med några ord vilja ta upp RAS och försäljningen av
            Nordbanken. Den kritik som vi riktar mot RAS för dess ineffektivitet
            är i princip samma typ av kritik som exempelvis LO och fackföreningsrörelsen
            har riktat mot förslaget. Göran Persson kan inte rimligen hävda
            att det är något slags politisk kritik med borgerligt ideologiska
            förtecken som kommer från LO eller Vänsterpartiet. Det är en saklig
            kritik.
          </note>
          <note xml:id="i-fa07e1a65579ff94-0">
            Jag vågar t.o.m. påstå att jag tror att Göran Persson själv har
            ganska stor förståelse för denna kritik. Man har nu bundit sig
            för detta förslag av alla möjliga skäl, och då är det svårt att
            backa.
          </note>
          <note xml:id="i-b37f1fa1985b4a9e-0">
            Att sälja en bank betyder inte att man kan finansiera andra saker.
            Det betyder att man byter ut inkomster från utdelningar från Nordbankens
            vinster mot ränteinkomster från de pengar som man får in genom
            försäljningen. Det är ingen finansieringsåtgärd att sälja ut statliga
            tillgångar. Jag tror att man kan hitta gott om gamla socialdemokratiska
            citat som visar att det är på det sättet.
          </note>
          <note xml:id="i-c3bca05c5bdae988-0">
            Till sist säger Göran Persson att han inte vill vara med om dessa
            vidlyftiga förslag om att vara med och släcka världsbranden. Vi
            som hävdar att Sverige skall driva detta har inte någon övertro
            på att det kan ha effekt på kort sikt. Det har vi inte. Men alla
            Riksbanksekonomer och Riksbankschefen, för övrigt f.d. moderat
            politiker, som står tryggt till höger om Lars
          </note>
          <note xml:id="i-eea686c3bafcd4d8-0">
            Tobisson, avvisar varje form av åtgärd som t.ex. en valutaskatt.
            Jag är besviken på att Göran Persson så godtroget godtar dessa
            argument.
          </note>
          <note xml:id="i-37f0e9925b802b61-0">
            Anf. 54 Finansminister GÖRAN
          </note>
          <note xml:id="i-398639aa0e82cf18-1">
            PERSSON (s)
          </note>
          <note xml:id="i-633cf8dc3bb095cc-0">
            Herr talman! Godtroget eller icke - jag kan inte, som Lönnroth,
            fly från vardagsarbetet och det oerhört tunga och besvärliga när
            det gäller att hantera de löpande underskotten. Det är klart att
            det vore roligare att sätta sig någonstans med en flaska rödvin
            och
          </note>
          <note xml:id="i-8b90d8194e3c7ff7-0">
            Johan Lönnroth och diskutera hur man skall lägga en omsättningsskatt
            på den internationella derivathandeln. Men det är inte riktigt
            det som en finansminister kan ägna sig åt just nu. Lönnroth kan
            det möjligen.
          </note>
          <note xml:id="i-d1ac553ee1b26e57-0">
            Jag kan det inte. Det innebär inte att jag inte tycker att det
            vi upplever är stötande och att det rimligen bör stå högt upp
            på internationella foras dagordning. Jag kan, till skillnad från
            Lönnroth, åka till det kanske mest kraftfulla politiska uttryck
            vi har fått tillgång till under senare år, den europeiska unionen,
            och där, med det självförtroende som en positiv inställning till
            medlemskapet representerar, ta upp denna debatt. Där skiljer vi
            oss faktiskt åt.
          </note>
          <note xml:id="i-bd0904f3046b7915-0">
            Det är alltid lätt att kritisera. Jag sätter värde på det stöd
            Vänsterpartiet har gett till en del av våra förslag under hösten
            och förvintern. Men visst ser man tendenser till att det har varit
            lättare för Vänsterpartiet att vara med på skattehöjningar än
            på besparingar. Skattehöjningar är väl Vänsterpartiets bästa gren.
            Besparingar är kanske inte den mest framstående. När vi kommer
            till den punkten börjar det fladdra litet. Då är det bekvämare
            för Lönnroth och andra att ge sig ut i en diskussion om hur man
            skall hantera den stora världsekonomin. Men det är en flykt, bort
            från ansvar och från det nödvändiga arbete vi mycket väl kan ha
            framför oss att föreslå mer och ytterligare i form av statsfinansiell
            sanering. Om inte Vänsterpartiet tar sig samman litet och börjar
            vara med också på besparingarna återfaller man bara i det gamla
            beteendet, att ha lätt att säga ja till skattehöjningar.
          </note>
          <note xml:id="i-4f455a8de76bec1d-0">
            Anf. 55 JOHAN LÖNNROTH (v) replik
          </note>
          <note xml:id="i-f431201c3ad46403-0">
            Herr talman! Nu råkar det vara så att jag inte gillar rödvin.
            Jag har aldrig druckit det. Som Göran Persson minns träffades
            vi en gång i höstas och drack pilsner ihop. Om det nu är litet
            högre status i att dricka pilsner hos finansministern, då säger
            vi väl det. För min del lägger jag inte så mycket klassynpunkter
            på vilken ölsort man dricker, men, strunt samma.
          </note>
          <note xml:id="i-12a46f65629c89f7-0">
            Jag begär inte att Göran Persson skall ägna många minuter åt
            detta med valutaskatter. Det är inte heller något akut. Vi måste
            diskutera konkreta och tunga åtgärder, både skatteförändringar
            och besparingar. Vi darrar inte det minsta, Göran Persson. Vi
            sitter med i arbetsgruppen och diskuterar sänkt barnbidrag, trots
            att vi tycker att det är tungt att diskutera besparingar på barnbidraget
            när vi nu öser ut dessa miljarder till ett ineffektivt RAS-system.
            Det är riktigt att det är tufft. Men vi håller fast.
          </note>
          <note xml:id="i-6e2ff03e7c027d40-0">
            Under senare tid har det däremot varit litet svårt att få besked
            från regeringen om man är villig att hålla fast vid vänsterkursen.
            Den Stora-chef som uppträdde i TV i morse uttalade sig oerhört
            kraftfullt om att det skulle skäras ner på allting mellan himmel
            och jord.
          </note>
          <note xml:id="i-e14d78b6b522728d-0">
            Han sitter faktiskt i regeringens näringslivsråd. Vi har nog
            uppfattat det som att man nu har skakat litet inför denna massiva
            kritik från storfinansen och högern, som naturligtvis inte gillar
            den vänsterkurs som vi gemensamt försökte utforma i höstas.
          </note>
          <note xml:id="i-17f9ca4e287f9d71-0">
            Återigen, Göran Persson: Jag tror att vi skall klara detta. Vi
            skall kunna sätta oss ihop och gärna ta med
          </note>
          <note xml:id="i-0dcb5896f1c30a87-0">
            Centerpartiet och Miljöpartiet. Men fladdra inte ut för långt
            åt höger!
          </note>
          <note xml:id="i-c08371145cfa1f3a-0">
            Anf. 56 Finansminister GÖRAN
          </note>
          <note xml:id="i-398639aa0e82cf18-2">
            PERSSON (s)
          </note>
          <note xml:id="i-18deeaac7e6a1768-0">
            Herr talman! Det är möjligt att det var ovant för
          </note>
          <note xml:id="i-cb5e7b7c8b1c9469-0">
            Lönnroth, men det var faktiskt lättöl vi drack och inte pilsner.
          </note>
          <note xml:id="i-7cd27fca7f4d02c8-0">
            Om vi nu tittar på diskussionen om höger- och vänstervridning
            ser jag inget viktigare vänsterprojekt för Sverige och Sveriges
            riksdag än att ta greppet över statsfinanserna. Allt vi vill göra
            i form av utjämning mellan olika grupper i samhället - bra pensioner,
            bra vård, bra utbildning - är beroende av att vi har grepp över
            statsfinanserna.
          </note>
          <note xml:id="i-607ccaceb994ca3f-0">
            För en demokratisk vänster, för en socialdemokrati, är därför
            ordningen i statsfinanserna överordnad. Vi måste få ordning i
            statsfinanserna, annars klarar vi inte ambitionen i välfärdspolitiken.
            Sedan är ordningen i statsfinanserna kopplad till våra förutsättningar
            och möjligheter att få fler människor att delta i produktionen,
            att knäcka massarbetslösheten, som har byggts upp under senare
            år. Det är den andra sidan av politiken. Detta måste samverka.
            Det är en mycket mödosam väg. Vi kommer att få genomföra besparingar
            och kanske en och annan skatteförändring till. Det kommer inte
            att vara lätt att fatta något av besluten, men det måste göras.
            Om vi inte gör det vrids allt ur händerna på oss, och då är välfärdspolitiken
            i grunden hotad.
          </note>
          <note xml:id="i-de4f4947ec225fe2-0">
            Det finns alltså ingen viktigare uppgift för en socialdemokrat
            än att just nu se till att vi får greppet om det som är verktyget
            i samhällsbygget och i statsfinanserna. Det är vad det handlar
            om.
          </note>
          <note xml:id="i-8448eaa0dc58e0b9-0">
            Anf. 57 LARS TOBISSON (m) replik
          </note>
          <note xml:id="i-71ec0b4b90922f4c-0">
            Fru talman! Finansministern var glad över bifallet i finansutskottets
            betänkande till regeringens politik.
          </note>
          <note xml:id="i-9150c3ba1bdbde22-0">
            Han låtsas dock inte om att detta betänkande har havererat redan
            innan det antas av riksdagen, på grund av de ändrade förutsättningarna.
            Detta river bort grunden för den politik som även regeringen har
            formulerat.
          </note>
          <note xml:id="i-573ebdc682a41e67-0">
            Det var inte många besked vi fick. De inskränker sig till att
            man hoppas kunna få fram pengar när man säljer Nordbanken någon
            gång i en obestämd framtid.
          </note>
          <note xml:id="i-642380c5fd83e86b-0">
            Det imponerar inte på någon. Finansministern hänvisar till att
            man skall återkomma i kompletteringspropositionen. Som jag sade
            tidigare, kommer vid det laget utgiftsbesluten för 18 månader
            framåt redan att vara fattade. Om man inte skall ta till skattehöjningar,
            vilket alltid brukar vara lättast för socialister, återstår att
            dra ned på bidragen till kommunerna - det blir inte lätt i den
            här situationen - eller att ytterligare skära i socialförsäkringarna.
            Kan Göran Persson beskriva hur han tänker lägga upp en sådan kompletteringsproposition?
          </note>
          <note xml:id="i-9cfc4928b19c8079-0">
            Det kommer ändå inte att räcka med att vänta på kompletteringspropositionen.
            Redan om några veckor skall konvergensprogrammet tas fram, och
            där måste det visas hur man faktiskt hejdar statsskuldökningen
            och snabbt bringar ned den, med de nya förutsättningar som föreligger.
          </note>
          <note xml:id="i-f0ead3641aa5c722-0">
            Jag har, fru talman, under en tid haft samtal med företrädare
            för ratinginstitut. Finansministern kommer nu att säga: Aha! Han
            har väl suttit och talat illa om
          </note>
          <note xml:id="i-6f4a4753d51866df-0">
            Sverige, och det är därför som det går så illa som det gör! Nej,
            det har jag inte behövt göra, därför att man har redan vetat precis
            vad som gäller. Vad de har frågat mig är detta: Hur kan Socialdemokraterna
            tro att man kan råda bot på problemen genom att höja skatter och
            återreglera? Det är inte min sak, men jag har försökt förklara
            det med att det finns en nostalgisk förkärlek för den svenska
            modellen, att kanslihushögern har försvunnit osv. De har bara
            skakat misstroget på huvudet och sagt: "Det kan inte vara sant;
            de kan ju inte tro att de kan upphäva lagarna." Det är detta som
            ligger bakom den misstro som nu råder.
          </note>
          <note xml:id="i-a0714d61830894f2-0">
            Jag vet att IMF:s chef är här i dag och skall träffa statsministern
            kl. 14.30. Det är ett sällsynt besök. Jag känner till den kritik
            som har riktats från IMF mot svensk politik. Jag hoppas att Göran
            Persson kan vara med och hjälpa Ingvar Carlsson - jag tror att
            det kommer att behövas - att förstå vilken situation Sverige befinner
            sig i och vilka insatser som kommer att behöva göras.
          </note>
          <note xml:id="i-6cec5c23ad1c7dc4-0">
            Såvitt jag förstod, kunde Göran Persson inte hitta någon enda
            väg ut ur eländet. Det finns en väg ut ur eländet, och den finns
            i den politik som återges i den moderata reservationen.
          </note>
          <note xml:id="i-6bd887bf0b4dd315-0">
            Anf. 58 Finansminister GÖRAN
          </note>
          <note xml:id="i-398639aa0e82cf18-3">
            PERSSON (s)
          </note>
          <note xml:id="i-7707cc85d0f566ae-0">
            Fru talman! Den moderata reservationen är prövad, vägd och befunnen
            för lätt. Det var ju moraset av nyliberala tankar som ledde oss
            in i krisen. Det är också politik, Lars Tobisson.
          </note>
          <note xml:id="i-9de6f2423fc59aed-0">
            När man hör Tobisson berätta om sina kontakter med utländska
            ratinginstitut blir man allt annat än lugn. En tradition som Moderaterna
            tycks ha utvecklat är ju att i utlandet sprida en beskrivning
            av Sverige som inte ger rättvisa åt vårt fina land. Jag hörde
            Tobisson i någon av replikerna tidigare åberopa en artikel i Wall
            Street Journal. Han läste, uppenbarligen med välbehag, in till
            kammarens protokoll att en analytiker hade påstått att situationen
            i Mexico kunde jämföras med Sveriges situation. När man har den
            typen av referensramar och den typen av beteende, är det inte
            ett uttryck för ett nationellt ansvar.
          </note>
          <note xml:id="i-ac8905b1121c5eb3-0">
            När jag såg Tobissons mottagande av depescherna om ränteuppgången
            här på förmiddagen tyckte jag att det fanns något slags triumf
            i beteendet. Förstår inte
          </note>
          <note xml:id="i-b2bacd0bd7d30bea-0">
            Moderaterna och Lars Tobisson att just den typen av beteende
            i ett nationellt krisläge underblåser intrycket av splittring
            och spänning? Är det inte dags också för
          </note>
          <note xml:id="i-938ba5d6c40b8b6f-0">
            Moderaterna att samverka och ge en rättvis bild av
          </note>
          <note xml:id="i-530672bab725c9cf-0">
            Sverige?
          </note>
          <note xml:id="i-826f93d9bafd0adf-0">
            Anf. 59 LARS TOBISSON (m) replik
          </note>
          <note xml:id="i-7dc53e34883b8293-0">
            Fru talman! Ni socialdemokrater brukar ju visa intresse för den
            affärsrörelse som min familj driver.
          </note>
          <note xml:id="i-3a6a062d15aa194c-0">
            Var och en som vet vad den går ut på måste inse att jag inte
            med glädje kan se att räntorna i landet stiger, inte från någon
            synpunkt. Den saken är helt klar.
          </note>
          <note xml:id="i-d91a21bde3311231-0">
            Det här handlar väldigt mycket om trovärdighet.
          </note>
          <note xml:id="i-3f323bad0d00f65e-0">
            Jag tycker inte att Göran Persson med sitt anförande, som ansvarig
            finansminister, i dag har ingjutit trovärdighet beträffande regeringens
            ekonomiska politik.
          </note>
          <note xml:id="i-3a342ce66b38cd96-0">
            Han har blåst upp sig, talat långsamt och värdigt, tagit av sig
            glasögonen. Men han har inte gett besked om hur det här skall
            göras.
          </note>
          <note xml:id="i-550ea5cc44ede02a-0">
            När man talar med utländska bedömare står det klart att det inte
            är med höjda skatter som vi reder ut våra problem och inte med
            återregleringar. Det är inte med samarbete med Vänstern, med före
            detta kommunister, som man skapar tilltro till våra möjligheter
            att sanera statsfinanserna och hålla nere inflationen.
          </note>
          <note xml:id="i-68d9262c1f21ba40-0">
            Det rör sig om verklighetsflykt, när vi får höra att det t.o.m.
            kan tänkas att man lägger en omsättningsskatt på valutatransaktioner.
            Om man kan vara med i sådana sammanhang och diskutera, förstår
            jag att man inte kommer någon vart.
          </note>
          <note xml:id="i-86dfcf8aaf942965-0">
            Jag ställde tidigare en fråga till Göran Persson, hur han skall
            få fram jobben. Vi har sagt att det inte finns utrymme i den offentliga
            sektorn, av finansieringsskäl. Industrin skall naturligtvis växa,
            men det blir inte flera jobb, utan de försvinner ofta. Byggsektorn
            kommer inte att vara expansiv. Då är det den privata tjänstesektorn.
            Den vänder sig till en del till företagen, men det är avknoppningar
            från industrin.
          </note>
          <note xml:id="i-a68419361b0ae632-0">
            Där finns det inte heller så stort expansionsutrymme.
          </note>
          <note xml:id="i-c77e17935b1cca1c-0">
            Det är naturligtvis fråga om tjänster riktade mot hushållen.
            Men Göran Persson har sagt att han av ideologiska skäl utesluter
            att man skall göra någonting för att se till att de många jobb
            som finns i hemmen - på bilar och andra saker som människor kan
            behöva få omsedda - skall ske på den vita marknaden. De får göras
            svart, i egen regi eller inte göras alls, vilket är den vanliga
            bilden.
          </note>
          <note xml:id="i-612bcb098b0a569f-0">
            Kan Göran Persson förklara hur ni under sådana förutsättningar
            skall få fram de jobb som behövs för att svensk ekonomi skall
            komma i gång och arbetslösheten minska?
          </note>
          <note xml:id="i-e39239c822f487fe-0">
            Anf. 60 Finansminister GÖRAN
          </note>
          <note xml:id="i-398639aa0e82cf18-4">
            PERSSON (s)
          </note>
          <note xml:id="i-a95a38b1df8663c2-0">
            Fru talman! Lars Tobisson försökte göra en karikatyr av min person.
            Trots detta tar jag av mig glasögonen.
          </note>
          <note xml:id="i-41abf3fc3a9c40e5-0">
            Det är möjligt att Tobisson har argumentnöd. Men varför reagerar
            han inte mot mitt våldsamma angrepp på er moderater för er utlandsbild
            av Sverige? Varför tiger ni när det angreppet kommer här i kammaren?
          </note>
          <note xml:id="i-071c8d3a753c2b17-0">
            Varför går ni undan?
          </note>
          <note xml:id="i-df08dd855b947fc7-0">
            Tror Lars Tobisson att ens er egen valmanskår tycker att det
            är ett nationellt ansvarstagande i ett krisläge att stå här i
            kammaren och jämföra Sveriges politiska system med Italiens?
          </note>
          <note xml:id="i-90a13db953bcc26d-0">
            Lars Tobisson och Moderaterna har försatt sig själva i ett läge
            där de faktiskt står utanför möjligheten att påverka den praktiska
            politiken.
          </note>
          <note xml:id="i-c0d39c58c24573ef-0">
            När dollarkursen i natt förändrades gentemot yenen, är lösningen
            på den världsbranden plötsligt att vi skall ta fram det som svenska
            folket avvisade i valet.
          </note>
          <note xml:id="i-c737d70d575b20b2-0">
            Lars Tobisson får finna sig i att Moderaterna, efter ett sällsynt
            misslyckat regeringsinnehav, fick respass av svenska folket. Den
            politik de använder kommer inte att duga för att sanera statsfinanserna.
            Det måste bygga på rättvis fördelning.
          </note>
          <note xml:id="i-eaecff75cc77722b-0">
            Det finns inte heller något parlamentariskt stöd för
          </note>
          <note xml:id="i-3a1824d8fb1b2599-0">
            Moderaternas luftpastejer i den ekonomiska politiken.
          </note>
          <note xml:id="i-e16fc24e521269d0-0">
            Det som de levererar är av sådant slag att man möjligen har uppslutning
            kring det i den egna riksdagsgruppen. Längre än så kommer de inte.
          </note>
          <note xml:id="i-a4ce4d99d264281e-0">
            Vi kommer aldrig att kunna sanera statsfinanserna i Sverige om
            vi bryter mot den tradition i Sverige som kanske inte Moody´s
            och Standard &amp; Poor´s riktigt har förstått men som vi självklart
            skall diskutera med dem. Det är den tradition som finns djupt
            inne i Centerpartiet, i vissa delar av socialliberalt engagemang,
            i vissa delar av den kulturkonservatism som kds av och till utstrålar,
            i Vänsterpartiet och i Miljöpartiet. Det är den stämning och den
            kraft som socialdemokratins fördelningspolitiska ideal representerar.
            Det går långt in i andra partier.
          </note>
          <note xml:id="i-7b8e84aff438e1bf-0">
            Detta är den svenska traditionen, och det är den vi måste bygga
            på om vi framgångsrikt skall klara att sanera statsfinanserna.
            Det skall göras - det kan jag försäkra Lars Tobisson.
          </note>
          <note xml:id="i-da173017b5b4adcd-0">
            Anf. 61 ANNE WIBBLE (fp) replik
          </note>
          <note xml:id="i-a606c07620e85882-0">
            Fru talman! För en gångs skull var Göran Persson alldeles tomhänt.
            Han hade ingenting att säga. Det var förvånande.
          </note>
          <note xml:id="i-38c7d234d816f460-0">
            När det internationella omdömet om Sveriges ekonomi och Göran
            Perssons egen politik har fått så oerhört tydliga bevis under
            den senaste veckan, de senaste tio dagarna, men också har synts
            mycket tydligt vid tidigare tillfällen under de senaste månaderna,
            är det anmärkningsvärt att Göran Persson inte har någonting att
            säga, annat än att han har hög beredskap. Frågan är egentligen:
            Hur långt måste kronan falla, hur långt måste räntorna stiga innan
            Göran Persson har någonting att säga, utom att han skall sälja
          </note>
          <note xml:id="i-d4db35e1d6d7329c-0">
            Nordbanken? Det visste vi förut.
          </note>
          <note xml:id="i-5c11c64d8b59fad4-0">
            Det som sades i övrigt var egentligen bara att det finns en hög
            beredskap. Det var ungefär detsamma som Jan Bergqvist sade, nämligen
            att regeringen och finansutskottets ordförande följer utvecklingen
            noga.
          </note>
          <note xml:id="i-cbad6f00fe050927-0">
            Det skulle bara fattas annat! Det är ju för sjutton ert jobb
            att göra det!
          </note>
          <note xml:id="i-4442a1519565eddf-0">
            Men det som är ännu mer oroande än att socialdemokraterna inte
            har någonting konkret att säga i dag är att den beredskap som
            man tydligen har för framtiden - när det har hänt ännu läskigare
            saker med räntor och växelkurs, när ännu mer i den svenska ekonomin
            har hunnit bli förstört - går ut på att göra ungefär samma sak
            som det man redan har gjort; det skall passa in i den strategi
            som man redan har valt.
          </note>
          <note xml:id="i-dbd9ca7ceb874fd0-0">
            Man skall fortsätta att höja skatter tillsammans med
          </note>
          <note xml:id="i-29b33fee3ca49d30-0">
            Vänsterpartiet, man skall fortsätta att förstöra strukturella
            reformer tillsammans med Vänsterpartiet. Jag måste faktiskt be
            Göran Persson att ta litet mera allvarligt på dagens situation.
            Jag tror att det enda sättet att komma över de här problemen är
            en kombination av en politisk och en ekonomisk förtroendechock.
            En sådan åstadkommer man inte på det sättet som Göran
          </note>
          <note xml:id="i-241608c4a40a1456-0">
            Persson har givit på hand.
          </note>
          <note xml:id="i-b1240e1e011bb320-0">
            Anf. 62 Finansminister GÖRAN
          </note>
          <note xml:id="i-f916b6f778bc05e9-0">
            PERSSON (s) replik
          </note>
          <note xml:id="i-44f5da594fabe7ca-0">
            Fru talman! Jag tycker att Anne Wibble agerar mycket märkligt.
            I mitt anförande riktade jag hård kritik mot Anne Wibbles sätt
            att bete sig i den här debatten. Det hade väl varit klädsamt om
            den första repliken hade använts för att bemöta den kritiken.
          </note>
          <note xml:id="i-6383d9ad9162fad3-0">
            Eller har Anne Wibble inte någonting att säga till sitt försvar?
          </note>
          <note xml:id="i-a1426cbf8700386e-0">
            Det är märkligt att ni kan stå här i kammaren och tala om den
            förtroendechock som har drabbat svensk ekonomi och göra det till
            något slags debattmässig poäng till fördel för Folkpartiet och
            Anne Wibble, den finansminister och därmed sorgligt nog också
            det parti som mer än något annat är förknippat med statsskuldens
            förbannelse. Om det existerar en förtroendechock är den helt och
            hållet kopplad till den fundamentala situationen i de svenska
            statsfinanserna, och någon person som bär större personligt ansvar
            för detta än Anne Wibble är det svårt att finna.
          </note>
          <note xml:id="i-81cf4eeecf124de2-0">
            Anne Wibbles beteende som ekonomisk politiker blir inte särskilt
            mycket mer imponerande när hon kräver att landets finansminister
            i kammaren skall tala om, vid vilken räntenivå och vid vilken
            valutakurs regeringen tänker lägga fram nya förslag. Förstår
          </note>
          <note xml:id="i-6c140fdc1af850b4-0">
            Anne Wibble vad hon då säger? Varför skall jag här i kammaren
            berätta hur jag ser på valutakursens utveckling vid ett visst
            krontal i förhållande till ecun och därmed annonsera ytterligare
            åtgärder? Förstår inte Anne Wibble att ett sådant agerande av
            en finansminister omedelbart skulle medföra risk för spekulation
            och utsatthet?
          </note>
          <note xml:id="i-0dea98a036048901-0">
            Den typen av bristande omdöme var i själva verket en av förklaringarna
            till att vi hamnade där vi hamnade.
          </note>
          <note xml:id="i-28e3ca3a6929125b-0">
            Anf. 63 ANNE WIBBLE (fp) replik
          </note>
          <note xml:id="i-2f7164aad50fda7a-0">
            Fru talman! Det är genom att göra som Göran
          </note>
          <note xml:id="i-c476b16d34eb944a-0">
            Persson nu gör som han skapar precis de problem som han själv
            varnar för. Han vill inte ge något som helst lugnande budskap
            om politikens inriktning och inte säga någonting om behovet av
            att ompröva en del felaktiga saker eller insikten om att man måste
            göra det men att man kanske kan återkomma senare, i kompletteringspropositionen
            eller liknande. Det är just genom att bete sig så som Göran Persson
            själv ökar misstron och riskerar att åstadkomma en fortsatt försvagning
            av både växelkurs och ränteutveckling.
          </note>
          <note xml:id="i-cc4ec8f95abbb638-0">
            Det är djupt beklämmande, tycker jag.
          </note>
          <note xml:id="i-43d32291d8e21954-0">
            Jag visste naturligtvis att Göran Persson skulle försöka skylla
            ifrån sig alla problem på den förra regeringen och mig i synnerhet.
            Jag vill då bara i all blygsamhet påminna Göran Persson om att
            Jan
          </note>
          <note xml:id="i-60c2e28746b3c5f7-0">
            Bergqvist för en timme sedan - Göran Persson satt här i kammaren
            då - sade att den socialdemokratiska politiken, om den skulle
            ha genomförts, hade inneburit lägre moms och mera lån. Det hade
            betytt att vi skulle ha haft ett större underskott och en ännu
            större statsskuld. Det förflutna tror jag alltså att Göran Persson
            med fördel kan lämna därhän i debatterna framöver.
          </note>
          <note xml:id="i-e6c8ef21a3753dd2-0">
            Det som nu har drabbat Sverige är en förtroendekris. Jag tror
            att det är bra om finansministern skiljer mellan förtroendekris
            och förtroendechock. En förtroendekris är ingenting bra - den
            skadar Sverige och förstör de positiva inslag som finns. Vad vi
            behöver är en förtroendechock med insikt hos socialdemokratin
            om att både den politiska och den ekonomiska väg som man har slagit
            in på är felaktig och leder till färre jobb, sämre välfärd, försvagad
            levnadsstandard och en allmänt svårare situation för medborgarna
            i Sverige. I slutändan befarar jag att detta kommer att göra människor
            mycket missnöjda, fru talman, eftersom socialdemokraterna har
            lovat någonting helt annat.
          </note>
          <note xml:id="i-a04f979446eb0980-0">
            Blir det ingenting av det får man ett demokratiskt trovärdighetsproblem.
          </note>
          <note xml:id="i-fdb4f1438de8fc60-0">
            Anf. 64 Finansminister GÖRAN
          </note>
          <note xml:id="i-f916b6f778bc05e9-1">
            PERSSON (s) replik
          </note>
          <note xml:id="i-a14639a8ebf63e29-0">
            Fru talman! Anne Wibble tycker att vi skall lämna det förflutna
            därhän. Ja, det var inte jag som började den diskussionen. Det
            var faktiskt Anne Wibble som från talarstolen i magistrala ordalag
            berättade hur saker och ting skulle skötas och borde ha skötts.
            Då hade jag fräckheten att erinra om att hon så sent som för fem
            månader sedan hade möjlighet att göra exakt vad hon tyckte att
            man borde göra. Jag förstår att
          </note>
          <note xml:id="i-dfc0f8c7fd0497ff-0">
            Anne Wibble tycker att vi skall lämna det förflutna därhän. Jag
            vill inte gräva i det i dag - låt oss bara konstatera att Folkpartiet
            på den punkten naturligtvis har en kvarnsten att släpa på under
            mycket, mycket lång tid framöver.
          </note>
          <note xml:id="i-9d88e19c5cdd15be-0">
            Socialdemokratin har alltid vinnlagt sig om starka statsfinanser.
            Jag vill inte vara en finansminister i en annan socialdemokratisk
            tradition än den som Per
          </note>
          <note xml:id="i-750665f9cca5c3da-0">
            Edvin Sköld, Gunnar Sträng, Kjell-Olof Feldt och
          </note>
          <note xml:id="i-d021d3de4be791f1-0">
            Allan Larsson har arbetat i och som innebär ett ansvarstagande
            för statsfinanserna. Det finns ingenting i vår historia eller
            i vårt agerande som skulle ge underlag för den typ av svepande
            påståenden som Anne
          </note>
          <note xml:id="i-6787cbb3f9450749-0">
            Wibble gör om vår oförmåga att hantera statsfinanserna. Tittar
            man bakåt skall man finna att vi aldrig har administrerat en situation
            där underskotten har vuxit ifrån politisk kontroll. Men det har
            skett vid två tillfällen i Sverige, med undantag för perioden
            under världskriget; det skedde under perioden 1976-1982, och det
            har skett under perioden 1991-1994. Sedan får vem som helst dra
            vilka slutsatser han eller hon vill.
          </note>
          <note xml:id="i-d2ed309e98b21d1c-0">
            Jag tycker också att Anne Wibble är litet oförsiktig när hon
            säger att jag inte har haft några besked att lämna. Jag har haft
            ett mycket viktigt besked att lämna, och det är att regeringen
            inte tänker åse att dagens turbulenta situation blir ett bestående
            handikapp för den svenska ekonomin. Är det så att vi måste agera
            så kommer vi att agera. Efter de besked som har lämnats här i
            kammaren kan jag bara konstatera att det i så fall finns ett brett
            parlamentariskt stöd för det, och det är bra.
          </note>
          <note xml:id="i-a7b4b5e25423c3a6-0">
            Anf. 65 MATS ODELL (kds) replik
          </note>
          <note xml:id="i-f7ca45ff6894b3d4-0">
            Fru talman! Jag vill först tacka Göran Persson för att han nu
            äntligen har låtit täckelset falla när det gäller hur RAS-projektet
            skall finansieras. Det är alltså statlig egendom, nämligen en
            bank, som skall säljas ut.
          </note>
          <note xml:id="i-9afcbded936b2b33-0">
            Jag har här i min hand riksdagens protokoll från den 10 januari,
            när Göran Persson höll vad jag kallar ett briljant anförande.
            Då sade han: "Den som tvingas låna för sin löpande konsumtion
            - - - är icke fri i förhållande till banken." Detta får vi nu
            alltså omtolka. Vi skall nu skaffa pengar till vår löpande konsumtion
            genom att sälja banken. Det är en annan innebörd av detta uttalande,
            och jag tror att alla inser att detta inte är någon solid och
            hållbar lösning för att finansiera ens den typ av utgifter som
            det här är fråga om.
          </note>
          <note xml:id="i-3974580d63c295a4-0">
            Det är också bra att Göran Persson har en konstruktiv hållning
            till breda lösningar på de problem som landet står inför. Men
            jag tycker att han i sin analys glider litet väl summariskt över
            det som hände perioden september 1991-oktober 1994. Jag pekade
            i mitt anförande på att svensk ekonomi under 30 år har gått oerhört
            kraftfullt bakåt. Jag pekade på bristerna i den långsiktiga utvecklingskraften
            för svensk ekonomi och att nu faktiskt bara ett fåtal länder,
            bl.a.
          </note>
          <note xml:id="i-3252109d82e7bfac-0">
            Turkiet, Grekland, Portugal, Irland, Spanien, Finland och Nya
            Zeeland, har en sämre ekonomi än Sverige har, från att ha varit
            det tredje rikaste landet. Jag måste fråga Göran Persson om han
            inte ser ett bekymmer i Sveriges långsiktigt sviktande utvecklingskraft.
            De återställare han genomför tillsammans med
          </note>
          <note xml:id="i-a90578871b8ea700-0">
            Gudrun Schyman och Johan Lönnroth är ju totala misslyckanden.
            Göran Persson håller på att bli av både med ekonomins utvecklingskraft,
            vilket vi ser tydligt i dessa dagar, och med sina egna väljare,
            som flyr över till hans samarbetspartner, som har gett honom en
            Judaskyss. Passa också på att förklara det här med återställare
            för Johan Lönnroth! Han hade en ganska idyllisk uppfattning om
            dem - han ville tolka det positivt. Han håller inte reda på klasserna
            här!
          </note>
          <note xml:id="i-d6a593aedad44005-0">
            Passa alltså på att förklara vad en återställare är - det är
            något mycket negativt, och det har det också varit för svensk
            ekonomi.
          </note>
          <note xml:id="i-000b70a0b00d5cfc-0">
            Anf. 66 Finansminister GÖRAN
          </note>
          <note xml:id="i-398639aa0e82cf18-5">
            PERSSON (s)
          </note>
          <note xml:id="i-b66bd9695db61a20-0">
            Fru talman! Jag tror nog att Jan Bergqvist redan har svarat på
            resonemanget om tillväxt och tillväxtkraft, Mats Odell. Jag kan
            väl bara konstatera att vi har haft varierande tillväxtsiffror
            under åren.
          </note>
          <note xml:id="i-2d27792a695a71f8-0">
            Av statistiken framgår att de år med verkligt usel tillväxt har
            varit de perioder då Mats Odell närstående direkt har kunnat påverka
            regeringspolitiken. De perioder under de senaste 30 åren då vi
            har legat över
          </note>
          <note xml:id="i-c52271b873aac882-0">
            OECD:s snitt har inträffat när socialdemokratin har regerat.
            Det partipolitiska inslaget i diskussionen kan vi faktiskt lägga
            åt sidan.
          </note>
          <note xml:id="i-12e10491ca3e53fc-0">
            Däremot kan man fundera över vad det beror på att Sverige har
            haft en tillväxt som inte är så kraftig som vi har önskat att
            den skulle vara. Jag tror att det i
          </note>
          <note xml:id="i-bd12331ed487e426-0">
            Långtidsutredningen finns en hel del resonemang att fundera över.
            Inte minst tror jag att demografiska faktorer är en orsak till
            att vi har haft en broms på tillväxten. Vi har tagit på oss kostnaden
            för en åldrande befolkning tidigare än vad exempelvis omvärlden
            har gjort.
          </note>
          <note xml:id="i-b974789d3bdc85f7-0">
            Man skall nog inte vara så tvärsäker och bara på grund av siffrorna
            säga att om en annan politik hade bedrivits hade allt sett annorlunda
            ut. Mats Odell kan inte göra någon partipolitisk poäng genom att
            åberopa tillväxtsiffror. Katastrofen har inträffat under den senaste
            treårsperioden och under en sexårsperiod i slutet av 70-talet
            och början av 80-talet.
          </note>
          <note xml:id="i-1dce9f0b0a735fb7-0">
            Mats Odell kan inte heller ta någon poäng genom att kritisera
            finansieringen av RAS. Mats Odell levererar själv ett budgetalternativ
            som bygger på ränteinkomster från privatiseringar i storleksordningen
            tio miljarder kronor varje år. I den meningen har kds faktiskt
            använt samma typ av finansiering. Men det är väl kanske inte lika
            partipolitiskt elegant att åberopa det i debatten. Så är faktiskt
            sakförhållandet.
          </note>
          <note xml:id="i-7f23aa143a67a3e1-0">
            Anf. 67 MATS ODELL (kds) replik
          </note>
          <note xml:id="i-e36f76ddd54e35af-0">
            Fru talman! Jag försökte faktiskt inte göra en partipolitisk
            poäng med anledning av tillväxtsiffrorna.
          </note>
          <note xml:id="i-e9ff4edec98b2172-0">
            Jag frågade finansministern om han inte tyckte att detta var
            någonting som det var värt att ta tag i bortom budgetsaneringen.
            Jag menar nämligen att de åtgärder som fyrpartiregeringen genomförde
            byggde på den här långsiktigt svaga tillväxtkraften i svensk ekonomi.
          </note>
          <note xml:id="i-d5b711823d4d3bac-0">
            Vi genomförde ett antal strukturreformer som förbättrade svensk
            ekonomis förutsättningar för att skapa en uthållig tillväxt och
            för att hävda sysselsättning och välfärd. Men - och i det avseendet
            håller jag med
          </note>
          <note xml:id="i-1a0bdd924f2bd9fa-0">
            Göran Persson - den politiken kopplas på ett olyckligt sätt samman
            med effekterna av den mycket djupa lågkonjunktur som Sverige och
            en stor del av industriländerna hamnade i under den här perioden.
            Då tycker jag att det är litet förmätet att säga att den politiken
            är prövad och att den misslyckades. Låt oss sortera ut vad som
            var konjunkturnedgång, vad som var åtgärder som berodde på andra
            faktorer i omvärlden. Kasta inte ut det barn med badvattnet som
            finns i ett konstruktivt samtal om de åtgärder som skulle kunna
            förbättra svensk ekonomis långsiktiga utvecklingskraft.
          </note>
          <note xml:id="i-9f7051ee6b47f1a7-0">
            Anf. 68 Finansminister GÖRAN
          </note>
          <note xml:id="i-398639aa0e82cf18-6">
            PERSSON (s)
          </note>
          <note xml:id="i-b705eea94131bdde-0">
            Fru talman! Den typen av diskussion för jag gärna med Mats Odell.
            Den är viktig, och vi har alla anledning att försöka söka en sanning
            i den diskussionen.
          </note>
          <note xml:id="i-79c2a6730ec3985c-0">
            Jag menar att den strukturella frågan i svensk ekonomi i dag
            är ganska enkel att beskriva. Det är den enorma obalansen mellan
            privat och offentlig konsumtion. De enorma underskotten i den
            offentliga ekonomin är det viktigaste problemet. Kan man inte
            hantera det, lösa det problemet och visa att man har det greppet
            blir genast väldigt mycket av diskussionen om andra strukturella
            frågeställningar i ekonomin ett sätt egentligen att fly bort ifrån
            den verkligt svåra frågan, nämligen hur man skall hantera statsfinanserna.
          </note>
          <note xml:id="i-70bc6405099864da-0">
            Jag tycker att vi i den här kammaren gemensamt bör kvalificera
            oss för den typ av diskussion som
          </note>
          <note xml:id="i-90b3d00c9d8791bc-0">
            Mats Odell vill ha genom att visa att man kan ta ett ansvar för
            det som faktiskt är de sunda statsfinanserna. Jag är optimistisk.
            Det kommer vi att kunna göra.
          </note>
          <note xml:id="i-eeb13f4c0b49d61d-0">
            Låt oss därefter föra det resonemang som Mats Odell har tagit
            upp. Jag ser fram emot en sådan diskussion.
          </note>
          <note xml:id="i-4b30e4152e784722-0">
            Anf. 69 PER-OLA ERIKSSON (c) replik
          </note>
          <note xml:id="i-fae38f4c6107d911-0">
            Fru talman! När jag hörde replikväxlingen mellan
          </note>
          <note xml:id="i-407f3a5760ddb6d2-0">
            Anne Wibble och Göran Persson undrade jag om det var ett finansministerbråk
            eller om flera får delta.
          </note>
          <note xml:id="i-b4e25a49557f25f7-0">
            Det skulle i och för sig vara intressant att gå tillbaka i tiden
            drygt ett och ett halvt år eller åtminstone till sommaren 1994.
            Göran Persson säger nu att läget är allvarligt och farligt. Jag
            erinrar om att i juli 1994
          </note>
          <note xml:id="i-20f5121f6d169039-0">
            hade vi också en viss försvagning av kronkursen. Då sade jag
            att det gäller att ha is i magen. Jag fick kritik av Göran Persson
            för det uttrycket.
          </note>
          <note xml:id="i-47ae622e38345809-0">
            Nu verkar det som om Göran Persson i dag använder samma metod
            - att vänta och se. Vi sitter nu inte på någon bio där man kan
            se händelseutvecklingen på skärmar. Den är negativ och allvarlig.
            Jag tror att det är viktigt att vi så fort som möjligt - senast
            i samband med finansutskottets behandling av regeringens konvergensprogram
            - kan ge signaler om vad som behöver göras.
          </note>
          <note xml:id="i-b97a77d9286ad941-0">
            Det som var fel 1994 tycks vara rätt nu. Jag kan bara konstatera
            att sommaren 1994 hade vi inte tillnärmelsevis samma försvagning
            av kronkursen som nu.
          </note>
          <note xml:id="i-0e01ced1d01a96e5-0">
            Jag vill också ta upp frågan om RAS. Vi har nu fått besked -
            jag vet inte om det var ett nytt besked eller om det är samma
            som vi har fått tidigare - att finansieringen skall ske genom
            att man säljer Nordbanken. Det är inte så länge sedan vi hörde
            finansministern säga att bankaktierna var kalla. Det var då olämpligt
            att sälja Nordbanken. Aktierna har uppenbarligen under trycket
            av den internationella oron på valuta- och räntemarknaden blivit
            något varmare. Nu skall de säljas. Sanningen är väl att bankaktierna
            inte har blivit varmare utan att regeringen börjar få kalla fötter
            när den ser konsekvenserna av RAS-beslutet.
          </note>
          <note xml:id="i-d54f245173e1abb9-0">
            Jag tycker att det är fel att sälja Nordbanken för att använda
            de pengarna till att subventionera anställningar i företag för
            tjänster som ändå kommer till utförande.
          </note>
          <note xml:id="i-958585343f590224-0">
            Anf. 70 Finansminister GÖRAN
          </note>
          <note xml:id="i-398639aa0e82cf18-7">
            PERSSON (s)
          </note>
          <note xml:id="i-65ffdec1d7c88352-0">
            Fru talman! Om det var ett finansministerbråk eller inte vet
            jag inte. Men Per-Ola Eriksson får gärna lägga sig i. Han kanske
            också kan bli finansminister en dag. Det kanske möjligen skulle
            ha en lugnande inverkan på marknaderna.
          </note>
          <note xml:id="i-3fedf809080ee24c-0">
            Den fråga han tar upp om finansieringen av RAS
          </note>
          <note xml:id="i-77eb485389644171-0">
            är naturligtvis redan avklarad. Jag har sagt att vi inte tänker
            öka upplåningsbehovet. Det gör vi inte heller enligt det besked
            som har lämnats i dag. Det vore helt emot mina principer att lämna
            ett så tydligt besked i början av januari och sedan inte fullfölja
            det. Vi tänker se till att det blir som vi har sagt. Det blir
            ingen ökad upplåning på grund av RAS.
          </note>
          <note xml:id="i-520745520a1986aa-0">
            Det här avser något som ligger under ett budgetår som sträcker
            sig ända fram till den sista december
          </note>
          <note xml:id="i-2d410252e61cdac1-0">
            1996. Jag tror inte att bankaktier kommer att vara kalla så länge.
            Jag tror att vi under perioden kommer att hitta ett lämpligt tillfälle
            att sälja hela eller delar av
          </note>
          <note xml:id="i-bc36f8892407d021-0">
            Nordbanken. Upplåningsbehovet som vi styr emot kommer inte att
            påverkas av RAS.
          </note>
          <note xml:id="i-cb23f27e6fdc5da4-0">
            Jag förstår inte indignationen från de borgerliga, som i alla
            sina budgetalternativ har varierande grad av statlig utförsäljning
            som ett inslag i sin statsfinansiella balans. Då passar det, men
            inte när man skall genomföra en reform som syftar till att ge
            arbetslösa en chans i en uppåtgående konjunktur. RAS-frågan har
            blivit ett slags räddningsplanka för de borgerliga i debatten.
            Omkring det har man byggt upp och byggt på en argumentation. Men
            den håller inte när man granskar den.
          </note>
          <note xml:id="i-af0a5dfe3a0d1d6f-0">
            Jag tycker att det är bra att Miljöpartiet orkade stå upp i den
            populistiska snålblåsten. Den uppgörelse
          </note>
          <note xml:id="i-ed82f90157508370-0">
            Anders Sundström träffade med Miljöpartiet var bra.
          </note>
          <note xml:id="i-59a8d616d2f73790-0">
            Vi fick också till stånd en sanering av exempelvis skolor och
            dagis där det finns mögelproblem. Det är ingen dålig uppgörelse
            i det här konjunkturläget.
          </note>
          <note xml:id="i-0e5abffb3df00508-0">
            Anf. 71 PER-OLA ERIKSSON (c) replik
          </note>
          <note xml:id="i-8e9def88d1e02216-0">
            Fru talman! Låt mig direkt säga till Göran Persson att jag inte
            är ute efter bråk om RAS för bråkets egen skull. Det är inte därför
            vi har yrkat avslag på förslaget.
          </note>
          <note xml:id="i-c00f89af20fc9ee6-0">
            Vi tycker att åtgärden är felaktig. Den är inte finansierad.
            Genom den åtgärden skickar man också ut fel signaler. Kritiken
            kommer inte bara från oppositionen. Kritik kommer från AMS-chefen,
            företagarna,
          </note>
          <note xml:id="i-bce98d87b1eb1110-0">
            SAF och Industriförbundet. Man kan inte heller påstå att LO har
            applåderat åtgärden. Flera fackliga organisationer har velat se
            andra lösningar i stället.
          </note>
          <note xml:id="i-70095a06c9b5f0f9-0">
            Jag tycker att vi en dag som denna inte i första hand skall ägna
            oss åt politisk pajkastning. Läget är alldeles för allvarligt
            för att vi skall göra så. Jag har försökt avstå från det i den
            här debatten och mera sett framåt.
          </note>
          <note xml:id="i-02228c7698ecdc5e-0">
            I mitt inledningsanförande lyfte jag fram ett antal frågor. Det
            gällde behovet av strukturreformer som är långsiktigt hållbara
            och som kan bidra till att få ned budgetunderskottet och dämpa
            utgiftsökningarna.
          </note>
          <note xml:id="i-fe9cf8984dab0305-0">
            Långsiktigt skall vi här i riksdagen få förankring av åtgärder
            som kan ta Sverige ur de ekonomiska problemen.
          </note>
          <note xml:id="i-6aff1c8972b7c1d9-0">
            I dag är det många villaägare och småföretagare som oroar sig
            över ränteuppgången. Vi ser nu att konjunkturuppgången får sig
            en allvarlig knäck. Jag tycker då att vi skall använda det politiska
            anslaget för att se om vi senast i samband med konvergensprogrammet
            kan hitta lösningar. Jag har presenterat strukturfrågorna och
            tagit upp kostnadstak för de offentliga utgifterna. Jag skulle
            gärna vilja höra finansministerns synpunkter på detta område.
          </note>
          <note xml:id="i-8bfdc40a67e49026-0">
            Anf. 72 Finansminister GÖRAN
          </note>
          <note xml:id="i-398639aa0e82cf18-8">
            PERSSON (s)
          </note>
          <note xml:id="i-722b09c58e4ecfc6-0">
            Fru talman! Redan i mitt anförande noterade jag Per-
          </note>
          <note xml:id="i-95040585230ef91b-0">
            Ola Erikssons ton, och jag satte värde på den. Den är ett uttryck
            för att man inom Centern känner ansvar för
          </note>
          <note xml:id="i-246050de5764d153-0">
            Sverige. Vårt fina land kräver en uppslutning över blockgränserna,
            om vi skall klara av de problem vi har framför oss. Jag har redan
            harangerat Per-Ola
          </note>
          <note xml:id="i-80f043c1f5a2f878-0">
            Eriksson för detta. Jag gör det gärna en gång till.
          </note>
          <note xml:id="i-286a61dad976fa99-0">
            Som jag uppfattade det tog han mera konkret upp en diskussion
            om utgiftstak, utgiftsramar. Det är någonting som den nya budgetprocessen
            kommer att föra in i den politiska debatten. Jag har ingenting
            emot att redan nu, tillsammans med Centerpartiet, starta en sådan
            diskussion. Det är klart disciplinerande för den ekonomiska politiken
            och kan väl passa in i diskussionerna kring hur vi skall ta ansvar
            exempelvis för konvergens.
          </note>
          <note xml:id="i-c323ac123e04eae3-0">
            Jag har registrerat vad Per-Ola Eriksson har sagt.
          </note>
          <note xml:id="i-8e72bc10484618ff-0">
            Jag har tagit det till mig. Jag har ingenting emot att under
            de närmaste dagarna fortsätta att träffa Centerpartiet för vidare
            diskussioner. Då skulle vi kanske också kunna ta upp den mycket
            svåra fråga som regleringen av de kommunala utjämningssystemen
            representerar.
          </note>
          <note xml:id="i-a5228e7df80ace63-0">
            Anf. 73 ROY OTTOSSON (mp) replik
          </note>
          <note xml:id="i-92de459c8a30a444-0">
            Fru talman! Jag har med intresse lyssnat på Göran
          </note>
          <note xml:id="i-db0499c0b40bc492-0">
            Perssons beskrivning av branden över världsekonomin, den enorma
            turbulens som återkommande drabbar land efter land. Den drabbar
            inte bara länder.
          </note>
          <note xml:id="i-3ed5e1a8448e0535-0">
            Också företag drabbas illa och går i konkurs.
          </note>
          <note xml:id="i-0bac82cf97e736cf-0">
            Det här visar att någonting har hänt med den internationella
            finans- och valutamarknaden, att vi internationellt sett har ett
            system i obalans, att det behövs bättre spelregler och att det
            finns skäl även för
          </note>
          <note xml:id="i-75a3b9a2a6504535-0">
            Sveriges regering att agera, framför allt inom Europeiska unionen
            men också i övriga internationella sammanhang.
          </note>
          <note xml:id="i-71bbb547f024d628-0">
            Från Miljöpartiets sida har vi lagt fram förslag om att regeringen
            helt enkelt skall ges i uppdrag att ta upp den här typen av frågor
            på dagordningen i internationella sammanhang. Vi har särskilt
            pekat på vikten av en bättre genomlysning, att det i högre grad
            än i dag skall synas vem som skickar vad och hur mycket. I
          </note>
          <note xml:id="i-99984d88ee7207d4-0">
            dag sker detta under mycket slutna förhållanden. Det är en stor
            skillnad jämfört med aktiemarknaden. Där kan man faktiskt följa
            och se precis vad som görs och vem som gör vad. Det skapar också
            möjligheter för rimligare handlingar.
          </note>
          <note xml:id="i-3e86995ad1f25e4c-0">
            Vi har också till diskussion fört upp en tänkbar avgift för överföringar
            av finanskapital över gränser.
          </note>
          <note xml:id="i-7ee902a7e1fa0b9d-0">
            Detta har flera vänt sig emot i debatten i dag. Men det är någonting
            som måste diskuteras i detta sammanhang. Det finns ju åtminstone
            principiellt en sådan möjlighet.
          </note>
          <note xml:id="i-24ad3e12753662b7-0">
            Det vore intressant att av finansministern få veta vad som nu
            händer. Jan Bergqvists anförande tydde ju på att socialdemokraterna
            ändå tänker litet grand i dessa banor. Vad gör regeringen internationellt?
            Vilken diskussion för man? Kan vi förvänta oss att det på något
            sätt upprättas bättre spelregler? Vilken är i så fall regeringens
            politik i det sammanhanget?
          </note>
          <note xml:id="i-97152b92bdaf84bb-0">
            Anf. 74 Finansminister GÖRAN
          </note>
          <note xml:id="i-398639aa0e82cf18-9">
            PERSSON (s)
          </note>
          <note xml:id="i-bfa261e3a0c9ae65-0">
            Fru talman! Som jag sade i tidigare inlägg är det inte den här
            frågan som jag just i dag ägnar all tid och kraft åt, även om
            jag skulle vilja göra det. Jag delar nämligen Ottossons upprördhet
            över det som vi nu ser över världen. Det måste finnas ett politiskt
            svar. Det svaret kan jag bara se växa fram i ett internationellt
            sammanhang.
          </note>
          <note xml:id="i-c44312ee8ad22143-0">
            En liten, skuldsatt nation klarar inte av att ensam göra någonting
            i detta avseende. Däremot har vi tillgång till internationella
            forum. Ottosson själv pekar på Europeiska unionen. Det tycker
            jag är bra. Jag vill också peka på det arbete som Ingvar Carlsson
            har bedrivit i sin kommission för att utveckla FN-
          </note>
          <note xml:id="i-3b3bb635d5ae6fef-0">
            organen. Där förs exempelvis ett resonemang om ett ekonomiskt
            säkerhetsråd, om en ytterligare samverkan och om en förbättring
            av arbetet inom IMF och
          </note>
          <note xml:id="i-9f73934fa63cba7d-0">
            Världsbanken. Diskussionerna förs i huvudsak utifrån det perspektivet.
          </note>
          <note xml:id="i-b0c6af4d81eff047-0">
            Jag tror också att Ottosson, om han följde vad som sades i medierna
            häromdagen, kunde notera att det här var en av de frågor som stod
            högt upp på dagordningen när de europeiska socialdemokraterna
            träffades i Madrid i veckan. Jacques Delors gjorde en mycket kraftfull
            markering kring hur han såg på den här utvecklingen. Jag tror
            att vi kommer att driva debatten i den typen av organ. Jag har
            i dag inga idéer om hur detta skulle gå till rent konkret. Jag
            kommer naturligtvis att ta del av samtalet och diskussionen, och
            när vi har funderat vidare och dragit slutsatser av vad som nu
            har hänt skall jag faktiskt ta upp ett samtal med övriga kolleger
            i Europa. Även partiinternationaler, som vi väl alla på ett eller
            annat sätt tillhör, är lämpliga forum för den här diskussionen.
          </note>
          <note xml:id="i-3cd640f55fd93dc8-0">
            Anf. 75 ROY OTTOSSON (mp) replik
          </note>
          <note xml:id="i-d702aad4e7e0723c-0">
            Fru talman! Jag får betrakta det som positivt att man från regeringens
            sida nu ser allvarligare på den här frågan och faktiskt är beredd
            att åtminstone diskutera den och kanske utreda den internt i regeringskansliet,
            så att man vet vad man har när man går ut.
          </note>
          <note xml:id="i-b89f2eccebcc0c02-0">
            Jag vill också ta upp en annan fråga med finansministern innan
            debatten tar slut. Den gäller de besparingar som måste göras för
            att vi skall klara budgetbalansen på ett bättre sätt. Det är ju
            inte balans än.
          </note>
          <note xml:id="i-0a49c889877b422a-0">
            Vi har pekat på en rättvis fördelning. Finansministern har också
            i sina tidigare replikskiften ett antal gånger tagit upp att man
            faktiskt borde spara mer på bidragen till hög- och medelinkomsttagare.
            Man borde vara försiktigare med att spara för låginkomsttagarna,
            som är en nyckelgrupp när det gäller att få upp konsumtionen och
            få en ekonomisk återhämtning.
          </note>
          <note xml:id="i-648537410a6b9aa1-0">
            Därför har vi lagt fram konkreta förslag när det gäller socialförsäkringssystemen.
            Ett innebär att man över en brytpunkt bara skall få halva ersättningen.
          </note>
          <note xml:id="i-dca6785fd807ac50-0">
            Den brytpunkten skall läggas så att låginkomsttagarna i praktiken
            undantas från den besparingen. Detta konkreta förslag skulle innebära
            en årlig besparing om 4 miljarder. Det borde vara intressant att
            diskutera detta förslag även för socialdemokraterna. Samma sak
            gäller det konkreta förslag som vi har lagt fram om ett höjt och
            beskattat barnbidrag. Det skulle få precis samma effekt. De som
            verkligen har dåliga inkomster skulle slippa besparingen medan
            de som tjänar mer får betala mer.
          </note>
          <note xml:id="i-0dffac5101bb1d46-0">
            Vi måste spara mer. Därom är vi överens. Det vore intressant
            att få veta finansministerns syn på den här typen av förslag.
            Har han någonting emot dem av princip, eller handlar det bara
            om en praktisk fråga i det fortsatta arbetet?
          </note>
          <note xml:id="i-886880250b9beb20-0">
            Anf. 76 Finansminister GÖRAN
          </note>
          <note xml:id="i-398639aa0e82cf18-10">
            PERSSON (s)
          </note>
          <note xml:id="i-0d9b0689b0376741-0">
            Fru talman! Jag avvisar tanken om ett beskattat barnbidrag. Jag
            tror att det skulle ge väldiga marginaleffekter och motverka sitt
            syfte.
          </note>
          <note xml:id="i-29d28bd91a2e8f2c-0">
            Andra förändringar av socialförsäkringarna som avviker från inkomstbortfallsprincipen
            tror jag att vi in i det längsta skall försöka hålla oss ifrån.
            Däremot sätter jag värde på att Miljöpartiet söker sig fram med
            egna uppslag och idéer om besparingar. Det är inte säkert att
            vi som har en politik som är formad sedan långt tid tillbaka i
            alla avseenden har fångat upp allting rätt. Därför är Miljöpartiets
            inträde i sådana här diskussioner, där man kommer med konkreta
            förslag till besparingar, ett bidrag som åtminstone i debatten
            kan komma att innebära att vi för positionerna framåt.
          </note>
          <note xml:id="i-cd9dc1a94fde9d2f-0">
            Jag sätter värde på det även om jag inte delar Miljöpartiets
            uppfattning när det gäller de konkreta förslagen.
          </note>
          <note xml:id="i-caafb7bee90cf09d-0">
            Jag kan glädja Roy Ottosson med att räntorna, under den tid som
            vi har diskuterat, har fallit ordentligt.
          </note>
          <note xml:id="i-94c7f86cd21257d7-0">
            Nu ligger de under gårdagens nivå. Dock finns det inga moderata
            springare i kammaren som rusar in med den typen av depescher.
            På något sätt är det signifikativt för den här finansdebatten
            som, fru talman, därmed är avslutad för min del.
          </note>
          <note xml:id="i-2fbc8800497a3e24-0">
            Anf. 77 BO LUNDGREN (m)
          </note>
          <note xml:id="i-a78019c52bd49fdf-0">
            Fru talman! Självfallet är det glädjande varje gång räntorna
            rör sig neråt. Problemet är när de ligger och tickar upp och ner
            på en alldeles för hög genomsnittlig nivå.
          </note>
          <note xml:id="i-7ed7bedde25341e8-0">
            När man lyssnar på Göran Persson får man höra beklagligt litet
            av analyser och slutsatser men mycket av beröm av den egna förmågan.
            Det senare nådde nästan samma höjder som skatteuttaget i Sverige.
          </note>
          <note xml:id="i-d7da63711274f262-0">
            Göran Persson har ibland kritiserat uttrycket "den enda vägen".
            Själv tycks han inte ens behöva en väg, utan han står fastlåst
            i felaktiga och farliga föreställningar. I Aktuellt i måndags
            och i kammaren i dag sade Göran Persson att man, dvs. regeringen,
            har genomfört de största spar- och skattehöjarprogrammen i Europa.
            Ändå drabbas vi så här.
          </note>
          <note xml:id="i-d0dfc9d728f18674-0">
            Det var något slags uppriktig förvåning över situationen när
            socialdemokraterna nu har gjort vad de tycker är rätt. Varför
            blir det inte som de skulle vilja?
          </note>
          <note xml:id="i-b039830b0f34a741-0">
            Det beror på att finansministern och statsministern bara ser
            ett problem i den svenska ekonomin i dag, dvs. underskottet i
            de offentliga finanserna.
          </note>
          <note xml:id="i-84000809b6f1d899-0">
            Göran Persson säger här i kammaren och Ingvar
          </note>
          <note xml:id="i-a2d6241eed65184a-0">
            Carlsson säger bl.a. i en debattartikel i Aftonbladet att den
            reala ekonomin är bra i Sverige. Det är en stigande produktion,
            en sjunkande arbetslöshet, minskande underskott och en bra bytesbalans.
            Nu höjer vi skatter och sparar. Göran Persson sade att underskottet
            tas ner krona för krona.
          </note>
          <note xml:id="i-3bf34abd80035f60-0">
            Det är just i detta avseende som man begår ett misstag. Det är
            nämligen skillnad mellan en krona i tillväxtdämpande skattehöjningar
            och en krona i produktivitetshöjande besparingar. Om man inte
            förstår det resonemanget - som jag skall utveckla något -
          </note>
          <note xml:id="i-6e1594caef686afa-0">
            borde man ändå inse att problemet, i ett läge när de offentliga
            utgifterna motsvarar ungefär 70 % av den samlade svenska produktionen
            och skatterna ungefär
          </note>
          <note xml:id="i-c6a0419a66eff5ef-0">
            50 %, inte är för låga skatter utan för stora utgifter.
          </note>
          <note xml:id="i-07f388d1ee742d73-0">
            Det finns två uppgifter som är väsentliga för den ekonomiska
            politiken i dag. Det är att man sanerar de offentliga finanserna
            och att man skapar förutsättningar för tillräckligt många nya
            jobb i den privata sektorn för att långtidsarbetslösheten skall
            kunna elimineras. Beklagligtvis inser inte Göran Persson och inte
            heller Jan Bergqvist att dessa bägge uppgifter är varandras förutsättningar.
            Den ena förutsätter den andra. Budgetsaneringen är en förutsättning
            för lägre räntor som i sin tur förbättrar förutsättningarna för
            investeringar och nya jobb. Att skapa förutsättningar för nya
            jobb också i andra avseenden leder till minskande underskott,
            eftersom kostnaden för arbetslösheten blir lägre och inkomsterna
            av förvärvsarbete och företagande högre.
          </note>
          <note xml:id="i-3763c47cbd49695c-0">
            I det här läget, med de här bägge uppgifterna, går
          </note>
          <note xml:id="i-b6340501b497cee2-0">
            Socialdemokraterna i regeringsställning in med 55
          </note>
          <note xml:id="i-37a9a9c44292a41e-0">
            miljarder kronor i höjda skatter, 36 000 miljoner i nya skatter
            och höjda skatter på arbete, 12 000 miljoner vad gäller kapital,
            framför allt just det riskkapital som är grunden för varje nytt
            jobb.
          </note>
          <note xml:id="i-772bb27e4c074ade-0">
            Man kan låna kapital i banker som komplement till det man själv
            satsar, men i grunden för varje företag som skall expandera och
            varje företag som skall starta krävs ett eget kapital. Det må
            vara stort eller det må vara litet, men det krävs ändå ett eget
            kapital, och det är just det egna kapitalet som får dubbel skatt,
            och därmed försämras förutsättningarna för skapandet av jobb.
          </note>
          <note xml:id="i-1801090015be7ce2-0">
            Till detta kommer regleringar på arbetsmarknaden, som åter kväver
            rörligheten och förmågan att utnyttja möjligheterna att få jobb
            och som ger sämre förutsättningar för högre utbildning och forskning.
          </note>
          <note xml:id="i-d49f2a5a4b254bc5-0">
            De här skattehöjningarna försämrar alltså förutsättningarna för
            tillväxt och nya jobb och därmed förutsättningarna för budgetsanering.
            Det är denna bristande insikt, plus det faktum att omfattningen
            av de samlade budgetförstärkningarna inte är tillräckligt stor,
            som är skälet till bristande förtroende, svag valuta, höga räntor
            och den utsatta position vi i Sverige nu har fått när det blåser
            i vår omvärld.
          </note>
          <note xml:id="i-462458e6b1ab67c7-0">
            Göran Persson klagade på att de finansiella marknaderna bortser
            från den reala ekonomin. Men nej, det är det de inte gör. De ser
            problemen. De har den insikt som regeringen saknar. Och vad är
            de finansiella marknaderna? Är det några aktörer som gör bedömningar
            i största allmänhet och som är orättvisa mot
          </note>
          <note xml:id="i-50f8c2b96b79bf0c-0">
            Jan Bergqvist och Göran Persson?
          </note>
          <note xml:id="i-49020a3bfdfdb008-0">
            Nej, de finansiella marknaderna är egentligen stålarbetaren i
            Pittsburgh i USA, som sparar inför sin pensionering, placerar
            pengarna hos någon som för hans räkning skall se till att det
            blir en bra avkastning med en vettig säkerhet. Det är socialarbetaren
            i Malmö, som befinner sig i samma situation, som inser att vi
            i fortsättningen kanske måste spara litet mer själva, eftersom
            de löften som lämnades under 50- och 60-
          </note>
          <note xml:id="i-4a6596d65e411db8-0">
            talen om att politiker skulle lösa allt åt oss inte höll.
          </note>
          <note xml:id="i-18fe542fef037aca-0">
            Också hon, socialarbetaren i Malmö, vill naturligtvis ha en bra
            avkastning, och hon vill ha en så stor säkerhet som möjligt för
            sina besparingar.
          </note>
          <note xml:id="i-b7a6a882f0c1a21e-0">
            Människor i deras situation lämnar därför sina besparingar till
            banker och fonder runt om i världen, och de i sin tur skall placera
            besparingarna med utgångspunkten bra avkastning och så liten risk
            som möjligt.
          </note>
          <note xml:id="i-5746d1bb6cfbd319-0">
            Sverige upplevs i det sammanhanget som ett problem.
          </note>
          <note xml:id="i-f70c05452de4724c-0">
            Det går kanske tillfälligt att få en bra avkastning, men risken
            upplevs som alltför stor. Där är problemet, och det har Göran
            Persson bortsett från.
          </note>
          <note xml:id="i-8f07f1027ad9b990-0">
            Det är beklagligt att finansministerns långa anförande tidigare
            i debatten inte innehöll den formen av analys av vad Sverige behöver.
            Vi måste se till att få en större omfattning på budgetförstärkningarna.
            Dessa kan nämligen kanske räcka till om de förutsättningar, de
            ifrågasatta förutsättningar skulle slå in som regeringen har för
            sin bedömning av hur svensk ekonomi skall utvecklas. Men om de
            inte slår in räcker inte de åtgärder som är föreslagna. Det måste
            finnas marginaler, så att man får en större säkerhet.
          </note>
          <note xml:id="i-7602b0dbc21204bf-0">
            Göran Persson talade nu om att avvakta, trots att det har förekommit
            kritik från många bedömare, och det är farligt. På detta sätt
            skapas större problem, större turbulens. Det är bra om räntorna
            har gått ner nu. Även om räntorna går ned någon procentenhet,
            vilket knappast är troligt i den nuvarande situationen, skulle
            vi fortfarande ha höga räntor. Räntorna är alltså
          </note>
          <note xml:id="i-6440615dd98631dd-0">
            3-4 % högre än vad vi egentligen behöver i svensk politik.
          </note>
          <note xml:id="i-e9d17a00d9b71843-0">
            För att vi skall få marginaler, för att det skall upplevas som
            trovärdigt att vi kan klara budgetsaneringen, är det nödvändigt
            med ytterligare budgetförstärkningar, och dessa måste naturligtvis
            utgå från insikten att problemet är för stora utgifter och inte
            för låga skatter, att det alltså måste bli fråga om besparingar.
          </note>
          <note xml:id="i-8ab30e1ca9677bf0-0">
            Förutom dessa ytterligare besparingar krävs att de skattehöjningar
            på arbete och på kapital som försämrar möjligheten för nya jobb
            och tillväxt undanröjs, vilket fullt ut finansieras genom åtgärder
            på utgiftssidan. Det är självklart.
          </note>
          <note xml:id="i-bdf26a297815bd82-0">
            Vi måste också på nytt genomföra de små men nödvändiga förändringar
            som gör att det blir lättare att anställa. Att höja skatter höjer
            kostnaden för att anställa, men även om man minskar kostnaden
            kan ju regelsystem och annat hindra inte minst ungdomar från att
            få jobb. Vi skall inte bygga en mur kring den arbetsmarknad som
            finns, så att människor som har jobb kan få behålla dem medan
            de som har förlorat jobben eller de som nu kommer in på arbetsmarknaden
            hålls utanför. Vi måste återinföra och utvidga de avregleringar
            som genomfördes under förra mandatperioden.
          </note>
          <note xml:id="i-0689df8464c43f64-0">
            Vi måste också öppna nya sektorer. Skall vi uppnå målet att skapa
            de mer än 500 000 nya jobb som behövs under fem-tio år framöver
            och skall risken för långtidsarbetslöshet elimineras, så att vi
            alla kan känna att den som går ut i arbetslöshet inte behöver
            stå utan jobb också nästa månad, om ett halvår, om ett år och
            om två år, då räcker det inte med satsningar på de gamla sektorerna.
            Då kan vi inte bara tro på industrisektorn, även om den kan expandera,
            eller på den service- och tjänstesektor, vars utveckling är relaterad
            till industrins expansion och där det säkert finns en hel del
            potential för nya jobb.
          </note>
          <note xml:id="i-0eebe35b959d9fb1-0">
            Skall vi klara detta måste vi också vara beredda att säga att
            det är bättre för de arbetslösa och för dem som kommer nya in
            på arbetsmarknaden att ha jobb än att vara utlämnade till de offentliga
            bidrag som man kan få om man inte har någon sysselsättning över
            huvud taget. Det är bättre att ha ett jobb.
          </note>
          <note xml:id="i-b70c80933ebf2659-0">
            Då skall vi öppna den privata tjänstesektorn, och där är skatterna
            det kanske allra största problemet. I
          </note>
          <note xml:id="i-a374dd17c7746527-0">
            tjänstesektorn hindrar ju skatterna i realiteten varje möjlighet
            att skapa nya jobb, oavsett om det rör sig om husmålning, bilreparation
            eller enklare saker som gräsklippning eller städning.
          </note>
          <note xml:id="i-30b7d8c755aa8ab1-0">
            En skattekil, en kil mellan ersättningen som man betalar och
            det som den som gör jobbet får ut efter skatt, gör att alternativen
            att göra det själv, göra det svart eller att inte göra det alls
            därför att det är för dyrt existerar och används, och detta gynnar
            inte svensk ekonomi och dem som blir utan jobb.
          </note>
          <note xml:id="i-e5877763f519da49-0">
            Det krävs därför åtgärder på skattesidan. Det krävs att vi är
            beredda att fundera över inte bara det avdrag för barntillsynskostnader
            som fanns under en kort tid och som inte bara gav rättvisa, som
            inte bara kunde ge nya jobb utan som också gav ökad effektivitet,
            större möjligheter genom att olika alternativ ställdes mot varandra,
            en ökad effektivitet vad gäller användningen av våra totala resurser.
            Detta kan kompletteras med avdrag för exempelvis reparationer
            i bostäder, där ju den svarta sektorn är mycket stor och där det
            också är mycket vanligt att den som behöver få någonting åtgärdat
            gör det själv.
          </note>
          <note xml:id="i-37d475cd4081dba9-0">
            Vi måste pröva möjligheten att slopa eller sänka momsen på vissa
            tjänster. Där finns restriktioner i form av EU-regler, eftersom
            man inom EU-området har utgått från att detta normalt inte är
            ett problem. Vi måste därför gentemot EU driva fram en ändring
            av regelsystemet, så att medlemsländerna inte får skyldighet men
            en möjlighet att sänka eller slopa momsen på de tjänster där ett
            borttagande eller en ändring av skattebelastningen inte kommer
            att innebära en snedvridning av konkurrensen.
          </note>
          <note xml:id="i-2aefbb49902bfb8e-0">
            Detta har Göran Persson sagt nej till. Han vill inte ens driva
            frågan att de här reglerna inom EU skall tas bort för att skapa
            möjligheter. När detta väl är gjort kan man ju i Sverige och andra
            länder ta den politiska debatten om man över huvud taget vill
            ändra reglerna.
          </note>
          <note xml:id="i-27bb33d6629d238e-0">
            Men möjligheten borde vi ändå skaffa oss.
          </note>
          <note xml:id="i-cd27547c6f7001fd-0">
            Det finns också andra möjligheter att minska skattekilen på arbete.
          </note>
          <note xml:id="i-a28ffa885ce310d8-0">
            Det som krävs i Sverige för att vi på lång sikt och stabilt skall
            slippa utsattheten, turbulensen, de höga räntorna och osäkerheten
            i fråga om kronan är just tillräckliga budgetförstärkningar -
            det krävs alltså ytterligare - rätt budgetförstärkningar, inte
            skattehöjningar utan besparingar. Det krävs att vi släpper loss
            dynamiken i ekonomin och skapar förutsättningar för tillväxt.
            Då måste vi undanröja de skattehöjningar som har inneburit en
            höjning av kostnaden för att anställa personal och kostnaden för
            satsningar på nya företag och expansion i gamla. Vi måste genomföra
            ytterligare avregleringar, och vi måste särskilt inrikta oss på
            den privata tjänstesektorns möjligheter att ge nya jobb.
          </note>
          <note xml:id="i-2418bb2155040ae3-0">
            Kort Kort sagt, fru talman: Vi måste göra vad som anförs i de
            moderata reservationerna.
          </note>
          <note xml:id="i-8dbe962f8af29292-0">
            Anf. 78 JOHAN LÖNNROTH (v) replik
          </note>
          <note xml:id="i-1f84b2772f5fd5ac-0">
            Fru talman! Jag vill ställa en fråga till Bo Lundgren. Jag har
            studerat den moderata reservation som handlar om allmänna riktlinjer
            för budgetregleringen, där man också redovisar sammanställningen
            av Moderaternas budgetalternativ. Man hävdar där att Moderaternas
            förslag innebär en förstärkning av budgeten med knappt 7 miljarder
            kronor. I de här 7 miljarderna ingår Avvisade ökade utgifter,
            motsvarande en bruttosumma på 10,6 miljarder. Såvitt jag förstår
            ingår i de 10,6 miljarderna bl.a. RAS-förslaget, dvs.
          </note>
          <note xml:id="i-4d9de32a4ab77fc2-0">
            de 7 miljarderna.
          </note>
          <note xml:id="i-5f8427de5cc5c73b-0">
            Man hävdar alltså att det innebär något slags besparing att man
            avvisar detta förslag, som man samtidigt hävdar är ofinansierat
            av Socialdemokraterna.
          </note>
          <note xml:id="i-63dff119e849d2b5-0">
            Finansministern har här nyss redovisat hur RAS skall finansieras,
            nämligen genom att Nordbanken säljs, och det är väl, om jag har
            förstått saken rätt, något som Bo Lundgren applåderar. Det är
            alltså samma sak här.
          </note>
          <note xml:id="i-168e770c19d5ba85-0">
            Det betyder att det därmed omedelbart försvinner
          </note>
          <note xml:id="i-eb14e05f4065484d-0">
            7 miljarder från den siffran. Nu är vi nere i ett moderat budgetförslag
            som totalt sett är något svagare än regeringens förslag. Mot den
            bakgrunden undrar jag hur Bo Lundgren och moderaterna kan kaxa
            upp sig så oerhört mycket och hävda att man för en starkare budgetpolitik.
            I praktiken kommer alla nedskärningar som moderaterna föreslår
            att leda till större ökningar av socialbidragskostnader och andra
            sådana kostnader för kommunerna. Totalt sett kommer det alltså
            att bli en betydligt svagare budget med den moderata politiken.
            Men det är för övrigt helt i enlighet med den historiska erfarenheten,
            så det är ju ingenting som förvånar.
          </note>
          <note xml:id="i-602057d9a13d8a04-0">
            Anf. 79 BO LUNDGREN (m) replik
          </note>
          <note xml:id="i-b9a2576732ad600a-0">
            Fru talman! Det är en sak att Johan Lönnroth och jag och våra
            partier har skilda värderingar och utgångspunkter. Det är en annan
            sak att göra en seriös ekonomisk analys. Det missade Johan Lönnroth.
          </note>
          <note xml:id="i-86597426f8bfddc2-0">
            En sak som vi kan tvista om är det som jag tog upp i mitt anförande,
            nämligen vikten av att genomföra besparingar i utgifter när de
            stora utgifterna är problemet i stället för att höja de skatter
            som gör att tillväxten blir sämre och budgetsaneringen svårare.
          </note>
          <note xml:id="i-ffd590a7089ff6d9-0">
            Det kan vi alltid tvista om. Utgångspunkten för oss är att detta
            ger de lägre räntor som man inte har lyckats att uppnå genom de
            vänsterskattehöjningar som Johan
          </note>
          <note xml:id="i-1676d275d1ba9bf2-0">
            Lönnroth och Göran Persson står bakom.
          </note>
          <note xml:id="i-5256c92b12862646-0">
            När det gäller den konkreta funderingen förstår jag inte hur
            Johan Lönnroth resonerar. Till att börja med diskuterar vi budgetåret
            1995/96. Det är viktigt att komma ihåg, därför att de 7 miljarderna
            för RAS
          </note>
          <note xml:id="i-474ca8e5d911c951-0">
            är ju någonting som är avsett att vara tillfälligt. Då är frågan
            hur detta hanteras. Vi säger alltså nej till förslaget. Men vi
            kommer naturligtvis att acceptera att
          </note>
          <note xml:id="i-a9763c09764ce6aa-0">
            Nordbanken privatiseras. Det är t.o.m. så att jag i viss utsträckning
            är kritisk till att man inte valde att göra det under våren. Jag
            ser problem med att kunna få ut det pris som man annars skulle
            ha fått om man väntar i det här avseendet. På det sättet skaffar
            vi oss samma tillfälliga förstärkning av det offentliga saldot
            som en privatisering av Nordbanken innebär, om nu regeringen kommer
            att genomföra en privatisering. Jag hade gjort det om jag hade
            haft det ansvaret tillsammans med den regering som jag satt i.
            I så fall hade de pengarna redan varit intecknade.
          </note>
          <note xml:id="i-cbfc0dce84a20f99-0">
            Kvar står fortfarande skillnaden att vi ändå inte accepterar
            RAS. Då är det 7 miljarders skillnad oss emellan.
          </note>
          <note xml:id="i-4b76f09a35edfac4-0">
            Anf. 80 JOHAN LÖNNROTH (v) replik
          </note>
          <note xml:id="i-939ed6b089e60900-0">
            Fru talman! Försäljningen av Nordbanken är ju ingen reell finansiering
            av RAS. Det är fråga om att byta ut vinster från Nordbanken mot
            räntor på de pengar som man får in från en sådan försäljning.
            Det innebär alltså ingen reell finansiering.
          </note>
          <note xml:id="i-ff33afb406357e67-0">
            Detta skall betraktas som en kortsiktig åtgärd som sedan upphör.
            Nu diskuterar vi ju också uthålliga förslag på längre sikt. Då
            återkommer jag till att det moderata förslaget sammantaget är
            precis lika svagt uthålligt som - t.o.m. något svagare än - regeringens
            förslag. Ni kan inte hävda dessa luftpengar som ni själva angriper
            i de socialdemokratiska förslagen.
          </note>
          <note xml:id="i-dd0bea40b2981b98-0">
            Anf. 81 BO LUNDGREN (m) replik
          </note>
          <note xml:id="i-e8a864cbe0e0c077-0">
            Fru talman! Nu förstår jag inte vad Johan Lönnroth pratar om.
            En väldigt bra sak för att hantera de problem vi står inför skulle
            vara att man om några timmar beslutade i riskdagen att inte genomföra
            RAS.
          </note>
          <note xml:id="i-d996d85ac9479dc3-0">
            Då skulle vi kunna få positiva reaktioner på att vi började att
            ta oss samman när det gäller den delen av förslaget.
          </note>
          <note xml:id="i-9b05ef14716f0850-0">
            Jag vill inte vara med att finansiera det som jag inte vill genomföra
            genom en försäljning av Nordbanken. Men socialdemokraterna har
            sagt att man skall göra det. Vad jag sade till Johan Lönnroth
            var att inför det budgetår som vi nu diskuterar, 1995/96, är vår
            ambition att man skall sälja Nordbanken. Därmed ligger vi lika
            oavsett om man vidtar andra åtgärder. Om vi moderater inte vill
            försvaga statsbudgeten med 7 miljarder medan Socialdemokraterna
            och Miljöpartiet vill göra det, ligger vi 7 miljarder bättre till
            inför detta budgetår.
          </note>
          <note xml:id="i-d40b0edd3efdcb22-0">
            Sedan är det ju en annan sak med de långsiktiga förändringarna
            när det gäller såväl skattesänkningar som de utgiftsneddragningar
            som är väsentligt större än skattesänkningarna. Det innebär ett
            budgetsaldo som är ca 17 miljarder bättre än regeringens 1998.
          </note>
          <note xml:id="i-4296cd379f6d95ce-0">
            Det är den volym som vi tror erfordras för att man skall få den
            trovärdighet som behövs. Eftersom det inte rör sig om att höja
            skatterna utan om att behålla det goda näringsklimat som skapades
            under förra perioden kan vi dessutom få ned de räntor som behövs
            för att skapa de nya jobben.
          </note>
          <note xml:id="i-48b5e78abfc6a7f0-0">
            Anf. 82 JAN BERGQVIST (s) replik
          </note>
          <note xml:id="i-343935fc7e6df9d9-0">
            Fru talman! Det är nu drygt sex år sedan jag lämnade det spännande
            och intressanta arbetet i skatteutskottet. Men när jag lyssnade
            på Bo Lundgren här kändes det nästan som att det var i går. Det
            var med igenkännandets leende som jag hörde honom yttra sig.
          </note>
          <note xml:id="i-d9195d253ab6d7b3-0">
            På den tiden sade Bo Lundgren att svenskens frihet hade begränsats
            till 37 %. Med detta menade han att det var 63 % av de totala
            inkomsterna som fördelades över det allmänna och bara 37 % som
            inte genomgick en sådan fördelning. Sedan medverkade Bo
          </note>
          <note xml:id="i-108212fb42db7189-0">
            Lundgren i den borgerliga regeringens politik, och den ledde
            till att de offentliga utgifterna blev hela
          </note>
          <note xml:id="i-47659f9487284cec-0">
            70 % av den samlade ekonomin. Men det föranledde honom inte till
            att säga att svenskens frihet hade begränsats till 30 %. Det var
            kanske klokt, eftersom själva utgångspunkten från början var tokig.
          </note>
          <note xml:id="i-4b222bc365d595cd-0">
            Om man har en så oerhörd obalans som vi fick överta efter er,
            Bo Lundgren, och som innebär att de offentliga utgifterna utgör
            70 % av vår ekonomi inklusive transfereringar och socialförsäkringarna
            och skatterna är 50 %, då är det inte möjligt att genomföra en
            budgetsanering på ett rimligt sätt utan att röra vid någonting
            i skattesystemet. Man kan inte låta skattesystemet ligga stilla
            och enbart satsa på nedskärningar. Det ger helt felaktiga resultat
            och en fruktansvärd obalans.
          </note>
          <note xml:id="i-0bf9d3c97d511787-0">
            Vad vi hörde från Bo Lundgren var ju en fullständigt nedgörande
            kritik av Centerpartiet, som ju har nått mycket långt när det
            gäller skatteförslag. Det var en svidande kritik av Folkpartiet
            som tog avstånd från stora delar av er skattepolitik. Det var
            därför intressant att lyssna på Bo Lundgren.
          </note>
          <note xml:id="i-b5b64d6778d05647-0">
            Anf. 83 BO LUNDGREN (m) replik
          </note>
          <note xml:id="i-f5b1790962167144-0">
            Fru talman! Det gläder mig att den förre ordföranden i skatteutskottet
            tyckte att det var intressant att lyssna. Det vore trevligt om
            det hade varit fler socialdemokrater som hade lyssnat. Men det
            som jag ägnade mig åt var en svidande kritik av den regering som
            har ansvaret och som - enligt Jan Bergqvists tidigare anförande
            - har ett fast grepp om utvecklingen.
          </note>
          <note xml:id="i-340b00653c3a9f4b-0">
            Det vore bra om den regeringen kunde lyssna och möjligen inse
            att det måste vara något fel när man som Göran Persson står här
            och säger att den reala ekonomin går bra och att allting ser bra
            ut. Ändå gör de finansiella marknaderna oss svenskar detta! Det
            måste vara någonting som är fel. Inser inte de finansiella marknaderna
            att ni socialdemokrater alltid har rätt? Sanningen är ju att de
            inser svagheterna i er politik, dels bristerna, dels de stora
            skattehöjningarna.
          </note>
          <note xml:id="i-f4531f3104bf08ec-0">
            Får jag då be den förre ordföranden i riksdagens skatteutskott
            förklara för mig, för kammaren och för svenska folket hur 36 000
            miljoner i höjd skatt på arbete och 12 000 miljoner i höjd skatt
            på det egna kapital i aktiebolagen som utgör grunden för nya företag
            och för expansion ger nya jobb. Bara skattehöjningarna på arbete
            motsvarar kostnadsmässigt nästan 150 000 heltidsjobb.
          </note>
          <note xml:id="i-5969b6e39eede92d-0">
            Anf. 84 JAN BERGQVIST (s) replik
          </note>
          <note xml:id="i-1d575168c7f7cd85-0">
            Fru talman! Först vill jag konstatera att det var betydligt fler
            socialdemokrater som lyssnade på Bo
          </note>
          <note xml:id="i-da8cf32f495eb1cd-0">
            Lundgren än moderater här i kammaren.
          </note>
          <note xml:id="i-0ff2efd7d73cfdad-0">
            Moderaterna är ett extremt parti när det gäller skattepolitik.
            Även andra borgerliga partier tar kraftigt avstånd från er. Ni
            riktar kritik mot socialdemokraterna, och ni talar om vilka fruktansvärda
            övergrepp det är att höja skatten på t.ex. avkastningen på försäkringssparande.
            Men i själva verket har era tidigare regeringskolleger, Centerpartiet,
            Folkpartiet och kds, frångått den politiken. Det finns många flera
            andra exempel. Men ni riktar kritiken hårt och ensidigt mot socialdemokraterna
            och talar om hur fruktansvärt allt är. Att också de andra partierna
            är med ingår inte i er retorik.
          </note>
          <note xml:id="i-f7a068226858a18b-0">
            Den enda rätta vägen som de borgerliga talar så mycket om är
            en sak. Men det hjälper inte om man är på rätt väg ifall man går
            åt fel håll.
          </note>
          <note xml:id="i-19a34c52a9ce891c-0">
            Anf. 85 BO LUNDGREN (m) replik
          </note>
          <note xml:id="i-09c61a5652bb2628-0">
            Fru talman! Jag tycker att det är alldeles utmärkt att det är
            fler socialdemokrater än moderater i kammaren. Det är ju socialdemokraterna
            som jag har anledning att vända mig till. Vi moderater är överens
            om en politik som kan fungera. Där är det inte några större problem.
          </note>
          <note xml:id="i-3e10d35874f50f4a-0">
            Om man har ett problem i Sverige, om man analyserar det och om
            det finns lösningar som går i en viss riktning är den enda väg
            som man kan gå att gå i just den riktning som kan lösa problemet.
            Det där med att vända sig om och gå en viss väg men åt fel håll
            - t.ex.
          </note>
          <note xml:id="i-b9b2c3acc330bf5c-0">
            höjning av skatten på arbete i ett läge då vi har stor arbetslöshet
            - är fullkomligt orimligt. Det är ju detta som gör att räntan
            ligger på en hög nivå och som ytterligare försvagar förutsättningarna
            för nya jobb utöver vad skattehöjningarna i sig medför. Det är
            där som ni gör fel. Ni inser inte skillnaden mellan en krona i
            produktivitetsförbättrande besparingar och en krona i tillväxtdämpande
            skattehöjningar. Det är det som är det stora misstaget.
          </note>
          <note xml:id="i-1332c64a3962854e-0">
            Och Jan Bergqvist säger att vi är ett extremt parti!
          </note>
          <note xml:id="i-73260bbf7148e234-0">
            Vi är ett parti som tycker att Sverige inte skall fortsätta att
            behålla världsrekordet i höga skatter. Det har förstört så mycket
            för så många svenskar som i dag har det sämre ekonomiskt och som
            är utan jobb. Det som hänt i Sverige är att vi har haft för höga
            skatter och för stora offentliga utgifter under 20-25 års tid.
          </note>
          <note xml:id="i-017b2693384612af-0">
            Det har förstört tillväxtkraften i ekonomin.
          </note>
          <note xml:id="i-a2bf7597ace8bfad-0">
            Sedan fick vi finanskrisen. Det är en paradox att en finanskris
            släpptes fram som gjorde att vi fick en omfördelning till ett
            fåtal - i början av 70-talet och extremt i slutet av 80-talet.
            Där ligger en stor del av ansvaret för den arbetslöshet som nu
            finns. Först överhettades ekonomin plötsligt och sedan föll den
            rakt ner igen, med början 1989-1990. Detta är ett problem.
          </note>
          <note xml:id="i-21dc851a1e900ac8-0">
            Men det grundläggande problemet är det gamla problemet med skattehöjningar.
            Ändå gör ni samma misstag igen. Det är ju därför som man har dåligt
            förtroende för svensk politik.
          </note>
          <note xml:id="i-6b0dc189627094b4-0">
            Anf. 86 MARGIT GENNSER (m)
          </note>
          <note xml:id="i-bcb761e7987de2e8-0">
            Fru talman! Föregående replikskifte visade att det är väldigt
            viktigt att ge en tydlig redovisning.
          </note>
          <note xml:id="i-bb26c40dbea2e61f-0">
            Det är faktiskt viktigt att ett dokument som finansplanen så
            klart som möjligt är sådant att man kan utläsa förändringar i
            olika strategiska variabler - på ett entydigt sätt eller, som
            sagt, i varje fall på ett klargörande sätt.
          </note>
          <note xml:id="i-17825d75b62774e2-0">
            Vi bör komma ihåg att finansplanen granskas av en rad yttre intressenter
            som använder dokumentet som underlag för sina ekonomiska bedömningar
            och framtida åtgärder. Finansplanen är alltså ett mycket viktigt
            dokument för finansmarknaden. Dess värre uppvisar finansplanen
            betydande brister härvidlag, vilket framhålls i en motion av mig
            och Stig Rindborg. En orsak till att vi pekar på de här problemen
            är den delvis både klargörande och förvirrande debatt som utbröt
            någon vecka efter det att finansplanen hade publicerats. Frågan
            rörde budgetunderskottets storlek. Också statsskuldens storlek
            kom upp till diskussion.
          </note>
          <note xml:id="i-fd7057a82e85ed81-0">
            Eftersom det finns en rad relevanta mått på statsskulden kan
            också denna senare debatt faktiskt uppfattas som förvirrande.
            Orsakerna måste till syvende sist härledas till den dåliga preciseringen
            av begreppen i finansplanen. Begreppen är möjligen preciserade
            här och var, men man tar inget enhetligt grepp. Därför kan det
            bli svårt för läsaren, som inte är insatt i Finansdepartementets
            alla irrgångar. Det kan bli svårt att förstå vad som verkligen
            menas.
          </note>
          <note xml:id="i-0d9120d67b410d66-0">
            Egentligen har vi rätt i våra påpekanden. Skrivningen i finansutskottets
            betänkande ger oss helt enkelt rätt. Det konstateras att de här
            påpekandena är viktiga. Ändå kan man inte tänka sig att säga ja
            till motionen genom att låta bli att avstyrka den och i stället
            ge regeringen till känna att det är väldigt viktigt att finansplanen
            får en bättre utformning för framtiden.
          </note>
          <note xml:id="i-ce146ce651c6e086-0">
            Detta är väldigt allvarligt. Jag tycker nämligen att riksdagen
            inte skall abdikera från sin beslutsmakt.
          </note>
          <note xml:id="i-fea1ad2ba56c9864-0">
            Riksdagen skall ju vara en stark och - detta vill jag betona
            - konstruktiv motvikt till regeringen. Jag tror i alla fall på
            ett slags maktdelning med balanserande maktcentrum.
          </note>
          <note xml:id="i-ba7b5692ae248353-0">
            Tyvärr är det så i vår riksdag att man till syvende och sist
            inte tänker självständigt, utan man biter huvudet av skammen.
            Jag tror faktiskt att Johan Lönnroth gjorde det. Jag beklagar
            att han inte finns i kammaren just nu. Därför nöjer jag mig med
            att säga att jag när jag läste detta undrade om det inte är väldigt
            svårt att vara både vetenskapsman och partigängare.
          </note>
          <note xml:id="i-7fc4cd5bd0bcab46-0">
            Sagt må vara sagt, men det är synd att man gjorde som man gjorde.
            Vårt krav - ett krav som alla kan ställa sig bakom - hade då blivit
            mycket starkare.
          </note>
          <note xml:id="i-eb10fdec39d9912b-0">
            I motionen görs också vissa påpekanden gällande beskrivningen
            av institutionella faktorer och hur viktigt det är att dessa verkligen
            beskrivs i finansplanen, eftersom de kan påverka en del av den.
            Som exempel anges ATP-systemet. Andra exempel kunde ges. Jag vill
            här bara påpeka att Federal Trust, som fått i uppdrag av EU-kommissionen
            att skärskåda pensionssystemen inom EU - Sverige var inte med
            beträffande den granskningen - har konstaterat att Tyskland,
          </note>
          <note xml:id="i-591f99994e82580f-0">
            Frankrike och Italien har pensionsbomber som tickar på. Dessa
            länder har nämligen mycket stora ofonderade system. Här skiljer
            sig framför allt Storbritannien och i viss utsträckning säkerligen
            också Sverige från de andra länderna.
          </note>
          <note xml:id="i-dafeb2c17c0ca4d0-0">
            Den förändring som påbörjats i Sverige är precis vad Federal
            Trust föreslår, så här får vi ett litet plus i marginalen. Det
            är den typen av frågor som egentligen borde tas upp. Vad jag egentligen
            säger är att
          </note>
          <note xml:id="i-0b7566095d031b2e-0">
            Tysklands ekonomi inte riktigt är så bra som vi tror.
          </note>
          <note xml:id="i-717b25dba3c3ac12-0">
            Det är väldigt viktigt att vi har samma linjal när vi mäter ekonomin
            i olika länder.
          </note>
          <note xml:id="i-45ecac0e9259d587-0">
            Hur kan en moderat säga detta? Jo, jag tror på det här med bra
            information. Det ligger faktiskt i vårt sätt att se på problemen.
            Information måste vara så korrekt som möjligt. Dessutom är jag
            helt övertygad om att svenska folket är rationellt och tål att
            höra även positiva saker. Vi får inte glömma att det finns hemskt
            många negativa saker att beakta. Men jag tror att man även skall
            ta fram saker som kan vara bra för oss.
          </note>
          <note xml:id="i-6d4e711ffb1ae0b7-0">
            Så till två frågor som berörs i finansutskottets betänkande.
          </note>
          <note xml:id="i-a2a38809bd617fed-0">
            Den ena frågan gäller en motion väckt av Per Erik
          </note>
          <note xml:id="i-18e7984edc17729f-0">
            Granström och Bo Holmberg. Han säger att ATP-
          </note>
          <note xml:id="i-4d08192d37b1fbcf-0">
            systemets premiereservfonder skall tvingas att användas för att
            satsa pengar i svenska företag - han vill gynna sysselsättningspolitiska
            mål. Det är alldeles utmärkt att utskottet avstyrker motionen.
            Det är också väldigt viktigt att påpeka att det är total feltänkt.
            Pensionärers eller blivande pensionärers pengar skall lånas ut
            så att de ger god avkastning, utan att de för den skull riskeras
            i extrem utsträckning. Det är faktiskt pensionärernas pengar som
            skall ge en god pension. Detta är alltså det ena benet som ett
            premiereservsystem skall stå på.
          </note>
          <note xml:id="i-a713e9f7b4364974-0">
            Det andra benet är följande: Att man lånar ut pengar med omdöme
            och försiktighet till projekt som har bra kalkyler är bra också
            för näringslivet, inte minst för det svenska näringslivet. Att
            föreskriva att pengar skall lånas ut till Sverige står inte helt
            i överensstämmelse med våra åtaganden gentemot EU.
          </note>
          <note xml:id="i-2d5ad09ac30afc55-0">
            Den andra frågan, vilken också gäller pensioner, avser AP-fonderna
            och ATP-systemet som skall ligga utanför statsbudgeten. Detta
            kommenteras i sjätte stycket på s. 78. Man säger där att systemet
            skall, och detta är ett väldigt viktigt påpekande, ligga utanför
            statsbudgeten. Detta har nämligen inget med statsbudgeten att
            göra. Skall vi få trovärdighet när det gäller det offentliga pensionssystemet
            så måste dessa pengar hållas skilda från Finansdepartementet och
            statsbudgeten. Det har vi i Pensionsarbetsgruppen varit väldigt
            noga med att poängtera. Det har faktiskt rått total enighet på
            den punkten. Därför tror jag att man litet noggrannare bör se
            på den aktuella passusen i betänkandet. Jag skall aktualisera
            det i Genomförandegruppen.
          </note>
          <note xml:id="i-68929fc214ffb2ef-0">
            Till slut en sak som det kanske är litet självsvåldigt av mig
            att ta upp så här i slutet av debatten, men jag kanske kan betraktas
            som litet grand opartisk.
          </note>
          <note xml:id="i-65f7c43435e2cfb1-0">
            När jag läste utskottsbetänkandet blev jag litet förvånad över
            den osakliga ton som utskottsmajoriteten använder när man avstyrker
            framför allt motioner från Folkpartiet och Moderaterna. Däremot
            slätar man faktiskt över med silkesvante när det gäller att avstyrka
            motioner från Vänsterpartiet - det f.d. kommunistiska partiet.
            Jag tror att detta inte är något som vi bara ser i riksdagen,
            utan detta är något som också kan noteras utanför det här huset.
            Jag tror inte att det är särskilt bra för trovärdigheten vad gäller
            vår politik. Jag tror att det är väldigt viktigt att behandla
            också förslag från oppositionen med den saklighet som motioner
            kräver.
          </note>
          <note xml:id="i-118c33b9c678af8e-0">
            Vi skall komma ihåg att Folkpartiets och Moderaternas politik
            i princip ligger i mittfåran av det politiska fältet ute i Europa.
            Sättet att behandla motioner kan eventuellt uppfattas som konstigt
            av personer som kommer från andra länder men som behärskar svenska
            - det gäller att få en bra översättning. Jag tror inte att sådant
            här stärker Sveriges ställning på finansmarknaden.
          </note>
          <note xml:id="i-2176d1af0387883a-0">
            Jag säger inte detta för att såra. I stället tycker jag att det
            är en upplysning som majoritetsledaren i finansutskottet skall
            ha att tänka på. Även vi kan bli sårade. Jag måste säga att jag,
            t.ex. när jag arbetade i
          </note>
          <note xml:id="i-f96079788b302ada-0">
            Pensionsarbetsgruppen, alltid vinnlade mig om att säga saker
            på ett sådant sätt att jag inte i onödan trampade andra på tårna.
          </note>
          <note xml:id="i-fa0d5f28725ba8ea-0">
            Anf. 87 JAN BERGQVIST (s) replik
          </note>
          <note xml:id="i-ef9233a8d1510e8f-0">
            Fru talman! Jag lyssnar gärna på Margit Gennser, inte därför
            att jag uppfattar Margit Gennser som en opartisk bedömare av finansutskottets
            betänkande utan därför att jag uppfattar henne som en pålitlig
            företrädare för Moderata samlingspartiet och det partiets värderingar.
          </note>
          <note xml:id="i-365853e9e66ebdf9-0">
            När det gäller tillkännagivanden vill jag säga att det finns
            två viktiga synpunkter på riksdagens tillkännagivanden. Vi har
            exempel på att riksdagen har givit saker till känna, men sedan
            har regeringar av olika slag valt att inte följa vad riksdagen
            har beslutat och bett regeringen om. Det finns andra exempel där
            riksdagen har gjort tillkännagivanden men där tillkännagivanden
            egentligen inte haft någon som helst betydelse därför att arbetet
            pågått i alla fall i all den utsträckning som riksdagen hade anledning
            att begära.
          </note>
          <note xml:id="i-adf03675d85282e6-0">
            Detta är motiveringen till att det inte är något tillkännagivande
            i samband med den motion som Margit
          </note>
          <note xml:id="i-d43cb9f1cc824788-0">
            Gennser har varit med om att skriva.
          </note>
          <note xml:id="i-5b1f149ce01cd642-0">
            Jag tycker att det är viktigt att vi kommer fram till en ordning
            där riksdagen inte i tid och otid skall avlossa en massa tillkännagivanden.
            Men när riksdagen tycker att det är någonting viktigt och någonting
            som man kan påverka skall man göra ett tillkännagivande.
          </note>
          <note xml:id="i-c7ce16c3b8ee1386-0">
            Då skall också regeringen se till att det händer någonting.
          </note>
          <note xml:id="i-232eddded6431fd1-0">
            Vi skall inte uppmuntra en ordning där regeringen kan tycka att
            tillkännagivandet inte är någonting att ta fasta på, att det inte
            är någon substans i tillkännagivanden och man tar bort respekten
            för tillkännagivanden i regeringskansliet. Därför skall vi inte
            göra några onödiga tillkännagivanden, men när vi väl ger till
            känna skall det skallra till i kanslihuset, och då skall det hända
            någonting.
          </note>
          <note xml:id="i-0e7a6feb91bc0b17-0">
            En kommentar till att ifrågasätta avsikterna hos en politisk
            motståndare. Jag kämpar själv med en gyllene regel: Tro inte att
            din meningsmotståndare har lägre motiv än du själv. Jag försöker
            tänka på det ofta. Jag undrar om inte Margit Gennser också skulle
            fundera på det någon gång.
          </note>
          <note xml:id="i-f2d60cfa6b079178-0">
            Anf. 88 MARGIT GENNSER (m) replik
          </note>
          <note xml:id="i-ab0976e4fa9a07ff-0">
            Fru talman! Det är klart att man kan använda tillkännagivanden
            så restriktivt att man aldrig tillkännager någonting. Man kan
            ju aldrig vara riktigt säker på vad regeringen kommer att tycka.
            I det här fallet hade frågan ett förflutet, dessutom ett aktuellt
            förflutet. Det visade sig att finansplanen var dålig som informationsgivare
            - därav den delvis sakliga men delvis mycket förvirrande debatt
            som utbröt om budgetunderskottet osv.
          </note>
          <note xml:id="i-2073afba1606a5d8-0">
            I det här läget tycker jag att finansutskottet, om man verkligen
            vill ta sitt ansvar, skulle ge till känna till regeringen att
            det behövs bättre precisioner i finansplanen. Detta är väldigt
            viktigt, eftersom det faktiskt är riksdagen som skall göra trimningen
            av finansplanen och också ha ett dokument som är bra att arbeta
            med och som ger god information.
          </note>
          <note xml:id="i-d8a554c20e3ffc73-0">
            Det här kan vi naturligtvis tvista om länge men fortfarande inte
            säga vad som är rätt och fel. I botten ligger naturligtvis att
            man inte gett till känna till sin egen regering. Det har varit
            så under väldigt lång tid under långa socialdemokratiska maktinnehav.
            Vi var litet självsvåldigare i den föregående regeringen, men
            det berodde naturligtvis på att det var lättare att göra sådant
            i en koalitionsregering.
          </note>
          <note xml:id="i-075ec32a1dc2d505-0">
            Anf. 89 JAN BERGQVIST (s) replik
          </note>
          <note xml:id="i-b9fc63a54bfbffca-0">
            Fru talman! Innan vi tog ställning till om vi skulle göra ett
            tillkännagivande eller inte hade jag kontakt med statssekreterare
            Anitra Steen i Finansdepartementet och förvissade mig om att arbetet
            med t.ex. erodisering av valutavinster och valutaförluster pågår
            med all kraft och att man i övrigt fortsätter med budgetutvecklingsarbetet
            på ett sätt att ett tillkännagivande inte skulle innebära någon
            ändring i de faktiska förhållandena. Då har jag den enkla med
            ändå bestämda uppfattningen att det inte är någon mening för riksdagen
            att ge till känna om det inte har någon betydelse i sak. Om man
            däremot ger till känna i frågor som har betydelse i sak, skall
            vi vara väldigt noga med att se till att också regeringen ser
            till att det händer någonting.
          </note>
          <note xml:id="i-301cc8d5089ef2af-0">
            Anf. 90 MARGIT GENNSER (m) replik
          </note>
          <note xml:id="i-2418a13af916834c-0">
            Fru talman! I motionen var det petnoga angivet vad man hade gjort
            och hur man hade redovisat vad som väl hade redovisats. Detta
            är ju inte ny historia.
          </note>
          <note xml:id="i-fb41f26aa40172a8-0">
            Det är därför det hade varit vettigt att ge detta till känna.
            Då hade man fått mycket bättre feedback och kunnat se vad som
            verkligen har hänt. Jag hoppas att man kommer att göra det ändå.
            Det är därför jag har tagit mig besväret att ta den här debatten.
            Det skall stå i protokollet, så att man kan ta fram protokollet
            nästa år och se om de krav som fanns i motionen och som utskottet
            instämde i verkligen har tillgodosetts.
          </note>
          <note xml:id="i-9e1a812569c0674e-0">
            Anf. 91 SYLVIA LINDGREN (s)
          </note>
          <note xml:id="i-478fd7cd71727cbb-0">
            Fru talman! Jag tycker att motion Fi204 om institutionella åtgärder
            har fått en väl knapphändig behandling i betänkandet. Varför?
            Kanske av tidsbrist.
          </note>
          <note xml:id="i-20c7228e3d4dcdc9-0">
            Motionen handlar om åtgärder för demokrati och arbete på lång
            sikt. Den handlar om att det korta perspektivet i politiken måste
            bottna i långsiktiga strategier för välfärd, arbete och rättvisa.
            I motionen tas upp oron över att regeringens och riksdagens nuvarande
            arbete organisatoriskt sett inte i tillräcklig omfattning hanterar
            de långsiktiga problem och motsättningar som ligger inbyggda i
            skeendet.
          </note>
          <note xml:id="i-3af966a134d5fd7f-0">
            Det lilla som skrivs i betänkandet kan jag ändå hålla med om.
            Det står t.ex.: "Det är emellertid utskottets uppfattning att
            de problem som tas upp i dessa motioner måste kunna behandlas
            inom ramen för det arbete som utförs i regering och riksdag och
            inom de verk och forskningsinstitutioner som i dag arbetar med
            sådana frågor som nämns i motionerna."
          </note>
          <note xml:id="i-13bcd4c0231295ac-0">
            Jag håller med om att det borde vara så. Men problemet är att
            det inte är så. Det finns inget utrymme, inget forum för att diskutera
            dessa så stora och viktiga frågor i ett brett, politiskt perspektiv.
          </note>
          <note xml:id="i-73701e66aabb9408-0">
            Dagens finansdebatt om kronans svaga ställning och tilltron till
            vårt lands förmåga att klara den aktuella krisen är en mycket
            allvarlig debatt. Det är naturligt och nödvändigt att den politiska
            debatten domineras av kampen mot underskotten i statsbudgeten.
            Men den får inte helt ta udden av de nödvändiga långsiktiga åtgärderna,
            de verkliga, långsiktiga problemen.
          </note>
          <note xml:id="i-c5cb1df110dbc003-0">
            Var kommer framtidens jobb att finnas? Hur möter vi behovet av
            resurser? Hur styrs utvecklingen? Vi kan ha svårt att hindra utvecklingen,
            men definitivt kan vi styra och påverka den - om viljan finns.
            Sänkta löner för de fattiga och kraftigt höjda löner för de rika
            är t.ex. för mig en helt oacceptabel utveckling.
          </note>
          <note xml:id="i-731fe78e4e562a9d-0">
            Visst, fru talman, finns det forum för framtidsstudier. Institutet
            för framtidsstudier är ett akademiskt, vetenskapligt institut
            där forskarvärlden aktualiseras.
          </note>
          <note xml:id="i-99e00c1675563340-0">
            Det saknas dock färgade, politiska idéer. Vad gör vi åt de problem
            som framtidsstudierna påvisar? Vem har ansvaret? Var finns den
            politiska debatten?
          </note>
          <note xml:id="i-efc3e0c2f2016de7-0">
            Alva Myrdal tog mycket lovvärda initiativ på 70-
          </note>
          <note xml:id="i-570eeb5234c73581-0">
            talet och knöt dessa frågor till Statsrådsberedningen.
          </note>
          <note xml:id="i-05516384443c40de-0">
            Hon försökte mata in det långsiktiga tänkandet, överväganden
            i den politiska debatten. Frågorna sköts sedan från Statsrådsberedningen
            till dåvarande Utbildningsdepartementet för att sedan på 80-talet
            bli
          </note>
          <note xml:id="i-67f790843bba4724-0">
            Framtidsgruppen och sedermera Institutet för framtidsstudier.
            Jag tror att det är hög tid att politiker återigen är med i de
            förberedande debatterna.
          </note>
          <note xml:id="i-62cbf764fc87e20f-0">
            Politikerna av i dag kan inte frånhända sig det långsiktiga perspektivet
            - därav motionens tillkomst.
          </note>
          <note xml:id="i-3d0f83b5f6564533-0">
            Samhällsutvecklingen är svår att påverka, men utvecklingen går
            att styra. För det krävs långsiktigt politiskt tänkande där ekonomi-,
            miljö- och sociala frågor knyts samman.
          </note>
          <note xml:id="i-c9f039034b1d18a3-0">
            Jag accepterar inte större samhällsklyftor à la
          </note>
          <note xml:id="i-e00d7512645646e7-0">
            USA. Jag vill inte heller se en delad arbetsmarknad. I
          </note>
          <note xml:id="i-0658a496fad15611-0">
            Sverige vet vi att många jobb som är lätta att byta ut alltmer
            är kontraktsanställningar. I Frankrike t.ex.
          </note>
          <note xml:id="i-1812437211eea713-0">
            säger man nu upp kontraktsanställda. Vi kan se en tydlig utveckling
            i många fall men saknar idéer och bred debatt för att styra utvecklingen
            i rätt riktning.
          </note>
          <note xml:id="i-9e3dfcf52d6f8538-0">
            Sedan kan vi ha olika uppfattningar om vad som är rätt riktning,
            beroende på vad vi har för ideologiska tänkanden.
          </note>
          <note xml:id="i-9c45e873fca9f170-0">
            Stora frågor kräver dock blocköverskridande diskussioner. Det
            har också blivit alltmer tydligt. Tyvärr har dessa frågor, som
            tas upp i motionen och som jag nu försökt föra fram, inte diskuterats
            i ett parlamentariskt organ. Det är hög tid nu att göra det. Jag
            beklagar att utskottet inte ansett sig ha tid att närmare diskutera
            och sätta sig in i frågan.
          </note>
          <note xml:id="i-ea22ea97c013b54f-0">
            Fru talman! När två problem möts och blir ett gemensamt intresse
            kan historien ta språng och skapa nya hållbara lösningar. Det
            är detta motion Fi204
          </note>
          <note xml:id="i-88d2381868770881-0">
            handlar om!
          </note>
          <note xml:id="i-860c24ad2a91072e-0">
            Anf. 92 JAN BERGQVIST (s) replik
          </note>
          <note xml:id="i-d07e644bf975af6a-0">
            Fru talman! Jag vill gärna säga att Sylvia Lindgrens motion är
            en av de mest läsvärda motioner som i år har väckts i riksdagen.
            För dem som inte har haft tillfälle att läsa motionen vill jag
            gärna rekommendera ett studium av diskussionerna i den. Det är
            nämligen, som Sylvia Lindgren var inne på, oerhört viktigt att
            politiken inte dränks av småsaker. Det är viktigt att kortsiktighetens
            tyranni inte får härska över de långsiktiga frågorna.
          </note>
          <note xml:id="i-3a5d668b6d7b06cd-0">
            Men jag får samtidigt säga att vi har haft problem med yrkandena,
            för de finns inte särskilt motiverade eller utvecklade i själva
            texten. Vi hade faktiskt litet problem med att avgöra om man skall
            inrätta ett parlamentariskt forum, inte bara för debatt och rekommendationer
            utan också för beslut - vilket forum det skall vara och hur det
            skall avgöras - med tanke på hur grundlagarna är utformade. Egentligen
            kan man säga att ett parlamentariskt forum för debatt, rekommendationer
            och beslut är riksdagen själv. Sedan gäller det för riksdagen
            att organisera sitt arbete.
          </note>
          <note xml:id="i-cee62cf8c989bd11-0">
            Detta var en liten kommentar i marginalen. Det var med yrkandena
            som vi hade problem, men det är en mycket spännande och intressant
            diskussion som förs i själva motionstexten.
          </note>
          <note xml:id="i-e1c9f754a87693f9-0">
            Anf. 93 SYLVIA LINDGREN (s)
          </note>
          <note xml:id="i-66134ae5c6b22caa-0">
            Fru talman! Jag vill tacka Jan Bergqvist för det positiva och
            berömmande kring motionen. Jag kan hålla med om att vi kanske
            borde ha haft en betydligt mer analytisk och djupare diskussion
            när det gäller yrkandena. Men jag skall också villigt erkänna
            att jag blev något förvånad när motionen i sin helhet gick till
            finansutskottet, därför att frågan är så mycket bredare än så.
            Den tar upp de sociala aspekterna, välfärdsfrågor, Europaaspekter
            m.m. och inte minst de institutionella åtgärderna. Jag trodde
            därför att frågan om möjligt skulle hamna i konstitutionsutskottet.
          </note>
          <note xml:id="i-b63938d9257f48da-0">
            Men grunden är ändå att det är så, att marknaden kan vara allsmäktig
            i mångt och mycket, men den saknar omsorg, rättvisa och solidaritet.
            Därför är det politikens skyldighet att skapa balansen och därmed
            djupet i motionen.
          </note>
          <note xml:id="i-ae013f80a64d2007-0">
            Överläggningen var härmed avslutad.
          </note>
          <note xml:id="i-586decb7515cfa4a-0">
            Beslut
          </note>
          <note xml:id="i-742e6c61ca18232a-0">
            Mom. 1 (allmänna riktlinjer för den ekonomiska politiken)
          </note>
          <note xml:id="i-3a25ded3c86e6135-0">
            1. utskottet
          </note>
          <note xml:id="i-5ceed74d4c9f5db1-0">
            2. res. 1 (m, c, fp, kds)
          </note>
          <note xml:id="i-32762af114694d07-0">
            3. res. 2 (v)
          </note>
          <note xml:id="i-bd71f3958df5bfb7-0">
            4. res. 3 (mp)
          </note>
          <note xml:id="i-3bdc8b8320ef24c3-0">
            Förberedande votering 1:
          </note>
          <note xml:id="i-f38ce5aa69699980-0">
            19 för res. 2
          </note>
          <note xml:id="i-360e8755daa35f57-0">
            17 för res. 3
          </note>
          <note xml:id="i-4a1710482b07d9fc-0">
            282 avstod
          </note>
          <note xml:id="i-83478784a0b775d3-0">
            31 frånvarande
          </note>
          <note xml:id="i-6d656ad8da8749b2-0">
            Kammaren biträdde res.2.
          </note>
          <note xml:id="i-acc67249c125eae8-0">
            Förberedande votering:2
          </note>
          <note xml:id="i-b0a92d505862d4b1-0">
            133 för res. 1
          </note>
          <note xml:id="i-8d471f940f823bbe-0">
            18 för res. 2
          </note>
          <note xml:id="i-a7e794d08bff9273-0">
            167 avstod
          </note>
          <note xml:id="i-83478784a0b775d3-1">
            31 frånvarande
          </note>
          <note xml:id="i-64757d6043291713-0">
            Kammaren biträdde res. 1.
          </note>
          <note xml:id="i-640d6b9bccf7261f-0">
            Huvudvotering:
          </note>
          <note xml:id="i-0a1a413bbb720545-0">
            168 för utskottet
          </note>
          <note xml:id="i-b0a92d505862d4b1-1">
            133 för res. 1
          </note>
          <note xml:id="i-ddd669c3e307e50d-0">
            17 avstod
          </note>
          <note xml:id="i-83478784a0b775d3-2">
            31 frånvarande
          </note>
          <note xml:id="i-7ac896fdf3e45e08-0">
            Kammaren biföll utskottets hemställan.
          </note>
          <note xml:id="i-30628ffe6ecb45d0-0">
            Partivis fördelning av rösterna:
          </note>
          <note xml:id="i-a1cee1b04802b0a2-0">
            För utskottet: 150 s, 18 v
          </note>
          <note xml:id="i-459a418bdbcac914-0">
            För res. 1: 77 m, 21 c, 23 fp, 12 kds
          </note>
          <note xml:id="i-17f0e9abb3e8dd8b-0">
            Avstod: 17 mp
          </note>
          <note xml:id="i-1457c760518d0534-0">
            Frånvarande: 11 s, 3 m, 6 c, 3 fp, 4 v, 1 mp, 3 kds
          </note>
          <note xml:id="i-09ef8d2e7190dca7-0">
            Mom. 5 (fördelningspolitiken)
          </note>
          <note xml:id="i-3a25ded3c86e6135-1">
            1. utskottet
          </note>
          <note xml:id="i-9cf852449162420f-0">
            2. res. 5 (fp)
          </note>
          <note xml:id="i-2d9296c89a3ae015-0">
            Votering:
          </note>
          <note xml:id="i-3a12543afe2a7255-0">
            275 för utskottet
          </note>
          <note xml:id="i-07e6312faa059c2a-0">
            25 för res. 5
          </note>
          <note xml:id="i-ddd669c3e307e50d-1">
            17 avstod
          </note>
          <note xml:id="i-db1a5431f4346de1-0">
            32 frånvarande
          </note>
          <note xml:id="i-7ac896fdf3e45e08-1">
            Kammaren biföll utskottets hemställan.
          </note>
          <note xml:id="i-30628ffe6ecb45d0-1">
            Partivis fördelning av rösterna:
          </note>
          <note xml:id="i-cf0fb1f953a8cdae-0">
            För utskottet: 149 s, 75 m, 16 c, 18 v, 16 mp, 1
          </note>
          <note xml:id="i-f1bd04904f0f0f8f-0">
            kds
          </note>
          <note xml:id="i-63cb6a3fc5d18fbb-0">
            För res. 5: 2 c, 23 fp
          </note>
          <note xml:id="i-bcdd1d0004735a5f-0">
            Avstod: 2 m, 3 c, 1 mp, 11 kds
          </note>
          <note xml:id="i-af02b57e06aa3f4c-0">
            Frånvarande: 12 s, 3 m, 6 c, 3 fp, 4 v, 1 mp, 3 kds
          </note>
          <note xml:id="i-d6296bd5120cd3df-0">
            Mom. 8 (åtgärder för att motverka stora löneskillnader)
          </note>
          <note xml:id="i-3a25ded3c86e6135-2">
            1. utskottet
          </note>
          <note xml:id="i-39a53cc0ceca1048-0">
            2. res. 16 (v)
          </note>
          <note xml:id="i-2d9296c89a3ae015-1">
            Votering:
          </note>
          <note xml:id="i-ee7a02a968e7a6ab-0">
            297 för utskottet
          </note>
          <note xml:id="i-f0fcdfc7511b742c-0">
            18 för res. 16
          </note>
          <note xml:id="i-93b61e6a4c24db24-0">
            2 avstod
          </note>
          <note xml:id="i-db1a5431f4346de1-1">
            32 frånvarande
          </note>
          <note xml:id="i-7ac896fdf3e45e08-2">
            Kammaren biföll utskottets hemställan.
          </note>
          <note xml:id="i-30628ffe6ecb45d0-2">
            Partivis fördelning av rösterna:
          </note>
          <note xml:id="i-3a86c53770a3222a-0">
            För utskottet: 148 s, 76 m, 21 c, 23 fp, 17 mp, 12
          </note>
          <note xml:id="i-f1bd04904f0f0f8f-1">
            kds
          </note>
          <note xml:id="i-50feb7e89f852174-0">
            För res. 16:1 s, 17 v
          </note>
          <note xml:id="i-081e4db5c48438ca-0">
            Avstod: 1 m, 1 v
          </note>
          <note xml:id="i-af02b57e06aa3f4c-1">
            Frånvarande: 12 s, 3 m, 6 c, 3 fp, 4 v, 1 mp, 3 kds
          </note>
          <note xml:id="i-997751c5ebde7f65-0">
            Mom. 15 (regler för finans- och valutamarknaden)
          </note>
          <note xml:id="i-3a25ded3c86e6135-3">
            1. utskottet
          </note>
          <note xml:id="i-b67c902004ec4fe6-0">
            2. res. 24 (v, mp)
          </note>
          <note xml:id="i-2d9296c89a3ae015-2">
            Votering:
          </note>
          <note xml:id="i-e112a09cc2d75f1f-0">
            282 för utskottet
          </note>
          <note xml:id="i-74e6f59274bf21e1-0">
            36 för res. 24
          </note>
          <note xml:id="i-83478784a0b775d3-3">
            31 frånvarande
          </note>
          <note xml:id="i-7ac896fdf3e45e08-3">
            Kammaren biföll utskottets hemställan.
          </note>
          <note xml:id="i-30628ffe6ecb45d0-3">
            Partivis fördelning av rösterna:
          </note>
          <note xml:id="i-2afc0c6d3c414f91-0">
            För utskottet: 150 s, 76 m, 21 c, 23 fp, 12 kds
          </note>
          <note xml:id="i-01472c5ff38913e4-0">
            För res. 24: 1 m, 18 v, 17 mp
          </note>
          <note xml:id="i-1457c760518d0534-1">
            Frånvarande: 11 s, 3 m, 6 c, 3 fp, 4 v, 1 mp, 3 kds
          </note>
          <note xml:id="i-107e7cc63291c461-0">
            Mom. 17 (allmänna riktlinjer för budgetregleringen)
          </note>
          <note xml:id="i-3a25ded3c86e6135-4">
            1. utskottet
          </note>
          <note xml:id="i-8f2b95a3bf6f81c6-0">
            2. res. 25 (m)
          </note>
          <note xml:id="i-e2df93e537a20691-0">
            3. res. 26 (c)
          </note>
          <note xml:id="i-fc36d7dab1fda3ca-0">
            4. res. 27 (fp)
          </note>
          <note xml:id="i-c0141be445e16e73-0">
            5. res. 28 (v)
          </note>
          <note xml:id="i-b0225d454ae38760-0">
            6. res. 29 (mp)
          </note>
          <note xml:id="i-d53f4fedefa8074d-0">
            Förberedande votering 1
          </note>
          <note xml:id="i-ef758b2a827694b7-0">
            17 för res. 29
          </note>
          <note xml:id="i-da864ec8f50ba5f9-0">
            13 för res. 30
          </note>
          <note xml:id="i-636e8a332f8e120f-0">
            283 avstod
          </note>
          <note xml:id="i-7d0116d8e26f1ec3-0">
            36 frånvarande
          </note>
          <note xml:id="i-c0938b816d1d69fb-0">
            Kammaren biträdde res. 29
          </note>
          <note xml:id="i-45d019a0e6c4629b-0">
            Förberedande votering 2:
          </note>
          <note xml:id="i-9e2fa2683b768547-0">
            19 för fes. 28
          </note>
          <note xml:id="i-ef758b2a827694b7-1">
            17 för res. 29
          </note>
          <note xml:id="i-5d843c655e3c6598-0">
            281 avstod
          </note>
          <note xml:id="i-db1a5431f4346de1-2">
            32 frånvarande
          </note>
          <note xml:id="i-01cbb670fc0e7e58-0">
            Kammaren biträdde. res. 19
          </note>
          <note xml:id="i-4ef018ba44cf234b-0">
            Förberedande votering 3:
          </note>
          <note xml:id="i-45a9245d294e14d7-0">
            22 för res. 28
          </note>
          <note xml:id="i-a9e542fa8fd4a66c-0">
            18 för res. 27
          </note>
          <note xml:id="i-728a17408c6cc4ff-0">
            277 avstod
          </note>
          <note xml:id="i-db1a5431f4346de1-3">
            32 frånvarande
          </note>
          <note xml:id="i-75d157ca1e1ff16d-0">
            Kammaren biträdde res. 28.
          </note>
          <note xml:id="i-4cfc069e0f47dd53-0">
            Förberedande votering 4:
          </note>
          <note xml:id="i-2afdaf167f6f7700-0">
            22 för res. 26
          </note>
          <note xml:id="i-494585fff7a88164-0">
            22 för res. 27
          </note>
          <note xml:id="i-e65dcb5425891856-0">
            274 avstod
          </note>
          <note xml:id="i-83478784a0b775d3-4">
            31 frånvarande
          </note>
          <note xml:id="i-3c82dfeb310a9418-0">
            Andre vice talmannen konstaterade att lika röstetal uppkommit.
            Utgången skulle avgöras genom lottning.
          </note>
          <note xml:id="i-edea5c94d27f2661-0">
            Andre vice talmannen anmodade Inger Segelström och Henrik Landerholm
            att fungera som kontrollanter vid lottningen samt Tuve Skånberg
            att förrätta lottdragningen.
          </note>
          <note xml:id="i-fb7a668bbdb1d653-0">
            Den upptagna röstsedeln visade ett nej och kammaren hade således
            antagit res. 27.
          </note>
          <note xml:id="i-c1435f8a7d8aaafc-0">
            Förberedande votering 5:
          </note>
          <note xml:id="i-678b9daa952db1a6-0">
            76 för res. 25
          </note>
          <note xml:id="i-3730db70a3d0a61b-0">
            24 för res. 27
          </note>
          <note xml:id="i-51be5809b5b40b61-0">
            218 avstod
          </note>
          <note xml:id="i-83478784a0b775d3-5">
            31 frånvarande
          </note>
          <note xml:id="i-ce1b65d75e4731c2-0">
            Kammaren biträdde res. 25
          </note>
          <note xml:id="i-ad57097674512092-0">
            Ewa Larsson (mp) anmälde att hon avsett att avstå från att rösta
            men markerats ha röstat nej.
          </note>
          <note xml:id="i-640d6b9bccf7261f-1">
            Huvudvotering:
          </note>
          <note xml:id="i-0a1a413bbb720545-1">
            168 för utskottet
          </note>
          <note xml:id="i-1cd386fea4433816-0">
            77 för res. 25
          </note>
          <note xml:id="i-0a33f004a0db7a2e-0">
            73 avstod
          </note>
          <note xml:id="i-83478784a0b775d3-6">
            31 frånvarande
          </note>
          <note xml:id="i-7ac896fdf3e45e08-4">
            Kammaren biföll utskottets hemställan.
          </note>
          <note xml:id="i-30628ffe6ecb45d0-4">
            Partivis fördelning av rösterna:
          </note>
          <note xml:id="i-19ee89b1f973ead1-0">
            För utskottet: 150 s, 17 v, 1 kds
          </note>
          <note xml:id="i-f29c22ba267556ba-0">
            För res. 25: 77 m
          </note>
          <note xml:id="i-7c2605595b9278ed-0">
            Avstod: 21 c, 23 fp, 1 v, 17 mp, 11 kds
          </note>
          <note xml:id="i-1457c760518d0534-2">
            Frånvarande: 11 s, 3 m, 6 c, 3 fp, 4 v, 1 mp, 3 kds
          </note>
          <note xml:id="i-d97e1e82d84dc5ba-0">
            Övriga moment
          </note>
          <note xml:id="i-7ac896fdf3e45e08-5">
            Kammaren biföll utskottets hemställan.
          </note>
          <note xml:id="i-ee40d637a65ed526-0"/>
          <note xml:id="i-06318b8ebba77e76-0">
            4 § Stöd för nyanställningar
          </note>
          <note xml:id="i-c2fa41160078003a-1">
            Föredrogs
          </note>
          <note xml:id="i-b79831ad7f260fef-0">
            Arbetsmarknadsutskottets betänkande 1994/95:AU20
          </note>
          <note xml:id="i-53e2fc1d59946057-0">
            Stöd för nyanställningar (förnyad behandling)
          </note>
          <note xml:id="i-e9ec1d81f715e4af-0">
            (prop.1994/95:137)
          </note>
          <note xml:id="i-7d782769132f1a03-0">
            Anf. 94 PER UNCKEL (m)
          </note>
          <note xml:id="i-b4d8f0863fa25f4c-0">
            Herr talman! Så skall då Socialdemokraterna och
          </note>
          <note xml:id="i-cadc57e08d87c020-0">
            Miljöpartiet göra ett nytt försök att få förslaget om det riktade
            anställningsstödet genom kammaren.
          </note>
          <note xml:id="i-85a051a13341f9e0-0">
            Idén om det riktade anställningsstödet var tänkt som kronan på
            arbetsmarknadsminister Anders Sundströms s.k. nya arbetsmarknadspolitik.
            Så var det tänkt, men det blev i stället symbolen för en arbetsmarknadspolitik
            präglad av stora ord förvisso, men än mer av felräkningar, felkalkyler
            och missgrepp.
          </note>
          <note xml:id="i-5f92f5afad280cce-0">
            Herr talman! Från höger till vänster har kritiken mot det riktade
            anställningsstödet kommit. T.o.m.
          </note>
          <note xml:id="i-dc621ec106df0de8-0">
            TCO, som från början ställde upp bakom arbetsmarknadsministern,
            har avstått från att höras av sedan kritiken hårdnade och fakta
            i målet blev tydligare.
          </note>
          <note xml:id="i-46a3b0f8b9de5090-0">
            Från att ursprungligen vara tänkt att vara 110 000 nya jobbs
            skapare har det riktade arbetsmarknadsstödets maximalt möjliga
            effekter nu bedömts till ca 5 000
          </note>
          <note xml:id="i-e90eea5857865a4b-0">
            arbetstillfällen som annars inte kommit till stånd det riktade
            anställningsstödet förutan.
          </note>
          <note xml:id="i-187c246abe349275-0">
            Det är hårda ord som har riktats mot förslaget till riktat anställningsstöd.
            De har dess värre varit mer än motiverade. Lika illa är det med
            den andra delen av det förslag från den nya majoriteten i riksdagen
            som det betänkande som nu diskuteras innehåller, nämligen idén
            om stöd till allergisanering.
          </note>
          <note xml:id="i-bb08850bd8ee3957-0">
            Hur många objekt finns det över huvud taget att tillgå för den
            typ av sanering som dessa regler är tänkt att passa in på? Vad
            blir effekterna av den kommunala medfinansiering som är tänkt
            som en avgörande del i hela allergisaneringsprogrammet? Finns
            det över huvud taget kommuner i tillräcklig utsträckning som är
            beredda att lägga in den medfinansiering förslaget kräver? Vilken
            effekt får de eventuella ytterligare besparingar på kommunernas
            ekonomi på sysselsättningen om nu allergisaneringsdelen av det
            förslag riksdagen nu diskuterar skulle vinna bifall i den kommande
            voteringen?
          </note>
          <note xml:id="i-3a7f3dd0c55b206d-0">
            Herr talman! Det är ett illa genomtänkt förslag till oerhörda
            kostnader som regeringspartiet och Miljöpartiet nu för fram till
            riksdagen för avgörande.
          </note>
          <note xml:id="i-3e20fe024bcf28e7-0">
            Men det är, herr talman, ännu allvarligare än så.
          </note>
          <note xml:id="i-ac20534298325a3e-0">
            Förslaget är förvisso en symbol för en havererad arbetsmarknadspolitik,
            men det har också gradvis kommit att bli en symbol för bristerna
            i hela regeringens politik på det ekonomiska området. Det är,
            som jag tidigare påpekade, överoptimistiskt eller okalkylerat
            till sina effekter, precis som regeringens ekonomiska politik
            i övrigt, vilket ingående har belysts i diskussionen här i kammaren
            på förmiddagen.
          </note>
          <note xml:id="i-78f8316fbd564ace-0">
            Det är dessutom oansvarigt till följd av sin knappa, otillräckliga
            eller egenartade finansiering. Fram till för några timmar sedan
            existerade över huvud taget ingen finansiering för de 7 miljarder
            kronor som riksdagen förväntas fatta beslut om. Nu har det lämnats
            ett besked om hur finansieringen är tänkt att ske.
          </note>
          <note xml:id="i-5313e8334c83ae04-0">
            Det är en finansiering på temat låt oss satsa på att försnilla
            familjesilvret. Det är försäljningen av Nordbanken som skall stå
            för finansieringen av det illa genomtänkta anställningsstödet.
          </note>
          <note xml:id="i-a9b65275ea6e2119-0">
            Herr talman! Det hade möjligen kunnat passera som ett besked
            värt att ta på allvar om regeringen hade avsett att för finansieringen
            av det riktade anställningsstödet utnyttja en bortfallen räntekostnad
            i statsbudgeten till följd av intäkterna från försäljningen av
            Nordbanken. Om den kalkylen skulle gå ihop skulle det i så fall
            ha krävts att regeringen räknade med att försäljningen av Nordbanken
            skulle inbringa åtminstone 70 miljarder kronor till statskassan.
            Det ligger inte på denna sidan månen att föreställa sig att finansministern
            kan räkna så fel på vad en försäljning av Nordbanken faktiskt
            skulle kunna inbringa.
          </note>
          <note xml:id="i-a9fdde1b362e445e-0">
            Det leder till slutsatsen att regeringen uppenbarligen avser
            att vid en försäljning av Nordbanken utnyttja det kapital som
            i så fall inkommer till statskassan för att i stället överföra
            till subventioner för jobb. Det innebär, herr talman, att statliga
            tillgångar i stället kommer att utnyttjas för en subventionspolitik
            som praktiskt taget alla kritiker bedömt som utsiktslös. Det blir
            alltså att ta från landets tillgångar, att ta från familjesilvret,
            och lägga ut på insatser som kommer att ge ingen eller mycket
            ringa effekt för människor utan arbete.
          </note>
          <note xml:id="i-a320f518d26bb4a5-0">
            Så blev det alltså med regeringens mångomtalade löften om att
            återvinna lejonparten av de bankstöd som tidigare måst satsas
            för att hålla bankerna uppe och spararna skadeslösa. Dessa pengar
            skall nu uppenbarligen icke återvinnas till det svenska folk som
            har betalat ut dem. De skall i stället utnyttjas för att rädda
            ansiktet på en arbetsmarknadspolitik som inte håller måttet.
          </note>
          <note xml:id="i-7d1e6157b83e7d8d-0">
            Herr talman! Idén om det riktade anställningsstödet var och är
            illa genomtänkt. Härtill läggs nu en finansiering som är oansvarig.
            Det är ett högt pris som riksdagens majoritet begär att vi nu
            skall betala för att rädda politisk prestige. Det är dessutom
            ett pris som riskerar att få effekter långt utanför tilltron till
            själva arbetsmarknadspolitiken. Det riskerar att få till effekt
            att regeringens svåra uppförsbacke för att återvinna förtroendet
            för den svenska ekonomin blir ännu brantare.
          </note>
          <note xml:id="i-f137d698d70efd32-0">
            Herr talman! Jag ber att få yrka bifall till den reservation
            som upptar de moderata namnen i arbetsmarknadsutskottet.
          </note>
          <note xml:id="i-9d5ac7043fafe8d3-0">
            Anf. 95 BÖRJE HÖRNLUND (c)
          </note>
          <note xml:id="i-d2e5c7dc840c0488-0">
            Herr talman! Om jag har förstått saken rätt finns det bara ett
            fåtal - de som har varit närmast berörda av framväxten av det
            här förslaget - som i dag håller på det s.k. RAS:et.
          </note>
          <note xml:id="i-100cd8621829f9e3-0">
            7 miljarder kronor är mycket pengar. Vi som i olika sammanhang
            får diskutera besparingar vet hur tungt det kan vara med besparingar
            på några hundra miljoner.
          </note>
          <note xml:id="i-2d58584c020686ca-0">
            Jag är övertygad om att om folk i olika partier i denna kammare
            hade fått sätta sig ner och obundet diskutera vad de skulle kunna
            göra för 7 miljarder kronor för de arbetslösa skulle resultatet
            ha blivit 10-
          </note>
          <note xml:id="i-6024ffa6d8666759-0">
            20 gånger bättre än vad det s.k. RAS kommer att ge.
          </note>
          <note xml:id="i-ec07cc1d53a9cab0-0">
            Jag beklagar att vi inte har kunnat gå loss, inte för egen del
            utan för alla våra arbetslösa, framför allt de långtidsarbetslösa.
          </note>
          <note xml:id="i-13f1ffa356259bfa-0">
            Jag yrkar bifall till reservationen.
          </note>
          <note xml:id="i-5a7c3779d9dd10da-0">
            Anf. 96 ELVER JONSSON (fp)
          </note>
          <note xml:id="i-9f30c5fcce8f021b-0">
            Herr talman! För ett par veckor sedan stod vi här i talarstolen
            och debatterade RAS. Ärendet återremitterades till utskottet.
            Frågan var hur hela 7 miljarder kronor skulle finansieras. Det
            var ju detta det var frågan om. De tilltänkta åtgärderna var av
            utomordentligt tveksamt värde.
          </note>
          <note xml:id="i-200367482ab86806-0">
            Praktiskt taget alla bedömare anser att åtgärden knappast kommer
            att leda till ökad sysselsättning för dem som bäst behöver det
            och för vilka det är mest angeläget att komma in på arbetsmarknaden,
            nämligen de långtidsarbetslösa.
          </note>
          <note xml:id="i-a0c28d4939aba1ff-0">
            Utskottet var i går och besökte LO-ledningen.
          </note>
          <note xml:id="i-04c492f07d9e1974-0">
            Landsorganisationen m.fl. har ju tidigare varnat för den här
            åtgärden och dess uteblivna effekter för de långtidsarbetslösa.
            Den kritiken upprepades av LO
          </note>
          <note xml:id="i-b205e16eb2d8fee9-0">
            vid utskottets besök i går.
          </note>
          <note xml:id="i-c73dfcb98d4b2ed5-0">
            Herr talman! Sverige befinner sig ju i ett känsligt skede när
            det gäller situationen på arbetsmarknaden.
          </note>
          <note xml:id="i-dfa5e5c2bc3bf021-0">
            Trots konjunkturuppgången i delar av ekonomin har vi en oerhört
            hög arbetslöshet och ett stort och växande budgetunderskott. Den
            diskussionen har ju förts så tydligt och ingående här under dagen
            att jag inte skall upprepa argumenten. Men klart är att de höga
            marknadsräntorna bromsar en förbättrad konjunktur och att räntebetalningen
            på statsskulden tränger ut angelägna reformer. Den tränger också
            ut investeringskapital.
          </note>
          <note xml:id="i-68be48e748209aca-0">
            Det blir för dyrt för att det skall kunna komma till användning.
            De begränsade resurserna skulle behöva läggas på åtgärder som
            ökar tillväxt och i förlängningen bidrar till nya riktiga jobb.
          </note>
          <note xml:id="i-af659f9730f07160-0">
            Folkpartiets uppfattning är att den första frontlinjen mot arbetslösheten,
            nu som alltid, måste gå genom lönsamma företag kombinerat med
            en ambitiös arbetsmarknadspolitik. Detta har varit vår linje under
            lång tid. Vi har varit och är öppna för förslag om nya grepp i
            arbetsmarknadspolitiken, och då ligger vi relativt nära de olika
            förslag som regeringen kommer.
          </note>
          <note xml:id="i-12ecffab0d01afaf-0">
            Men vi har gjort ett mycket viktigt undantag när det gäller årets
            budgetproposition. Vi sade nej till den ofinansierade RAS-satsningen.
            Vi anser att det är oförsvarligt att lägga 5 eller 7 miljarder
            på åtgärder som betvivlas av så många seriösa iakttagare. Det
            är inte heller klart hur den här stora utgiften skall betalas,
            om det i vanlig ordning skall ske med en ökad statlig upplåning.
            Med ett negativt tryck uppåt på räntorna lär det inte bli någon
            positiv effekt av nyanställningar. Dessa invändningar har vi fått
            stöd för under den fortsatta debatten under de här dagarna.
          </note>
          <note xml:id="i-ebd989fc5ca51fc5-0">
            Herr talman! Vad har då tillkommit sedan kammaren diskuterade
            detta senast? Den turbulens som vi har upplevt i världsekonomin
            och som sköljer in över
          </note>
          <note xml:id="i-6e4a252795676e2b-0">
            Sverige på valutamarknaden talar ju sitt tydliga språk
          </note>
          <note xml:id="i-7d3ab696fef83a02-0">
            - fallande kronkurs och stigande räntor. Kronan har sjunkit som
            en sten, sägs det, och förtroendet för den ekonomiska politiken
            är ju lågt bland iakttagare utanför vårt lands gränser.
          </note>
          <note xml:id="i-1a2988f136b61dba-0">
            Det är i detta läge som det socialdemokratiska regeringspartiet
            med stöd av Miljöpartiet avser att trumma igenom en åtgärd som
            för många bedömare ter sig som fullständigt meningslös och utan
            god effekt. Vi menar, herr talman, att detta är en icke ansvarig
            politik.
          </note>
          <note xml:id="i-7d0ce7a367028a11-0">
            Därför vill jag yrka bifall till reservation nr 1.
          </note>
          <note xml:id="i-a88abbe5d282a7f8-0">
            Anf. 97 HANS ANDERSSON (v)
          </note>
          <note xml:id="i-e18e4f3f0845659e-0">
            Herr talman! Jag vill direkt yrka bifall till reservation nr
            2 som avser mom. 2 och bifall till utskottets hemställan i mom.
            3.
          </note>
          <note xml:id="i-25b0c57099aec653-0">
            Massarbetslösheten har kommit till Sverige, och den hotar att
            bli kvar. Det är oerhört farligt om det sprids en likgiltighet
            inför arbetslösheten. Finansplanens prognos att vi 1998 skulle
            ha nästan 10 % i arbetslöshet, åtgärder inräknat, är fullständigt
            oacceptabelt. Men andra ord: All kraft på att bekämpa arbetslösheten!
          </note>
          <note xml:id="i-1795ff19d2627e3d-0">
            Statsfinanserna är i moras. Det är viktigt att finansiera varje
            åtgärd och låta varje åtgärd som finansieras vara kostnadseffektiv.
            Förslaget om RAS är absoluta motsatsen.
          </note>
          <note xml:id="i-b1014fa91d577cc9-0">
            Det finansieringsförslag som lades fram i dag om att sälja Nordbanken
            är att göra sig av med ett instrument för att påverka ränteutvecklingen
            i Sverige. Att
          </note>
          <note xml:id="i-a6c05585fbd5e2da-0">
            Socialdemokraterna och Miljöpartiet skulle ha det som finansieringsalternativ
            är egentligen alldeles osannolikt. Dessutom är det ingen finansiering
            att byta en tillgång med möjlighet till framtida avkastning mot
            kontantpengar och slänga ut dem på en åtgärd som egentligen inte
            ger något.
          </note>
          <note xml:id="i-8bc5c8b2da1315ea-0">
            Vilka skulle då alternativen vara? Arbetsmarknadsminister Sundström
            säger ofta att vi skall ha nya idéer. Vi säger att vi skall investera.
            Det är ett sätt att dra i gång ekonomin. Miljö-ROT är mycket bra,
            och vi har föreslagit det tidigare. Allegisanering är ett sådant
            alternativ. Vi stöder det, men vi tycker att den beredning som
            har legat bakom detta egentligen lämnar allt i övrigt att önska.
          </note>
          <note xml:id="i-92aff7ea6e094c0a-0">
            Energiomställning och miljövänliga trafiksystem ger grön tillväxt
            och gröna jobb. Vi har lagt fram en serie förslag som vi hoppas
            studeras på allvar i regeringskansliet.
          </note>
          <note xml:id="i-3160a407b3c04359-0">
            Småföretagen går under med den ränta som man har i dag när de
            skall finansiera sina investeringar. Vi har föreslagit ett småföretagarstöd
            där man helt enkelt subventionerar räntan för små företags investeringar
            ner till den tyska nivån.
          </note>
          <note xml:id="i-b0eb3abe5d7c5477-0">
            Kommunsektorn ger jobb av välfärdstyp, sysselsättning åt kvinnor,
            trygghet åt barnen. Vi har föreslagit vad vi kallar för en kommunakut
            för att rädda vad som räddas kan i den kommunala välfärden.
          </note>
          <note xml:id="i-edc3e9d39427c211-0">
            Man säger att RAS skall vara ett instrument för att komma åt
            och begränsa övertidsuttaget. Det tror jag inte alls. GAS misslyckades.
            RAS kommer att misslyckas. Man måste ha raka satsningar som vänder
            sig emot det ohemula övertidsuttag som sker i dag. Man kan göra
            det genom att sänka taket, och man kan göra det genom att göra
            övertidstimmarna dyrare.
          </note>
          <note xml:id="i-7bc679b3c65fcc66-0">
            Det finns alltså en serie förslag som skulle leda till mer sysselsättning
            och till bättre statsfinanser. Man kan kanske också pröva anställningsstöd.
            I detta läge bör man pröva det mesta. Väldigt många - forskare
            och många parter på marknaden - har sagt att det vore en möjlighet.
            Då skall man göra det mycket riktat.
          </note>
          <note xml:id="i-248006f48ac0f8d2-0">
            Vänsterpartiet har lagt fram ett riktat förslag som innebär att
            vi vänder oss direkt till de långtidsarbetslösa. Det är vad LO
            efterlyser. Det är vad arbetsmarknadsforskarna har efterlyst.
            Det är vad AMS efterlyser. Jag såg i dag att det i Dagens Nyheters
            ledare stod att man måste vända en anställningsrabatt direkt till
            långtidsarbetslösa om man skall ge sig in på en sådan.
          </note>
          <note xml:id="i-85a67cef8255c8ea-0">
            Ja, förslaget finns i Vänsterpartiets reservation.
          </note>
          <note xml:id="i-11c3290dd561b7d6-0">
            Inrikta stödet på småföretag som sitter på en hemmamarknad som
            ger dålig betalningsförmåga hos företagen. Vi har talat om företag
            med 50 anställda.
          </note>
          <note xml:id="i-d39462c540646b05-0">
            Utskottsmajoriteten - Socialdemokraterna och Miljöpartiet - föreslår
            det tiodubbla. De fångar därmed också upp i stort sett alla exportföretag.
            Jag såg att t.ex. TWR i Uddevalla kommer att plocka ut detta bidrag.
            Volvo fick bidrag förra gången de kom dit. De lade ned. Nu får
            de extra bidrag för att starta igen. Att slänga pengar på det
            sättet! Var och en som rör sig i näringslivet och ser hur företag
            i många branscher i dag har rekryteringsbehov inser att det är
            ett oerhört ineffektivt paket inom ramen för arbetsmarknadspolitiken.
            Låt i så fall småföretagen ta del av det! Förslaget finns i Vänsterpartiets
            reservation.
          </note>
          <note xml:id="i-b01d93f8dc85982e-0">
            Hur kan man använda ett retroaktivt bidragssystem för att stimulera
            rekrytering av arbetskraft? Utskottsmajoriteten fortsätter att
            säga att det skall gälla från den 1 januari. Man tänker sig att
            retroaktivt, i historisk mening, stimulera rekrytering. Det är
            löjeväckande, och det kostar rasande mycket pengar.
          </note>
          <note xml:id="i-989cbe7cfe5521d7-0">
            Varför har man ett system som är en direkt privatiseringsstimulans
            inom vård, skola och sjukvård?
          </note>
          <note xml:id="i-95444fcc9ad09da7-0">
            Varför inte nämna laboratorier, som är populärt i dag?
          </note>
          <note xml:id="i-b9344f5a7fa82dee-0">
            Varför skall man gynna privata sjukvårdslaboratorier på bekostnad
            av dem som drivs i landstingets regi?
          </note>
          <note xml:id="i-106faacaa7aa7e0c-0">
            Kommunalarbetarförbundet har nu till slut upptäckt denna aspekt
            och protesterar med all rätt. Vi har sagt ifrån från början. Hur
            kan Socialdemokraterna och
          </note>
          <note xml:id="i-be18390274fa9c18-0">
            Miljöpartiet lägga fram ett förslag som så drastiskt förrycker
            konkurrensbilden mellan privat och offentlig verksamhet på detta
            område? Det bidrar dessutom till att ytterligare göra detta arbetsmarknadspaket
            till ett machopaket, till förmån för männens arbetsmarknad. Vad
            händer med kvinnorna som finns inom kommunerna? Det är verkligen
            lägligt att fatta beslut om förslaget den 8 mars. Jag tycker att
            det är helt bedrövligt.
          </note>
          <note xml:id="i-40c2fa8df93f83a9-0">
            Varför tog man inte fasta på våra konstruktiva förslag om korttidsanställning
            som övergår i tillsvidareanställning, men också hade kunnat bli
            föremål för detta bidrag?
          </note>
          <note xml:id="i-07058a4f6aa10446-0">
            Det har talats mycket om effekterna. Jag skall inte uppehålla
            mig för mycket vid det. Snacket om ett tillskott på 110 000 platser
            är komplett orealistiskt.
          </note>
          <note xml:id="i-96f69e982c8b05ac-0">
            Man pratar om huruvida det är 5 000 eller 10 000, om tidigareläggning
            några månader och om ett antal nya jobb som inte skulle ha kommit
            till annars. Men det är ett svindyrt förslag som ger påtagligt
            små arbetsmarknadspolitiska effekter.
          </note>
          <note xml:id="i-608e5f9a75b06139-0">
            Underlaget är undermåligt. Det finns ingen utredning. Det finns
            inget betänkande. Den SOU som finns menar jag är en skandal i
            det svenska utredningsväsendet. Regeringen borde inte ha använt
            sig av detta förslag.
          </note>
          <note xml:id="i-c6a4b53f996b0d2b-0">
            Det är en jättesubvention av företag som ändå skulle anställa.
            Det är en miljardrullning utan påtagliga effekter. Det är särskilt
            allvarligt eftersom arbetsmarknadspolitiken i dag saknar pengar.
            Budgeten för kommande tolvmånadersperiod är tre miljarder kronor
            mindre i volym än vad som är fallet under innevarande budgetår.
          </note>
          <note xml:id="i-3a514c281a85e6c4-0">
            Det är inte bara Vänsterpartiet som säger detta.
          </note>
          <note xml:id="i-d3dd1e5f86e79ae2-0">
            Även AMS säger i sin tilläggsansökan inför kompletteringspropositionen
            om arbetsmarknadspolitiken på punkt efter punkt att man inte klarar
            av långtidsarbetslösheten och att förhindra utförsäkringen. Man
            klarar inte av att göra vägledningsinsatser på förmedlingarna
            därför att man saknar pengar. Anders Sundström har till råga på
            allt räknat fel i miljardklassen i budgeten.
          </note>
          <note xml:id="i-8dc3dbfcd1ac2395-0">
            Jag förstår inte riktigt hur vi i arbetsmarknadsutskottet skall
            kunna klara hem det och ta ansvar för det. I det läget häller
            man 4 á 5 miljarder kronor som inte kommer att ha någon arbetsmarknadspolitisk
            effekt i sjön.
          </note>
          <note xml:id="i-2e29f8c0893cb19b-0">
            Jag tycker att det är skamligt. Jag har vädjat till ansvarskännandet
            hos parlamentarikerna - även dem från majoritetspartierna - för
            att få dem att avstå från
          </note>
          <note xml:id="i-c62f39fcc8385aaa-0">
            RAS i den föreslagna formen och välja ett billigare och effektivare
            förslag som riktar sig till långtidsarbetslösa och till betalningssvaga
            företag. Det ligger i
          </note>
          <note xml:id="i-ee7a46ecbb33b647-0">
            Vänsterpartiets förslag. Det finns formulerat i reservation 2.
          </note>
          <note xml:id="i-a56281fa44ae386a-0">
            Herr talman! Den borgerliga linjen innebär ett avslag på satsningen
            när det gäller miljöprogrammet och allergisaneringen. Det innebär
            ett totalt avvisande av särskilda arbetsmarknadspolitiska insatser.
            I reservationen hänvisas det till sinsemellan helt olika motionskrav
            som dessutom vore djupt skadliga för arbetsmarknaden. Vi har prövat
            den medicinen ett antal år. Där finns inga alternativ för de arbetslösa.
          </note>
          <note xml:id="i-d28f6813eef36bd4-0">
            I bedömningen av det undermåliga beslutsunderlaget, de svaga
            effekterna av RAS och finansieringsbristerna är Vänstern och de
            borgerliga partierna däremot eniga. Det säger kanske någonting
            om kvaliteten hos såväl regeringspropositionen som utskottsmajoritetens
            förslag. För Vänsterpartiet är saklighet och konsekvens ledstjärnor
            i det politiska arbetet, likaväl som vårt självklara intresse
            att stödja arbetarrörelsens kamp mot arbetslösheten.
          </note>
          <note xml:id="i-722e9fcdf6a1d153-0">
            Göran Persson talar i en intervju i Svenska Dagbladet i dag om
            att man måste ha mod, men att man måste kombinera modet med omdöme.
            Han säger att regeringen inte tänker överge de arbetslösa och
            tycker att RAS innebär en liten utgift för att rädda åtskilliga
            svenskar från att hamna i långtidsarbetslöshet.
          </note>
          <note xml:id="i-ea15fd27790f29da-0">
            Har man mod drar man tillbaks förslaget eller röstar på Vänsterpartiets
            reservation, som innebär ett effektivare stöd. Har man omdöme
            kastar man inte pengar i sjön under förevändning att stödja de
            långtidsarbetslösa, när det ligger mycket effektivare förslag
            på riksdagens bord. Mod, omdöme och omtanke om de arbetslösa gör
            att man röstar på Vänsterpartiets reservation och samtidigt stöder
            miljöprogrammet för allergisanering.
          </note>
          <note xml:id="i-b404ec974e2f3962-0">
            Vänsterpartiets förslag innebär dels miljösatsningar och allergisanering,
            dels ett riktat, effektivt och oerhört mycket billigare anställningsstöd
            för långtidsarbetslösa och därmed frigjorda resurser för offensiva
            satsningar och för bekämpning av arbetslösheten med traditionella
            arbetsmarknadspolitiska metoder. Det är precis sådana metoder
            vi nu har så stort behov av för att kunna hindra den öppna arbetslösheten
            från att ligga på de skrämmande nivåer där den i dag ligger.
          </note>
          <note xml:id="i-a0d941742bd58d25-0">
            Jag yrkar återigen bifall till reservation 2 och till utskottets
            betänkande i mom. 3.
          </note>
          <note xml:id="i-1d46f16a7613e05a-0">
            Anf. 98 DAN ERICSSON (kds)
          </note>
          <note xml:id="i-41a483279e7f10d5-0">
            Herr talman! Efter detta invektivfyllda anförande kan jag än
            mer förstå att regeringen nu försöker finna andra samarbetspartner
            - något som vi har hört tidigare i debatten i dag. Vi får se om
            regeringen också vill lyssna på andra förslag och komma i läge
            att diskutera sakpolitik. Jag kan förstå att det finns vissa problem
            i relationerna mellan regeringen och Vänsterpartiet.
          </note>
          <note xml:id="i-4dda8126934a4d30-0">
            Det är ändå Vänsterpartiet som i dag är det främsta regeringsunderlaget.
            Problemen börjar uppenbarligen tona upp sig.
          </note>
          <note xml:id="i-3795f19c48eadce9-0">
            Herr talman! För två veckor sedan inledde jag mitt anförande
            i motsvarande debatt med en önskan om återremiss. Den återremissen
            skulle baseras på att socialdemokrater och miljöpartister var
            beredda att tänka om när det gällde detta förslag.
          </note>
          <note xml:id="i-81f254c2ba188ee8-0">
            Det blev återremiss genom att ledamöter i finansutskottet ansåg
            att beslutet inte skulle kunna fattas på grund av att RAS var
            ofinansierat. Däremot var det dess värre inte fråga om något omtänkande
            från majoritetens sida. Några minuter efter det att kammaren hade
            fattat beslut om återremiss samlades utskottet, och vi konstaterade
            att samma majoritet förelåg. Förslaget kommer nu igen.
          </note>
          <note xml:id="i-60fa14c399295b97-0">
            Jag vände mig förra gången till utskottsmajoriteten och frågade
            såväl Johnny Ahlqvist som Barbro Johansson om de inte när tid
            ännu fanns kunde ta till sig alla argument som talar emot RAS
            och ompröva förslaget. Ni fick en möjlighet att fundera igenom
            det ytterligare en gång, men ni tar uppenbarligen ändå inte chansen.
          </note>
          <note xml:id="i-4b7a60fe96decc26-0">
            Det är djupt beklagligt, herr talman, att regeringen och riksdagsmajoriteten
            nu förmodligen mot bättre vetande driver igenom beslutet. Som
            jag ser det skadar det politikens anseende, och det skadar förtroendet
            för det politiska systemet. Ni påtar er ett stort ansvar när ni
            driver igenom beslutet trots alla sakargument som talar emot det.
          </note>
          <note xml:id="i-3341ea2f85eb702c-0">
            Jag vill med detta yrka avslag på RAS-förslaget och därmed bifall
            till reservation nr 1.
          </note>
          <note xml:id="i-cfb708127409c0a4-0">
            Anf. 99 HANS ANDERSSON (v) replik
          </note>
          <note xml:id="i-d8ca70ee40db45ea-0">
            Herr talman! Det var inga invektiv jag använde, Dan Ericsson.
            Men jag drar mig inte för att vara väldigt hård i min sakkritik
            av dåliga förslag som inte låter sig motiveras.
          </note>
          <note xml:id="i-06176a33b4f12e31-0">
            Det finns ett alternativ som har diskuterats i utskottet och
            som finns på riksdagens bord. Det är ett sakligt, väl underbyggt
            alternativ som har fått brett stöd i den svenska debatten. Det
            är Vänsterpartiet som har lagt fram det.
          </note>
          <note xml:id="i-1dd5d6325249a356-0">
            Det är ett alternativ som innehåller ett riktat effektivt anställningsstöd
            som berör rätt grupper. Det är ett förslag som innebär en miljö-ROT-satsning
            av den typ som faktiskt ligger på riksdagens bord.
          </note>
          <note xml:id="i-dea0756a146cc6c9-0">
            Det som de borgerliga partierna har presterat är ett gemensamt
            totalavslag utan alternativ med hänvisningar till fyra fem olika
            motioner med totalt olika inriktning. Den politiken innebär enligt
            vår och, tror jag, även regeringens uppfattning rena moraset vad
            gäller en fortsatt hög arbetslöshetsnivå. Det är alltså sakskäl
            och inte invektiv som styr vårt handlande.
          </note>
          <note xml:id="i-27a2c7799f68c07c-0">
            Anf. 100 DAN ERICSSON (kds) replik
          </note>
          <note xml:id="i-92614b71c3551a58-0">
            Herr talman! Jag noterade bara stillsamt, med anledning av bl.a.
            Hans Anderssons anförande, att jag nu inser varför regeringen
            alltmer söker sig andra samtalspartner. Det var ett mycket kraftfullt
            anförande.
          </note>
          <note xml:id="i-2dea74115999a2f1-0">
            Jag kan i sak hålla med om kritiken mot RAS. Det finns ingen
            anledning att tvivla på det. Jag kan återupprepa den förra debattens
            alla argument emot. Men jag förstår också att regeringen vill
            titta på andra alternativ när det gäller samarbete.
          </note>
          <note xml:id="i-92d9ea99811b8913-0">
            Det breda stöd som Hans Andersson menar att han har för sin reservation
            har jag inte upptäckt. Här i kammaren kommer det väl inte att
            visa sig.
          </note>
          <note xml:id="i-338e6806b05d5a0a-0">
            Alternativet är en genomtänkt politik på det ekonomiska området
            och på arbetsmarknadsområdet som skapar förutsättningar för tillväxt
            och stabila jobb.
          </note>
          <note xml:id="i-f208252f4599e696-0">
            Det finns presenterat i olika partiers motioner. Vi har våra
            förslag. Att gå på Vänsterpartiets förslag i detta avseende finner
            jag ingen anledning till.
          </note>
          <note xml:id="i-03df83a1139dff00-0">
            Anf. 101 JOHNNY AHLQVIST (s)
          </note>
          <note xml:id="i-a84b8960a7f97b1d-0">
            Herr talman! Detta är det tredje tillfället som vi nu diskuterar
            det riktade anställningsstödet. Vi diskuterade det den 10 februari,
            i den allmänpolitiska debatten. Den 15 februari hade vi en särskild
            debatt om det.
          </note>
          <note xml:id="i-aff14c7c34aec495-0">
            Under hela dagen har det diskuterats i den ekonomiska debatten.
          </note>
          <note xml:id="i-98f720e2c52715b4-0">
            Jag tycker att det är märkligt att man inte kan acceptera den
            demokratiska beslutsprocess som finns i det svenska parlamentet.
            Man yrkade i stället den 15
          </note>
          <note xml:id="i-318824d113d46516-0">
            februari på att ärendet skulle återremitteras för ytterligare
            beredning. Jag kan inte notera eller komma ihåg att det när vi
            behandlade ärendet i utskottet tillfördes någonting från de partier
            som röstade för ytterligare beredning, inte heller från de partier
            som avstod i den voteringen. Tydligen kan man inte acceptera att
            vi i denna kammare kan bilda en majoritet genom det utslag som
            blev i valet 1994.
          </note>
          <note xml:id="i-dd4d8b9710643750-0">
            Anne Wibble sade att den förra debatten var förvirrad. Det som
            har presenterats under den senaste halvtimmen har varit minst
            lika förvirrat. Det är inte sakfrågan man angriper, utan man använder
            det riktade anställningsstödet som någon sorts verktyg eller slagträ
            för att angripa arbetsmarknadsminister Anders
          </note>
          <note xml:id="i-2f3bf71fd756bad9-0">
            Sundström. Det är en mycket oroande utveckling när man för en
            så låg debatt i denna kammare. Jag sade det i den förra debatten
            också.
          </note>
          <note xml:id="i-73fe880dcb16276f-0">
            Per Unckel förvånar mig ännu mera. Under hela sitt inlägg hade
            han ingenting konkret att komma med när det gäller arbetslösheten.
            Han oroade sig för det som man har diskuterat under hela förmiddagen,
            nämligen finansieringen. Jag anser inte att vi skall diskutera
            den delen här. Den har man diskuterat i den ekonomiska debatten.
            Jag tycker att det är märkligt att
          </note>
          <note xml:id="i-f7804a3e29da7b26-0">
            Per Unckel inte anmält sig till den ekonomiska debatten i stället.
            Hans inlägg hörde kanske hemma där mera än i den arbetsmarknadspolitiska
            debatten.
          </note>
          <note xml:id="i-2078ca4c5371fece-0">
            Varför vidhåller vi då förslaget om det riktade anställningsstödet?
            Det är därför att vi har den uppfattningen att det kan ersätta
            kontantstödsinsatser för att få fasta arbetstillfällen. Det gäller
            att snabbt få fram fasta arbetstillfällen i näringslivet.
          </note>
          <note xml:id="i-548b32b051cb552d-0">
            Vi delar den uppfattning som framfördes från
          </note>
          <note xml:id="i-16b57178b66dd53a-0">
            Vänsterpartiet, att man måste begränsa övertidsuttaget. Det är
            en del av tanken bakom det riktade anställningsstödet. Man skall
            anställa i stället för att ta ut så oerhört mycket övertid som
            i dag.
          </note>
          <note xml:id="i-ab1b91fb5059c7e1-0">
            Vi vill också stimulera till nyrekrytering genom att minska kostnaden
            för dem som anställer arbetslösa.
          </note>
          <note xml:id="i-961c156bfc6066a6-0">
            Det är egentligen det som är villkoret för och tankegången bakom
            hela det riktade anställningsstödet.
          </note>
          <note xml:id="i-c7fd907a258f5ea8-0">
            Det är inte så som man i denna debatt vill framhärda i, att detta
            är ett förslag som arbetsmarknadsminister Anders Sundström ensam
            får bära. Utgångspunkten för hela detta förslag baseras på en
            rekommendation från det europeiska rådets toppmöte i Essen den
            9 och 10 december 1994. Där rekommenderade man medlemsstaterna
            att verka för nyanställning genom sänkta arbetsgivaravgifter och
            sänkta sociala kostnader i samband med anställning av arbetslösa.
          </note>
          <note xml:id="i-cf5574efa3767b2d-0">
            Inte minst Per Unckel måste känna till att så är fallet.
          </note>
          <note xml:id="i-e567188fad3ddc6a-0">
            Jag vet inte varför Per Unckel är så förbittrad i dag på detta
            ärende. Per Unckel företrädde visserligen inte moderaterna vid
            det förra tillfället. Men vi kan inte genom tekniska konstruktioner
            i kammaren köra igenom hela den moderata gruppen i arbetsmarknadsutskottet,
            så att alla får gå upp och tala i samma fråga. Då kanske vi aldrig
            kommer till skott med några beslut över huvud taget.
          </note>
          <note xml:id="i-5b2c0ec1f0c002bd-0">
            Jag kan förstå att Per Unckel är förgrymmad efter den ekonomiska
            debatten. Moderaterna har medverkat till att höja skatterna för
            svenska folket med 4
          </note>
          <note xml:id="i-93150255fca930af-0">
            miljarder genom det beslut som vi röstade om strax innan denna
            debatt började. Det är kanske därför han är förbittrad.
          </note>
          <note xml:id="i-2dca1bb3bfcdbf45-0">
            Vi står bakom detta förslag, både partiet och den socialdemokratiska
            riksdagsgruppen. Vi tycker att det är ett bra förslag. Genom dessa
            riktade åtgärder kan man få till stånd nya anställningar. Framför
            allt är det ett mycket obyråkratiskt förslag till skillnad från
            de förslag som andra talare har presenterat här i dag. Där finns
            den ena riktlinjen efter den andra som innebär att de enda som
            kommer att få ökade möjligheter att få jobb är de byråkrater som
            skall följa upp förslagen.
          </note>
          <note xml:id="i-b93315b1d8880252-0">
            Detta är ett enkelt förslag och det ger en träffsäkerhet.
          </note>
          <note xml:id="i-3a395eb7313d3bc4-0">
            Det finns inte någon i kammaren som i några inlägg har motbevisat
            de synpunkter vi socialdemokrater har haft i detta avseende. Det
            är omöjligt att göra en bedömning av träffsäkerheten. Så har det
            varit med varenda arbetsmarknadspolitisk åtgärd vi har beslutat
            om i denna kammare. Det går inte att avgöra i förväg.
          </note>
          <note xml:id="i-46eb3a1242ad205f-0">
            Jag tror inte att det går att avgöra träffsäkerheten i detta
            förslag i Vänsterpartiets motion heller.
          </note>
          <note xml:id="i-4a6b7a785522e38c-0">
            När det gäller alternativen var detta det mest misslyckade förslaget,
            tyckte jag Per Unckel sade.
          </note>
          <note xml:id="i-a5b5849443f57be2-0">
            Det innebär till råga på allt en oerhörd kostnad. Men arbetslösheten
            kostar också pengar, Per Unckel. Detta är i stället för arbetslöshet.
            Det absolut dyraste för samhället är att låta människor gå arbetslösa.
            Den politik som utformades av den regering som Per
          </note>
          <note xml:id="i-495e83751b21dc32-0">
            Unckel tillhörde kunde helt plötsligt göra 500 000
          </note>
          <note xml:id="i-32363f46fb7e4fb3-0">
            människor arbetslösa här i landet. Kostnaderna för
          </note>
          <note xml:id="i-7c1f0d992fdd24c4-0">
            Arbetsmarknadsfonden ökade. 1992 var det ett överskott i Arbetsmarknadsfonden.
            1994 var kostnaden 70
          </note>
          <note xml:id="i-de636df1a5975bbc-0">
            miljarder. Var det en så bra politik? Det kanske hade varit bra
            med ett riktat anställningsstöd även vid det tillfället, för att
            klara sysselsättningen.
          </note>
          <note xml:id="i-06d1639db00bc8a9-0">
            Fastän denna fråga har varit uppe vid tre tillfällen i kammaren
            verkar det av Per Unckels inlägg om allergi som om han inte har
            förstått någonting. Han efterlyser objekt för allergisanering.
            I dag lider vartannat barn här i landet av allergi. Ändå efterlyser
            Per
          </note>
          <note xml:id="i-0518298b0f43c968-0">
            Unckel objekt. Dessa människor måste ju rimligtvis bo någonstans.
            Sedan försöker han köra in debatten i samma hjulspår som moderaterna
            har gjort hela tiden och säger att kommunerna inte klarar upp
            detta. Vi har inte sagt att den överenskommelse vi har gjort med
            Miljöpartiet innebär enbart satsningar på kommunala bostäder,
            skolor eller andra kommunala inrättningar. Det gäller även andra
            bostäder. Det kommer då att gynna människor som i dag lider av
            allergi.
          </note>
          <note xml:id="i-ae49d52369ed9409-0">
            Herr talman! Jag skall inte förlänga denna debatt.
          </note>
          <note xml:id="i-9319db0bb502af95-0">
            Normalt sett brukar vi inte ha debatt när ett förslag kommer
            tillbaka efter återremiss. Jag förstår, efter en del onyanserade
            debattinlägg, att man har känt sig tvungen att markera från talarstolen.
            Jag yrkar bifall till utskottets hemställan i dess helhet.
          </note>
          <note xml:id="i-48ad77123c6e2a24-0">
            Anf. 102 PER UNCKEL (m) replik
          </note>
          <note xml:id="i-6d7332bd692109a1-0">
            Herr talman! Jag har fyra kommentarer till Johnny
          </note>
          <note xml:id="i-c154c27d7d65f7f4-0">
            Ahlqvists inlägg. Den första gäller min kritik av de stora kostnaderna.
            Den tillbakavisar Johnny Ahlqvist med att arbetslösheten också
            kostar mycket. Sant och visst, Johnny Ahlqvist. Argumentet skulle
            vara relevant om RAS hade lett till några nya jobb. Men som arbetsmarknadsutskottets
            betänkande visar leder det till maximalt 5 000 nya jobb till en
            kostnad av 1 miljon kronor jobbet. Därför anklagelsen om miljonrullning.
          </note>
          <note xml:id="i-bc238898d9d5f7bb-0">
            Min andra kommentar gäller Johnny Ahlqvists bekymmer över att
            alternativen inte finns. Det finns högar med motioner om alternativ
            som utskottet inom kort skall behandla. Dessutom är det min övertygelse
            att det om socialdemokraterna och Miljöpartiet i dag skulle överge
            RAS:et skulle leda till en ökning av förtroendet för regeringens
            ekonomiska politik, som i sin tur skulle leda till mångdubbelt
            fler nya arbetstillfällen än någonsin RAS kan komma att trolla
            fram.
          </note>
          <note xml:id="i-54a8729d1c0f5290-0">
            För det tredje: Johnny Ahlqvist citerar slutsatserna från toppmötet
            i Essen. De slutsatser om krav på sänkta arbetskraftskostnader
            som stats- och regeringscheferna där drog avsåg permanenta sänkningar,
            rakt motsatt det som socialdemokraterna en månad före
          </note>
          <note xml:id="i-fe72301ea21d1296-0">
            Essenmötet hade tvingat igenom i kammaren, när man permanent
            höjde arbetskraftskostnaderna i Sverige.
          </note>
          <note xml:id="i-96d426f295ff9e05-0">
            Den typ av temporära sänkningar som RAS är ett exempel på får
            Johnny Ahlqvist läsa länge i Essenslutsatserna för att hitta minsta
            tillstymmelse till.
          </note>
          <note xml:id="i-6abcc4a7447577de-0">
            För det fjärde: Kammaren återremitterade detta ärende till utskottet
            för att diskutera och bereda finansieringsfrågorna. Johnny Ahlqvist
            får möjligen ursäkta att denna debatt i så fall i någon mening
            också fokuseras på denna frågeställning. Min fråga till
          </note>
          <note xml:id="i-91a0cde6f5eab53f-0">
            Johnny Alhqvist är följande: Var det verkligen så tänkt, när
            socialdemokraterna började diskutera
          </note>
          <note xml:id="i-5fbf440cd73b82a9-0">
            Nordbanken och kraven på att återföra en del av banksubventionerna
            till dem som en gång hade fått stå för det kalaset, nämligen skattebetalarna,
            att dessa pengar i stället skulle användas till att bokstavligen
            kasta i sjön till ingen nytta alls? Det är av det skälet jag frågar
            mig om inte detta i realiteten är ett exempel på att försnilla
            landets tillgångar.
          </note>
          <note xml:id="i-9d2e4f8f9f1c6453-0">
            Enligt min mening bör Nordbanken säljas. Men intäkterna från
            försäljningen skall gå till att minska svenska folkets skuldbörda
            och icke förslösas på åtgärder som en näst intill enig kritikerkår
            har dömt ut som onyttiga för de syften dessa åtgärder anges skola
            fylla.
          </note>
          <note xml:id="i-baa0cdcaf120f75b-0">
            Detta, Johnny Alhqvist, är mina fyra viktigaste kritikpunkter
            mot det som regeringen med Miljöpartiets hjälp nu försöker trumfa
            igenom i riksdagen.
          </note>
          <note xml:id="i-eb9ecd37712614ed-0">
            Anf. 103 JOHNNY AHLQVIST (s) replik
          </note>
          <note xml:id="i-5a649cdb1c114ea4-0">
            Herr talman! Per Unckel för en märkvärdig retorik. Vi diskuterar
            det riktade anställningsstödet. Finansieringsfrågan löstes under
            hela den debatt som har varit för övrigt i dag. Om inte Per Unckel
            följde den debatten kan jag hänvisa honom till att läsa snabbprotokollet,
            för att ta del av de diskussioner som fördes om finansieringen.
          </note>
          <note xml:id="i-b2f912dcf88db0de-0">
            Jag efterlyste vad vi skulle bereda när frågan återremitterades
            till arbetsmarknadsutskottet. Jag efterlyste det från Per Unckel
            under sammanträdet på kvällen. Jag fick inte några indikationer
            på vad som skulle utredas ytterligare, mer än finansieringen.
            Finansieringen ligger i detta fall faktiskt på finansutskottet.
          </note>
          <note xml:id="i-062aba91f93aeec7-0">
            Den diskussionen har vi nog klarat ut.
          </note>
          <note xml:id="i-c90544cbc3236f72-0">
            Det som är märkligt är att jag fortfarande inte får något svar
            från Per Unckel om vad arbetslösheten kostar. Förvisso kostar
            arbetslösheten, säger Per
          </note>
          <note xml:id="i-e84095ae5b049349-0">
            Unckel. Den kostar, som jag sade, i form av en ökning av kostnaderna
            i Arbetsmarknadsfonden från ett överskott så sent som 1992 till
            ett underskott på ungefär 70 miljarder 1994. Detta underskott
            kom under
          </note>
          <note xml:id="i-2316f002d842ffc9-0">
            Per Unckels tid som statsråd.
          </note>
          <note xml:id="i-5029267cd12f5c2c-0">
            Det är inte bara denna del. De 5 miljarder som man diskuterar
            till det riktade anställningsstödet är 5
          </note>
          <note xml:id="i-3fb7a6d224c6dee7-0">
            miljarder av totalt 300 miljarder som satsas på arbetsmarknadspolitiken
            under denna budgetperiod.
          </note>
          <note xml:id="i-e58a6a475af66dc6-0">
            Tycker Per Unckel att detta är en för stor del proportionellt,
            att man satsar 5 miljarder på ett nyrekryteringsstöd? Det är en
            ny idé, som vi satsar på därför att vi ser att de gamla förslagen
            inte längre bär.
          </note>
          <note xml:id="i-00be8fb0343ac0dd-0">
            Herr talman! Jag efterlyser fortfarande moderaternas alternativ
            till arbetsmarknadspolitik. Jag har inte hört något enda förslag
            från Per Unckel där han har specificerat vad moderaterna vill
            göra för att öka sysselsättningen. Nu har Per Unckel en replik
            kvar.
          </note>
          <note xml:id="i-9f9868015903d346-0">
            Jag vädjar till honom: Redovisa moderaternas ställningstagande
            när det gäller arbetsmarknadspolitiken, för att människor skall
            kunna få ett jobb i framtiden.
          </note>
          <note xml:id="i-bda7606d0210e9e5-0">
            Anf. 104 PER UNCKEL (m) replik
          </note>
          <note xml:id="i-2406f61417c3c003-0">
            Herr talman! Också i denna replik har jag fyra kommentarer till
            Johnny Ahlqvist. Den första handlar om Johnny Ahlqvists referens
            till förmiddagens debatt. Han hävdar att finansieringen av RAS
            löstes där.
          </note>
          <note xml:id="i-eaa64585ff7a3d03-0">
            Vän av ordning frågar sig: Hur då då? Där sades att det skulle
            komma ett förslag i kompletteringspropositionen. Jag försöker
            få någon liten känsla för vad detta förslag skall innehålla innan
            Johnny Ahlqvists riksdagsmajoritet begär att vi skall ta ställning
            till det förslag som nu ligger på bordet.
          </note>
          <note xml:id="i-20d2d9ed0502dc6d-0">
            Min fråga till Johnny Ahlqvist kommer att kvarstå, nämligen:
            Är det nu så att man tänker sig att ta till kapitalet som kommer
            ut ur en försäljning av Nordbanken och använda till finansieringen
            av RAS:et?
          </note>
          <note xml:id="i-e34a59c713a529f3-0">
            Det är den enda logiska slutsats man kan dra av den ofullständiga
            debatten från förmiddagen. Är det så det är, Johnny Ahlqvist?
            Om det är så, hur försvarar man i så fall ett sådant ställningstagande?
            Hela svenska folket har, med statsskulden, ställt upp för att
            hålla bankerna över vattenytan. Skall detta svenska folk nu gå
            försäljningsintäkterna förlustiga till följd av behovet av finansiering
            av det riktade anställningsstödet?
          </note>
          <note xml:id="i-3cb488cda3eb0107-0">
            Det är min första fråga. Johnny Ahlqvist må ursäkta mig om jag
            begär ett besked före voteringen.
          </note>
          <note xml:id="i-3b00ce772dc9bc10-0">
            Min andra kommentar gäller följande. Johnny
          </note>
          <note xml:id="i-1bce86809b3e87ce-0">
            Ahlqvist undrar varför vi inte kom med ytterligare förslag under
            beredningsprocessen i utskottet. Vi begärde att finansutskottet
            skulle konsulteras i frågan men blev nedröstade därför att majoriteten
            inte ville ha någon ytterligare beredning. Det vet Johnny Alhqvist
            mycket väl, eftersom det var Johnny Ahlqvist som höll i klubban
            och avslog detta yrkande.
          </note>
          <note xml:id="i-bc55184235f27bd4-0">
            Den tredje kommentaren: Visst, arbetslösheten kostar. Låt oss
            gå vidare och diskutera vilka åtgärder som kan ge verklig effekt.
            Verklig effekt är inte att satsa en miljon kronor per arbetstillfälle
            genom det riktade anställningsstödet. Det är att kasta pengarna
            i sjön.
          </note>
          <note xml:id="i-f8eb1e686ad5d976-0">
            Vårt alternativ finns presenterat i den motion som riksdagen
            så småningom skall behandla. Där föreslår vi ett sjupunktsprogram
            för flera riktiga jobb, baserat på en ekonomi som växer, intresset
            av att öka antalet sysselsättningstillfällen inte minst i den
            privata tjänstesektorn och på den övertygelse som framgår bl.a.
            av uttalanden av en ekonom som sägs ha Göran Perssons speciella
            öra. Jag hänvisar här till en intervju i dagens tidningar, där
            man hävdar att vi nu måste se över villkoren för arbetslöshetsförsäkringen,
            sökfrekvens och sökintensitet, för att säkerställa att vi i en
            uppåtgående konjunktur har möjlighet att dra nytta av all den
            kreativitet som de arbetslösa ändå har. Summan av detta är att
            man aldrig klarar de riktiga jobben med mindre än att människor
            har incitament att söka arbete och att man har en ekonomi som
            skapar arbete och förutsättningar för goda, expanderande företag.
          </note>
          <note xml:id="i-6b4ecbc2be285857-0">
            Anf. 105 JOHNNY AHLQVIST (s) replik
          </note>
          <note xml:id="i-ac160415c2402711-0">
            Herr talman! Per Unckel använder mycket starka ord när han säger
            att detta inte blir till någon nytta alls. Jag har gång på gång
            frågat Per Unckel vilka källor han stöder sig på när han säger
            att detta över huvud taget inte kommer att ge några anställningar.
          </note>
          <note xml:id="i-d66c6f2b34515e9d-0">
            Hur kan Per Unckel vara så säker på det och vad stöder han sina
            påståenden på? Inte på någonting, utan detta är ett antagande,
            precis exakt samma antagande som när man införde det generella
            anställningsstödet. Per Unckel skrev t.o.m. under en proposition
            som - om utskottet inte hade ändrat förslaget -
          </note>
          <note xml:id="i-18b8032283f1b382-0">
            skulle ha inneburit att man hade utbetalat hela lönesumman i
            företag. Där kan man verkligen använda uttrycket att det inte
            skulle ha varit till någon nytta alls.
          </note>
          <note xml:id="i-0688608f4f55a235-0">
            Var det inte dessutom så, att ett och annat av folkets företag
            såldes ut under den tid som Per Unckel satt i regeringen? Blev
            inte heller dessa pengar till någon nytta alls? Här måste man
            väl göra samma antagande.
          </note>
          <note xml:id="i-e70ae192f66cb8c6-0">
            När det gäller Nordbanken har finansministern under dagens debatt
            sagt att RAS skall finansieras genom försäljning. I det avseendet
            kan jag inte ge något ytterligare svar, utan Per Unckel får avvakta
            kompletteringspropositionen.
          </note>
          <note xml:id="i-1f3bc645ace5c47d-0">
            Jag har efterlyst Moderaternas alternativ till regeringens arbetsmarknadspolitik.
            Per Unckel säger att det måste finnas incitament. Vad är det för
            incitament
          </note>
          <note xml:id="i-799bfc9468f482bf-0">
            Per Unckel efterlyser? Är det försämrad arbetslöshetsförsäkring,
            försämrad arbetsrätt och försämringar för de anställda över huvud
            taget? Om det är så bra med alla dessa försämringar och om det
            är så bra med skattesänkningar och allt detta, varför fick vi
            då
          </note>
          <note xml:id="i-a19c9395aac73650-0">
            500 000 nya arbetslösa under den tid som Per
          </note>
          <note xml:id="i-2fbaebbcccaa1dec-0">
            Unckels parti satt i regeringsställning? Det var ju då den politiken
            praktiserades, och det blev en katastrof för hela landet med budgetunderskott,
            ökad statsskuld och framför allt ett ökat antal arbetslösa. Arbetslösheten
            ökade från 2,3 till 12 à 13 %. Jag vet inte om det var så mycket
            bättre med de skattesänkningar, den försämrade arbetsrätt och
            den försämrade a-kassa som genomfördes under åren 1991-1994.
          </note>
          <note xml:id="i-22e070b7edb952ea-0">
            Anf. 106 HANS ANDERSSON (v) replik
          </note>
          <note xml:id="i-24dbca5c41dd7160-0">
            Herr talman! Jag skall inte förlänga debatten alltför mycket
            och inte heller söka strid med Johnny
          </note>
          <note xml:id="i-d0458ff5fa188f36-0">
            Ahlqvist.
          </note>
          <note xml:id="i-43c640d3c0c0a78f-0">
            Johnny Ahlqvist sade att träffsäkerheten inte skulle bli bättre
            enligt vårt förslag. Jag tror nog ändå att han måste erkänna att
            det är så. Vi riktar oss till långtidsarbetslösa, där vår definition
            är 12 månader.
          </note>
          <note xml:id="i-9cc9f86f43951740-0">
            Eftersom regeringens förslag också tillämpas retroaktivt innebär
            det att den som i januari anställt en person som varit arbetslös
            i fyra veckor får ett års betalda arbetsgivaravgifter. Det är
            inte riktat.
          </note>
          <note xml:id="i-d5fe6306586122a2-0">
            Vi har riktat stödet till små företag. Ert förslag ligger på
            500. Därmed omfattas mängder av exportföretag. Många av våra storföretag
            är uppdelade - bolagiserade. Ta t.ex. ABB! De allra flesta ABB-
          </note>
          <note xml:id="i-3b4ded880a15a315-0">
            företagen kommer med i det här paketet.
          </note>
          <note xml:id="i-6fe43f767ac26cd2-0">
            Jag nämnde frågan om privatiseringen och undrade varför man skulle
            ha ett arbetsmarknadspolitiskt paket som stimulerade och gödde
            privatisering på vård- och omsorgsområdet.
          </note>
          <note xml:id="i-ed1dce618e9567fe-0">
            Det andra som är viktigt för mig är bristen på pengar för vår
            ordinarie arbetsmarknadspolitik. Volymen är för liten, och vi
            kommer inte att klara utförsäkringsmålet. Dessutom förekommer
            det felräkningar som gör situationen än värre.
          </note>
          <note xml:id="i-cd60d5629a502c5e-0">
            Vi behöver öka insatserna för invandrare och handikappade. När
            detta diskuteras - och det måste vi göra nu för det budgetår som
            kommer - sägs det att det inte finns några pengar. Samtidigt läggs
            det pengar till åtgärder på ett område, där alla parter som egentligen
            kan uttala sig säger att detta har en mycket liten effekt. Detta
            säger alla experter, och det visas av all erfarenhet och alla
            utredningar. Det är väl mycket konstigt, Johnny Ahlqvist, och
            det är skälet till att vi så starkt kritiserar detta förslag.
          </note>
          <note xml:id="i-da695a886695e866-0">
            Vi befinner oss i en bristsituation, där vi inte har pengar för
            att göra det nödvändigaste. Det gör mig särskilt ont, eftersom
            jag vet att Socialdemokraterna delar Vänsterpartiets djupa oro
            för arbetslösheten. De vet att det primära målet för politiken
            är att få ner arbetslösheten, öka sysselsättningen och därmed
            sanera statsfinanserna. Annars återstår bara det moderata köret
            att spara oss ur den här krisen, dvs. skära ner på välfärden och
            låta det drabba kvinnorna, de arbetslösa, de sjuka och alla dem
            som har behov av att öka sin konsumtion och att skapa en ökad
            efterfrågan i Sverige.
          </note>
          <note xml:id="i-3896f8dc68eef3e8-0">
            Anf. 107 JOHNNY AHLQVIST (s) replik
          </note>
          <note xml:id="i-9a01849848e750e6-0">
            Herr talman! Jag söker inte heller strid, men jag måste ändå
            kommentera Hans Anderssons inlägg.
          </note>
          <note xml:id="i-404a9d93c31a80df-0">
            De satsningar som Vänsterpartiet kräver för vissa grupper i samhället
            kan inte finansieras genom de medel som avsatts för RAS. Det riktade
            anställningsstödet är en engångsinsats, och det kan inte jämföras
            med permanenta åtgärder som även i framtiden belastar budgeten.
            Därför tycker jag att detta är som att jämföra äpplen och päron
            och att Hans Andersson gör det litet för lätt för sig i debatten.
          </note>
          <note xml:id="i-364a1062f7901fa5-0">
            Jag kan instämma i att det kan tyckas som om utskottets förslag
            ger en för liten volym. Det finns emellertid någonting som heter
            kompletteringspropositionen, och jag tycker att man skall vänta
            med att döma ut arbetsmarknadspolitiken tills dess man har sett
            utfallet under hela budgetåret. Det har redan aviserats nya satsningar
            i kompletteringspropostionen på de mest utsatta grupperna. När
            vi skall behandla denna någon gång i juni har vi facit och vet
            om vi har gjort rätt eller inte.
          </note>
          <note xml:id="i-ff64869e03fc3b21-0">
            Anf. 108 HANS ANDERSSON (v) replik
          </note>
          <note xml:id="i-5f9b4a1826616b83-0">
            Herr talman! Låt mig säga att vårt alternativ i arbetsmarknadspolitiken
            inte är finansierat med RAS-
          </note>
          <note xml:id="i-8d956da0e30b1378-0">
            pengar. Vi har inte gjort det som många andra oppositionspartier
            har gjort, utan vi har i första hand skattefinansierat vårt förslag.
          </note>
          <note xml:id="i-9429221fc3eb9f36-0">
            Detta är emellertid någonting som belastar kommande budgetår,
            och det måste ställas mot andra finansieringar som skall ske under
            det budgetåret. Då måste man t.o.m. överväga att tidigarelägga
            de sänkningar av barnbidragen som regeringen vill genomföra.
          </note>
          <note xml:id="i-f8c035f06c5af47e-0">
            Det är många frågor som ligger i den här potten, och man kan
            inte handskas så oförsiktigt med pengar bara därför att man tänker
            sälja Nordbanken under detta budgetår. Även om det inte hör till
            dagens debatt vill jag upprepa att en försäljning av Nordbanken
            för att finansiera en dålig arbetsmarknadspolitik inte är rimlig.
            Det är bara om man har Per Unckels ideologiska skygglappar som
            det är rimligt. Det är inte rimligt för oss som står på vänsterkanten
            i politiken.
          </note>
          <note xml:id="i-64353d1c11bf12b4-0">
            Det är av stort värde att ha tillgång till en bank och kunna
            använda räntevapnet - för att kunna få ner räntan - men också
            att kunna se fram mot en avkastning från den banken för att på
            lång sikt förstärka statsfinanserna. Att sälja av en tillgång
            är ingen verklig finansiering, utan det är bara att flytta pengar
            - i det här fallet för att få kontanta medel i stället för att
            ha en stark och sund bankverksamhet. Detta kan inte vara en rimlig
            politik ens för Socialdemokraterna.
          </note>
          <note xml:id="i-5f2023be78a83141-0">
            Anf. 109 BARBRO JOHANSSON (mp)
          </note>
          <note xml:id="i-3e7ed9e50c3cc8ed-0">
            Herr talman! Som Johnny Ahlqvist sade är det nu tredje gången
            som vi debatterar denna överenskommelse mellan Miljöpartiet och
            regeringen,
          </note>
          <note xml:id="i-30ba567a94d5c358-0">
            Som jag tidigare har påpekat är Miljöpartiet nöjt med överenskommelsen,
            som gör att vi kan fullfölja vårt vallöfte om en allergisanering
            i vårt land.
          </note>
          <note xml:id="i-959dbae184add854-0">
            Allteftersom tiden gått sedan överenskommelsen träffades har
            människor hört av sig för att få veta när man kan sätta i gång
            och allergisanera.
          </note>
          <note xml:id="i-8761c09c91fdcf33-0">
            Behovet är stort, och med tanke på att var tredje människa och
            snart vartannat barn har allergi, kommer detta att bli den största
            enskilda miljöinvesteringen - och en betydelsefull sådan.
          </note>
          <note xml:id="i-f98b1d1d217928cf-0">
            Gröna jobb skapas, och det ger enligt en beräkning ca 25 000
            arbetstillfälen, som till största delen tillfaller byggindustrin
            och byggindustrins underentreprenörer, målarbranschen, rörläggare,
            golvläggare osv.
          </note>
          <note xml:id="i-3f5a82c5659ecb82-0">
            Herr talman! Vi vet alla att byggarbetslösheten är hög - ca 35
            %. I och med att en allergisanering kommer till stånd minskar
            byggarbetslösheten. Allergisaneringsprojektet kommer att sätta
            fart på byggmarknaden och påskynda ett förväntat uppsving inom
            byggbranschen.
          </note>
          <note xml:id="i-9daafba733b32b61-0">
            En expertgrupp kommer enligt överenskommelsen att tillsättas
            för att utforma hur en allergisanering skall utföras och för att
            se hur investeringarna bäst skall kunna utnyttjas både ur sysselsättningssynpunkt
            och med tanke på hälsoaspekterna.
          </note>
          <note xml:id="i-f2430d553bcad224-0">
            En bov i dramat med ökningen av allergierna är allergiframkallande
            byggmaterial.
          </note>
          <note xml:id="i-c0ee152809ca5c7c-0">
            Under 1970- och 1980-talen användes s.k. flytspackel, som är
            gjort av slakteriavfall och som är ett lättarbetat golvmaterial.
            Men som jag sade förra gången sätter flytspackel i gång en biologisk
            process, som utvecklar svamp och mögel. Den största delen av våra
            skolor och daghem är byggda med flytspackel.
          </note>
          <note xml:id="i-00b78aef283d57c9-0">
            Allergisaneringen medför också en energieffektivisering. Elförbrukningen
            kan bringas ner till hälften, och detta innebär i sig en besparing.
            En energieffektivisering och en halvering av elförbrukningen är
            en eftersträvansvärd bieffekt av ett allergisaneringsprojekt.
          </note>
          <note xml:id="i-47127d27063596a1-0">
            Kostnaderna för allergier är i Sverige beräknade till ca 6 miljarder.
            De samhällsekonomiska konsekvenserna av allergier är stora, och
            en minskning av kostnaderna och en minskning av lidandena för
            allergiker är betydelsefulla.
          </note>
          <note xml:id="i-0c482be832e897f6-0">
            Herr talman! De långtidsarbetslösa kommer enligt beräkningar
            och också enligt AMS-chefen att till
          </note>
          <note xml:id="i-34ae012991840286-0">
            70 % komma i åtnjutande av det riktade anställningsstödet. Detta
            ligger i linje med vad Miljöpartiet vill.
          </note>
          <note xml:id="i-86e42b47dff2fd3f-0">
            Herr talman! Frågan om finansieringen av det riktade anställningsstödet
            och allergisaneringen togs första gången upp till diskussion av
            finansutskottet den 7 februari med representanter för Finansdepartementet.
            Det beskedet gavs då att 6 miljarder är inskuggade i posten Tillkommande
            utgiftsbehov, som uppgår till nästan 16 miljarder och som skall
            preciseras senast i kompletteringspropositionen. En precisering
            gjordes i finansutskottet den 23 februari med anledning av att
            en minoritet med hänvisning till bristande finansiering lyckades
            åstadkomma denna bordläggning. Finansutskottets ordförande anmälde
            att regeringen reserverat 2 miljarder i innevarande års budget
            och ytterligare 5 miljarder i budgeten för
          </note>
          <note xml:id="i-f3fec59b91df91b0-0">
            1995/96 och att detta skall preciseras senast i kompletteringspropostionen.
            Mot detta invände ingen ledamot i finansutskottet.
          </note>
          <note xml:id="i-8ef2ccb1ca3c0c60-0">
            Finanseringen av såväl RAS som allergiprojektet har alltså ingått
            i den fullständigt normala budgetprocessen. RAS är lika finansierat
            som alla andra poster, som slutgiltigt skall regleras i kompletteringspropositionen,
            såsom statens bidrag till kommunerna, regionalpolitiken m.m.
          </note>
          <note xml:id="i-417d897e337e6b7d-0">
            Herr talman! Jag yrkar bifall till hemställan i arbetsmarknadsutskottets
            betänkande nr 20.
          </note>
          <note xml:id="i-94c436201b5ff64c-0">
            Anf. 110 PER UNCKEL (m) replik
          </note>
          <note xml:id="i-47c277c7dd455626-0">
            Herr talman! På en berömd krog i Barbro Johanssons hemtrakter
            sjöng man: Varmed skola vi betala?
          </note>
          <note xml:id="i-23cab3b714bac774-0">
            Den frågan skulle jag vilja rikta till Barbro Johansson, i synnerhet
            med tanke på de besked som finansministern på förmiddagen lämnade
            kammaren. Han sade nämligen att det här inte alls var en finansiering
            såsom alla andra, utan det här var en extraordinär finansiering
            som skulle ske genom utförsäljningen av
          </note>
          <note xml:id="i-68be376c80027239-0">
            Nordbanken.
          </note>
          <note xml:id="i-889eaff5975c2d72-0">
            Med tanke på att Barbro Johansson är den ena halvan av äktenskapet
            skulle jag vilja efterhöra om det finns en gemensam syn på hur
            de utgifter som riksdagen förväntas fatta beslut om skola betalas.
            Har
          </note>
          <note xml:id="i-b70b609dcd072a1d-0">
            Barbro Johansson möjligen något ljus att kasta över denna frågeställning
            innan riksdagsmännen förväntas trycka på sina voteringsknappar?
          </note>
          <note xml:id="i-e4785993bf3a3901-0">
            Anf. 111 BARBRO JOHANSSON (mp) replik
          </note>
          <note xml:id="i-23d283cd9da4e0bf-0">
            Herr talman! Jag återkommer till det som jag sade i mitt anförande,
            nämligen att det här är redovisat flera gånger i finansutskottet.
            Inga ledamöter - inte heller Centerns eller Folkpartiets representanter
            -
          </note>
          <note xml:id="i-289238b4536278a8-0">
            opponerade sig mot den finansiering som angavs. Jag hänvisade
            vid den förra debatten till vad som står i detta papper av den
            17 februari.
          </note>
          <note xml:id="i-6ccc9734ec8db438-0">
            Var det Halta Lottas krog i Göteborg som Per
          </note>
          <note xml:id="i-6e9b3512c6a55d5a-0">
            Unckel pratade om? Jag förstod inte riktigt den sista frågan
            eller också hörde jag den inte riktigt. Det var något med ljuset.
          </note>
          <note xml:id="i-9cf5263c2d76098b-0">
            Anf. 112 PER UNCKEL (m) replik
          </note>
          <note xml:id="i-c2e091b43e5f05dc-0">
            Herr talman! Frågan var inte mera originell än att jag ville
            veta hur man skulle betala. Det var vad det gick ut på. Och jag
            blev inte särskilt mycket klokare efter Barbro Johanssons första
            svar.
          </note>
          <note xml:id="i-5714db11630b71a9-0">
            Barbro Johansson sade att allt är redovisat i finansutskottet.
            Finansministern däremot medgav från kammarens talarstol för ett
            par timmar sedan att han redovisade finansieringen där. Någon
            måste ha fel.
          </note>
          <note xml:id="i-2ec1ca7f3bad0edf-0">
            Jag är rädd för att det man kommer fram till när man lägger ihop
            uttalandena från båda dessa parter som nu diskuterar finansieringen
            inte är någon riktigt godartad slutsats för den svenska ekonomin.
            - Det var inget originellare än så som jag avsåg, Barbro Johansson,
            men vi kanske kan försöka en gång till.
          </note>
          <note xml:id="i-c5f2d463b4dea7eb-0">
            Anf. 113 BARBRO JOHANSSON (mp) replik
          </note>
          <note xml:id="i-f7bc05ad18c99d2c-0">
            Herr talman! Det som jag refererade till måste ju alla som sitter
            i finansutskottet ha varit med om. Jag har det i mina papper,
            och det går bra att få kopior av dem.
          </note>
          <note xml:id="i-e0545da6a73f3e7a-0">
            Jag tycker att finansminister Göran Persson borde vara den tunga
            parten i det här sammanhanget. Han sade att det också kommer att
            göras enskilda försäljningar för att finansiera det här. Men som
            jag tidigare refererade är detta förlagt till den s.k. TUB:en;
            det är den skuggade posten där. Det är det besked jag har fått.
            Jag kan inte svara något annat. Jag sitter inte själv i finansutskottet,
            men den 7 februari och den 23
          </note>
          <note xml:id="i-190f486ac1fb3280-0">
            februari sade man att 2 miljarder var avsatta i innevarande års
            budget och ytterligare 5 miljarder i budgeten 1995/96. Alla andra
            sådana här bidrag ligger också senare i kompletteringspropositionen.
            Jag kan inte förstå att detta är annorlunda - det är inte annorlunda
            än någonting annat.
          </note>
          <note xml:id="i-d20a819432d68459-0">
            Anf. 114 WIGGO KOMSTEDT (m) replik
          </note>
          <note xml:id="i-daf59631702903b2-0">
            Herr talman! Jag vill bara redovisa en intressant synpunkt som
            framkom i går. I går kväll var trafikutskottet inbjudet till Svenska
            kommunförbundet. Budskapet till oss var bl.a.: Mera pengar till
            enskilda vägar och till regionala flygplatser! Det är inte ovanligt
            att intresseorganisationer har de önskemålen.
          </note>
          <note xml:id="i-9badc97c92d8aeeb-0">
            Men det som är intressant i det här sammanhanget är de synpunkter
            som Svenska kommunförbundet framförde på anslaget till allergisanering.
            Man ansåg att det var alldeles för stort. Man påstod att det skulle
            gå att hitta objekt att allergisanera för allra högst 1
          </note>
          <note xml:id="i-c05f35969364b2d1-0">
            miljard. Kommunförbundet bör väl vara den organisation som bäst
            kan överblicka vad kommunerna kan göra!
          </note>
          <note xml:id="i-8dd531432f3aa0d5-0">
            Detta, herr talman, har jag velat redovisa därför att det är
            ytterligare ett exempel på hur hafsigt förslaget har kommit till.
            Det blir naturligtvis en sådan röra när en minoritetsregering
            hoppar från tuva till tuva!
          </note>
          <note xml:id="i-67664656423d3660-0">
            Anf. 115 JOHNNY AHLQVIST (s) replik
          </note>
          <note xml:id="i-3e8e260804569abe-0">
            Herr talman! Det är märkligt att Wiggo Komstedt inte kommer ihåg
            vad föregående regering gjorde; där hoppade man också från tuva
            till tuva, men ibland hoppade tuvan - Ny demokrati - undan, och
            då blev de som satt i regeringen blöta om fötterna.
          </note>
          <note xml:id="i-d81ae9260519200a-0">
            När det gäller Kommunförbundets påstående vill jag säga att jag
            delar uppfattningen att det finns kommunala objekt för kanske
            1 miljard. Men vi har ju skrivit i den beställning vi har gjort
            till regeringen i betänkandet att stödet även skall gälla vanliga
            bostäder. Det finns faktiskt en stor mängd privata bostäder här
            i landet som kommer att omfattas av de här saneringspengarna.
          </note>
          <note xml:id="i-5534171a4b5573d0-0">
            Jag tror alltså inte att vi har olika uppfattningar i den frågan,
            Wiggo Komstedt. Det blir nog 1 miljard på den kommunala sektorn,
            och 1 miljard på den privata sektorn. Ett plus ett är två; alltså
            behövs det 2
          </note>
          <note xml:id="i-ad76960b036b9b5f-0">
            miljarder för den här saneringen. Eller har Wiggo
          </note>
          <note xml:id="i-44fe9d8bef794318-0">
            Komstedt ett annat sätt att räkna?
          </note>
          <note xml:id="i-8645707caa09452d-0">
            Anf. 116 WIGGO KOMSTEDT (m) replik
          </note>
          <note xml:id="i-06ed054f3d6d3e12-0">
            Herr talman! Johnny Ahlqvist säger nu att anslaget skall gå även
            till den privata sektorn. Men det har inte redovisats att stödet
            skall fördelas på det sättet.
          </note>
          <note xml:id="i-55a93aecd08d0908-0">
            Jag inbillar mig att en organisation som Kommunförbundet bör
            vara mycket väl skickad att bedöma totalbilden. Den redovisning
            som jag har tagit del av har i varje fall angivit att allergibekymren
            uppstår i våra skolor, barndaghem och andra offentliga lokaler
            som barnen vistas i.
          </note>
          <note xml:id="i-63c2fe6304fea911-0">
            Anf. 117 JOHNNY AHLQVIST (s) replik
          </note>
          <note xml:id="i-88da4f5f8e684e03-0">
            Herr talman! Jag vill bara säga till Wiggo
          </note>
          <note xml:id="i-169630da1d11c14c-0">
            Komstedt att det kanske vore en fördel om man läste betänkandet
            innan man begär ordet och går upp i talarstolen och gör en massa
            påståenden som inte överensstämmer med vad som sägs i betänkandet.
            I
          </note>
          <note xml:id="i-4fc58abbcdc01bd0-0">
            betänkandet står det faktiskt att det gäller bostäder och inte
            bara skolor och daghem. Jag rekommenderar alltså Wiggo Komstedt
            att läsa handlingen innan han sätter upp sig på talarlistan nästa
            gång ett betänkande från arbetsmarknadsutskottet skall behandlas
            i kammaren.
          </note>
          <note xml:id="i-ff8899fce4d29dd2-0">
            Anf. 118 WIGGO KOMSTEDT (m) replik
          </note>
          <note xml:id="i-15e225f149256a2b-0">
            Herr talman! Jag har faktiskt sett en del av den hafsighet som
            Johnny Ahlqvist har varit med och åstadkommit i det här betänkandet,
            så jag vet en del om vad som står i det.
          </note>
          <note xml:id="i-437ff3f75968f6ad-0">
            Jag vidhåller att det är - skolor, barndaghem och andra offentliga
            lokaler - som brukar nämnas i detta sammanhang.
          </note>
          <note xml:id="i-47cf08ba08f47d44-0">
            Johnny Ahlqvist talade i ett tidigare inlägg om tuvhoppande och
            nämnde Ny demokrati. Det partiet kan ju inte vara något störande
            element nu; det finns ju inte ens i riksdagen.
          </note>
          <note xml:id="i-c7b9220ff6f13e68-0">
            Det är faktiskt också en viss skillnad. När Ny demokrati emellanåt
            anslöt sig till förslag från den borgerliga regeringen var det
            Ny demokrati som hoppade på vagnen. Nu är det faktiskt ni socialdemokrater
            som har inbjudit Miljöpartiet att åka med. Det är en viss skillnad,
            Johnny Ahlqvist!
          </note>
          <note xml:id="i-9181ff23cbf6c68b-0">
            Anf. 119 JOHNNY AHLQVIST (s) replik
          </note>
          <note xml:id="i-9a8c620a01bbd81e-0">
            Herr talman! Vem som hoppade på vems vagn under förra mandatperioden
            kan man ifrågasätta. Det genomfördes direkta förhandlingar mellan
            Ny demokrati och Moderaterna från talarstolen och via telefonen
            i foajén. I de flesta fallen var det nog ni som fick hoppa på
            vagnen och inte tvärtom, Wiggo Komstedt!
          </note>
          <note xml:id="i-b5b3674f8b4b0a94-0">
            Anf. 120 BARBRO JOHANSSON (mp) replik
          </note>
          <note xml:id="i-caa51a24d60db955-0">
            Herr talman! Det är ju som Johnny Ahlqvist sade inte bara kommuner
            detta gäller - det gäller bl.a.
          </note>
          <note xml:id="i-7e65317c60a64664-0">
            också bostäder. Har man allergiska barn och bor i en bostad som
            innehåller byggmaterial som framkallar allergier är det självklart
            en väldig fördel om man kan allergisanera även den.
          </note>
          <note xml:id="i-b6f585a62d87a731-0">
            Detta gäller, som jag sade i mitt förra inlägg, inte bara kommunerna.
            Även privata företag som håller på med sanering av flytspackel
            och andra allergisaneringar har hört av sig och är mycket intresserade.
          </note>
          <note xml:id="i-df431e806fdad70f-0">
            Det har nu bildats ett nätverk över landet med i första hand
            90 kommuner som har lagt undan pengar och har tänkt allergisanera.
            Det 25-procentiga bidraget kommer då väl till pass. En kommun
            i Umetrakten kommer att ta hand om omkring 20 miljoner.
          </note>
          <note xml:id="i-c1671894d266a8aa-0">
            Kommuner som har lagt undan pengar för detta är
          </note>
          <note xml:id="i-1e2a3b76f2a9623c-0">
            Göteborg, Malmö, Trelleborg, Södertälje, Växjö,
          </note>
          <note xml:id="i-554a894f0a54b74d-0">
            Umeå, Luleå, Gällivare, Värnamo, Östra Göinge m.fl.
          </note>
          <note xml:id="i-a74246f872e0d0cf-0">
            Jag kan därför inte tro att det här inte är ett välkommet bidrag.
          </note>
          <note xml:id="i-ff96f93ad05271e4-0">
            Anf. 121 WIGGO KOMSTEDT (m) replik
          </note>
          <note xml:id="i-ebe49c4660fb0e59-0">
            Herr talman! Det var inte så värst många kommuner som Barbro
            Johansson fick med - det finns drygt
          </note>
          <note xml:id="i-ff8779ae81d4400a-0">
            280! Hennes lista var inte särskilt imponerande. Men det kanske
            är ointressant att diskutera.
          </note>
          <note xml:id="i-732a77373c737e90-0">
            Av de 2 miljarder som finns avsatta skulle alltså, enligt ert
            argumenterande, den ena miljarden täcka de offentliga lokalerna
            och den andra skulle gå till bostäder. Men Barbro Johansson sade
            i ett tidigare inlägg att det behövdes 6 miljarder. Är det alltså
            så att vi klarar allting med de 2 miljarderna, eller behövs det
            ytterligare medel? I så fall är det inte vartannat barn man skulle
            kunna rädda, utan då är det ju helt andra siffror som gäller.
            Det är litet konstigt att man rör sig med sådana siffror, men
            detta kanske Miljöpartiet och Socialdemokraterna så småningom
            klarar upp sig emellan.
          </note>
          <note xml:id="i-23e24acdfebcd750-0">
            Anf. 122 BARBRO JOHANSSON (mp) replik
          </note>
          <note xml:id="i-3483291a6a4de76b-0">
            Herr talman! Jag sade att allergierna kostar 6 miljarder kronor
            i Sverige. Det har inte med saneringen att göra. I Finland kostar
            allergierna omkring 4,5
          </note>
          <note xml:id="i-879fec0b4c54c18b-0">
            miljarder kronor. Det har inte alls någon koppling till detta.
          </note>
          <note xml:id="i-f0ed2451a5e8a1c2-0">
            Jag vet att vi har flera kommuner i landet, och flera hör av
            sig. Vi har nu fått ihop ett nätverk på 90
          </note>
          <note xml:id="i-a7f551323eb13ddd-0">
            kommuner, men flera kommer till.
          </note>
          <note xml:id="i-ae013f80a64d2007-1">
            Överläggningen var härmed avslutad.
          </note>
          <note xml:id="i-586decb7515cfa4a-1">
            Beslut
          </note>
          <note xml:id="i-0585c55bfbbf2497-0">
            Mom. 1 (avslag på propositionen m.m.)
          </note>
          <note xml:id="i-3a25ded3c86e6135-5">
            1. utskottet
          </note>
          <note xml:id="i-c67f9ffe20a73729-0">
            2. res. 1 i motsvarande del (m, c, fp, kds)
          </note>
          <note xml:id="i-2d9296c89a3ae015-3">
            Votering:
          </note>
          <note xml:id="i-256cd455d4da6f91-0">
            163 för utskottet
          </note>
          <note xml:id="i-30ed869c72fbb3e1-0">
            122 för res. 1
          </note>
          <note xml:id="i-4dfe895893f2b685-0">
            18 avstod
          </note>
          <note xml:id="i-dd0279e9a528f5af-0">
            46 frånvarande
          </note>
          <note xml:id="i-7ac896fdf3e45e08-6">
            Kammaren biföll utskottets hemställan.
          </note>
          <note xml:id="i-30628ffe6ecb45d0-5">
            Partivis fördelning av rösterna:
          </note>
          <note xml:id="i-0f33d8c2147d81d2-0">
            För utskottet: 145 s, 2 m, 16 mp
          </note>
          <note xml:id="i-eee5f01ce855a3f7-0">
            För res. 1:1 s, 71 m, 19 c, 18 fp, 13 kds
          </note>
          <note xml:id="i-4548e105822b7056-0">
            Avstod: 18 v
          </note>
          <note xml:id="i-2fc3f96dd93c5d33-0">
            Frånvarande: 15 s, 7 m, 8 c, 8 fp, 4 v, 2 mp, 2 kds
          </note>
          <note xml:id="i-92eb6dabba32c79d-0">
            Gustaf von Essen och Lennart Hedqvist (båda m)
          </note>
          <note xml:id="i-249fc898b6f7aa30-0">
            anmälde att de avsett att rösta nej men markerats ha röstat ja.
          </note>
          <note xml:id="i-9accc149fc1dcd71-0">
            Mom. 2 (utformningen av lagförslagen)
          </note>
          <note xml:id="i-3a25ded3c86e6135-6">
            1. utskottet
          </note>
          <note xml:id="i-6f86917d108a9c21-0">
            2. res. 2 (v)
          </note>
          <note xml:id="i-2d9296c89a3ae015-4">
            Votering:
          </note>
          <note xml:id="i-879e107fbc03318e-0">
            180 för utskottet
          </note>
          <note xml:id="i-8d471f940f823bbe-1">
            18 för res. 2
          </note>
          <note xml:id="i-42e4b45b5d1537a3-0">
            107 avstod
          </note>
          <note xml:id="i-0b84251524551ac0-0">
            44 frånvarande
          </note>
          <note xml:id="i-7ac896fdf3e45e08-7">
            Kammaren biföll utskottets hemställan.
          </note>
          <note xml:id="i-30628ffe6ecb45d0-6">
            Partivis fördelning av rösterna:
          </note>
          <note xml:id="i-47a771bed7074ae9-0">
            För utskottet: 145 s, 9 m, 6 c, 3 fp, 16 mp, 1 kds
          </note>
          <note xml:id="i-89af96388ecf005f-0">
            För res. 2: 18 v
          </note>
          <note xml:id="i-2355480879318f6c-0">
            Avstod: 1 s, 66 m, 13 c, 15 fp, 12 kds
          </note>
          <note xml:id="i-731190a367d86d82-0">
            Frånvarande: 15 s, 5 m, 8 c, 8 fp, 4 v, 2 mp, 2 kds
          </note>
          <note xml:id="i-d4fdb336d73661da-0">
            Mom. 3 (ett investeringsprogram)
          </note>
          <note xml:id="i-3a25ded3c86e6135-7">
            1. utskottet
          </note>
          <note xml:id="i-5ceed74d4c9f5db1-1">
            2. res. 1 (m, c, fp, kds)
          </note>
          <note xml:id="i-1d1274c8777e3d95-0">
            Kammaren biföll utskottets hemställan med acklamation.
          </note>
          <note xml:id="i-54dc9e5a12651d69-0">
            Beslut om uppskjuten votering
          </note>
          <note xml:id="i-57fc35401ffb2678-0">
            På förslag av tredje vice talmannen medgav kammaren att de ärenden
            som hann debatteras färdigt under dagens sammanträde skulle avgöras
            vid arbetsplenum onsdagen den 15 mars.
          </note>
          <note xml:id="i-3078e7c6757417f8-0">
            5 § Anslag till jämställdhet m.m.
          </note>
          <note xml:id="i-c2fa41160078003a-2">
            Föredrogs
          </note>
          <note xml:id="i-47e9ce82859aceb2-0">
            Arbetsmarknadsutskottets betänkande 1994/95:AU7
          </note>
          <note xml:id="i-10bac71b70df2877-0">
            Anslag till jämställdhet m.m. (prop. 1994/95:100
          </note>
          <note xml:id="i-2e9de091ecb12eee-0">
            delvis)
          </note>
          <note xml:id="i-a8eef81618e47674-0">
            Anf. 123 CHRISTEL ANDERBERG (m)
          </note>
          <note xml:id="i-4251a57da82e8aa1-0">
            Herr talman! Som genom en ödets ironi, eller som en följd av
            kammarkansliets eminenta planering har vi i dag på den internationella
            kvinnodagen att debattera och fatta beslut om anslag till jämställdhet.
            Just i dag talas det mycket om att Sverige är världens mest jämställda
            land, att vi har världens mest jämställda regering och världens
            mest jämställda parlament. Och så är det ju. Och det är bra.
          </note>
          <note xml:id="i-69fce9dc038542cd-0">
            Men vi moderater ser en betydande risk för att uppmärksamheten
            i allt för hög grad fokuseras på den matematiska jämställdheten,
            på ambitionen att nå en jämn könsfördelning i varje beslutande
            församling, i alla yrken, i alla samhälleliga funktioner - och
            det till vilket pris som helst. 50-procentsstrecket tenderar att
            bli ett övergripande mål i sig. Vi anser att den som lägger sin
            ambitionsnivå på detta formella plan gör debatten enkel för sig
            - enkel och ytlig.
          </note>
          <note xml:id="i-8e493f0c308ec199-0">
            Fortfarande finns det förvisso betydande skillnader mellan kvinnors
            och mäns reella villkor. Lång väg återstår att gå innan vi i praktiken
            har uppnått en jämnare fördelning av makt, inflytande och möjligheter
            till ekonomisk självständighet. Nu när de rent diskriminerande
            lagarna och reglerna i stort sett har avskaffats återstår den
            svåraste delen av jämställdhetsarbetet, nämligen att finna vägar
            att påverka människors attityder.
          </note>
          <note xml:id="i-58eff4710f902f62-0">
            Jämställdhetsarbetet kräver insatser inom många delar av samhället.
            Den attitydpåverkan som nu förestår uppnås dock inte främst genom
            politiska beslut utan genom att enskilda individer tar ett personligt,
            praktiskt och moraliskt ansvar.
          </note>
          <note xml:id="i-8162b1523c611638-0">
            Jämställdhetsarbetet måste bedrivas långsiktigt. Vi måste acceptera
            att det tar tid att i grunden förändra människors attityder. Mycket
            av det jämställdhetsarbete som på sistone har bedrivits till följd
            av politiska beslut har skett i form av olika projekt. Utvärderingen
            av dessa projekt har emellertid ofta givit vid handen att verksamheterna
            har klingat ut när projekttiden och projektpengarna har tagit
            slut. I realiteten blir effekterna därför ofta kortvariga och
            ytliga.
          </note>
          <note xml:id="i-453c4cbb8d6ace53-0">
            Även världens mest jämställda regering synes ha börjat tvivla
            på värdet av tillfälliga kampanjer och projekt. Hur skall man
            annars förklara att regeringen, i all tysthet och utan någon särskild
            motivering, drar ner anslaget under G 2, Särskilda jämställdhetsåtgärder,
            med ca 30 % jämfört med innevarande budgetår?
          </note>
          <note xml:id="i-03675322aab66812-0">
            Inte heller under utskottsbehandlingen har denna mycket kraftiga
            besparing vållat någon debatt.
          </note>
          <note xml:id="i-2a6d4e02bf529d8d-0">
            När det däremot gäller bidrag till kvinnoorganisationernas centrala
            verksamhet föreslås oförändrade anslag. På just detta område skall
            alltså inte de gängse restriktionerna för statens utgifter gälla,
            trots att dessa organisationer bedriver en verksamhet som efterfrågas
            av allt färre kvinnor. Det senare framgår av att antalet medlemmar
            i kvinnoorganisationerna har minskat med sammanlagt drygt 10 000
            under det verksamhetsår som ligger till grund för beräkningen
            av statsbidraget, enligt vad som redovisas i budgetpropositionen.
            Allt sker enligt det gamla socialdemokratiska receptet: Häll pengar
            över ett problem så löser det sig självt!
          </note>
          <note xml:id="i-359bfeebaf02cfc3-0">
            Moderata samlingspartiet anser att bidraget till kvinnoorganisationernas
            centrala verksamhet bör minskas med 1 miljon kronor i förhållande
            till regeringens förslag. Motivet härför är att alla verksamheter
            måste bidra för att vi skall uppnå stabilitet i de offentliga
            finanserna och nå målet om en balanserad budget till år 1998.
          </note>
          <note xml:id="i-8734c6bb8b895a39-0">
            Herr talman! Med tanke på dagens betydelse är det naturligtvis
            frestande att ge sig djupare in i själva sakfrågan, den om jämställdhet
            mellan kvinnor och män. Betänkande AU7 är emellertid ett rent
            anslagsbetänkande. Dessutom har regeringen aviserat att den inom
            kort kommer att lägga fram en särproposition om jämställdhetsfrågorna.
            Den kommer naturligtvis att föranleda en ingående analys och debatt
            i denna kammare. Jag avser därför inte att bränna av vårt krut
            redan i den här debatten.
          </note>
          <note xml:id="i-019ef5371772eada-0">
            Jag nöjer mig avslutningsvis med att yrka bifall till reservation
            nr 3 till betänkandet.
          </note>
          <note xml:id="i-cd0f0ad4e79a6940-0">
            Anf. 124 INGRID BURMAN (v)
          </note>
          <note xml:id="i-4564df39d816c271-0">
            Herr talman! Vänsterpartiet har länge arbetat för att könsdiskrimineringen
            i samhället och i arbetslivet skall upphöra. Naturligtvis hade
            det varit skönt att här i dag den 8 mars på den internationella
            kvinnodagen kunna konstatera att läget i landet var gott och att
            ytterligare åtgärder för att motverka kvinnodiskrimineringen inte
            behövdes, men så är inte fallet.
          </note>
          <note xml:id="i-c9b0dfc92ab74b4c-0">
            Fortfarande kvarstår en utbredd diskriminering av kvinnor i samhället
            och i arbetslivet. Det gäller bl.a.
          </note>
          <note xml:id="i-de752639954a8f45-0">
            rätten och möjligheten att försörja sig själv. Vi kan också se
            en tilltagande lönediskriminering, dvs. att lönegapen mellan män
            och kvinnor ökar. Insikten om att lönediskriminering förekommer
            är inte ny, och den delas i stort sett av alla riksdagspartier.
            Vad som däremot saknas är modet att låta denna insikt övergå till
            handling, t.ex. att avsätta mer resurser till JämO, så att vi
            aktivt kan börja arbeta med detta.
          </note>
          <note xml:id="i-d14096ca1058bfc6-0">
            I en artikel i gårdagens Dagens Nyheter läste jag att jämställdhetsminister
            Mona Sahlin har blivit positiv till att använda arbetsvärdering
            som ett sätt att motverka lönediskriminering. Det har hon blivit
            efter det att hon har studerat Kanada, som har en lag om en obligatorisk
            arbetsvärdering. Det gläder mig.
          </note>
          <note xml:id="i-10df4a23330e25b1-0">
            Vänsterpartiet har länge motionerat om ett sådant system här
            i Sverige, men för ett sådant system krävs också resurser så att
            JämO kan följa och övervaka alla företag i Sverige. Det socialdemokratiska
            partiet har alltså i dag en chans att gå från ord till handling,
            att gå från att yttra sig i DN till att sätta till resurser för
            att det här skall bli verkligt. Det kan bli verkligt om man stöder
            Vänsterpartiets reservation till det betänkande som vi nu behandlar.
          </note>
          <note xml:id="i-9f54759c641f393e-0">
            Mona Sahlin hävdar också, enligt samma artikel, att vi skall
            tala mer om lönediskriminering och mindre om jämställdhet, eftersom
            diskriminering är ett lagbrott medan jämställdhet mer handlar
            om attityder.
          </note>
          <note xml:id="i-5e504c8e24f8bb24-0">
            Återigen kan jag konstatera att det låter som om
          </note>
          <note xml:id="i-dac80bb0166534bc-0">
            Mona Sahlin har tagit del av Vänsterpartiets tidigare inlägg
            i jämställdhetsdebatten. Det gläder mig att vi nu gör samma bedömning.
            Men det är också mycket önskvärt att denna insikt inte bara stannar
            vid en bedömning utan att socialdemokraterna också avsätter resurser
            och redskap för att vi aktivt skall kunna angripa den diskriminering
            som i dag förekommer på arbetsmarknaden. Det krävs inte bara instruktioner
            till
          </note>
          <note xml:id="i-28c145d939657b58-0">
            JämO. Det krävs också utökade ekonomiska insatser.
          </note>
          <note xml:id="i-8778d004a8c9259c-0">
            Vänsterpartiet vill att JämO skall intensifiera arbetet med lönefrågorna.
            Vänsterpartiet anser att JämO
          </note>
          <note xml:id="i-be8950d58eebb7ca-0">
            för det kommande budgetåret skall tillföras ytterligare
          </note>
          <note xml:id="i-71af2e1b658b1912-0">
            2,5 miljoner kronor. Det motsvarar tre handläggartjänster och
            två assistenttjänster. Då kan JämO bygga upp en avdelning som
            uteslutande kan arbeta med lönefrågor.
          </note>
          <note xml:id="i-174643f7d4d27c7e-0">
            Om vi skall kunna motverka lönediskrimineringen i Sverige krävs
            mer än ord. Det krävs också resurser.
          </note>
          <note xml:id="i-6679fc62dd2ccdc2-0">
            I dag finns kvinnorna på arbetsmarknaden i nästan lika stor utsträckning
            som männen. Men nästan varannan kvinna arbetar deltid. Helt kort
            kan man säga att kvinnor själva bekostar sin arbetstidsförkortning
            medan män ofta arbetar övertid, dvs. mer än normalarbetstiden.
            Så konserveras den ekonomiska ojämlikheten mellan män och kvinnor,
            och så länge denna ojämlikhet kvarstår undergrävs också kvinnors
            rätt och möjlighet att försörja sig själva. Det krävs en hel lön
            för att kunna leva drägligt i de flesta inkomstnivåer.
          </note>
          <note xml:id="i-982069e7abb9a43d-0">
            Normen om 8-timmarsdagen och 40-
          </note>
          <note xml:id="i-c3ad32bd23544518-0">
            timmarsveckan lades fast i en tidsålder då mest män förvärvsarbetade
            och en stor del av kvinnorna fanns i hemmen. Nu har arbetslivet
            ett helt annat utseende.
          </note>
          <note xml:id="i-1f267cee0836a06a-0">
            Nu finns både män och kvinnor i lika stor utsträckning på arbetsmarknaden.
            Trots detta har inget hänt när det gäller arbetstidsfrågan. Den
            ekonomiska ojämlikheten mellan män och kvinnor kvarstår så länge
            kvinnor tvingas välja att arbeta deltid för att orka och hinna
            med familj och barn samtidigt som männen fortsätter att arbeta
            åtta timmar eller mer. Det är en ekonomisk ojämlikhet som konserveras
            och tas med ända in i pensionsåldern, eftersom pensionen beräknas
            på arbetsinkomsten.
          </note>
          <note xml:id="i-7037dcc5fe8e2397-0">
            Om vi aktivt skall kunna angripa de olika ekonomiska villkoren
            för män och kvinnor måste vi också se över arbetstiden och hur
            den är fördelad mellan könen. Vänsterpartiet föreslår i sin motion
            att JämO
          </note>
          <note xml:id="i-4fd0d4dfd3b08441-0">
            skall ges i uppdrag att utreda en förkortad arbetsdags effekter
            på löneskillnaderna mellan könen och på jämställdheten i arbetslivet.
            Det räcker alltså inte att motverka lönediskriminering. Om män
            och kvinnor skall kunna leva på samma ekonomiska villkor måste
            vi också diskutera en arbetstidsförkortning som ger alla rätt
            och möjlighet att arbeta heltid och försörja sig själva och som
            samtidigt ger alla möjlighet att ta ansvar för hem och familj.
          </note>
          <note xml:id="i-4a1b78f5da53d626-0">
            Att blunda för att rätten och möjligheten till heltidsförsörjning
            är en nyckelfråga är inte seriöst om man menar allvar med talet
            om att motverka diskrimineringen på arbetsmarknaden.
          </note>
          <note xml:id="i-0715c079a4c357ed-0">
            Miljöpartiet har i en egen motion som behandlas i betänkandet
            lyft fram frågan om jämställdheten i den svenska kyrkan. Det här
            tycker jag är en nog så viktig motion. Kyrkan är en av de sista
            utposterna där en oförblommerad könsdiskriminering pågår. Vänsterpartiet
            kan dela den uppfattning som Miljöpartiet redovisar i motionen,
            men vi konstaterar att det Miljöpartiet begär redan ingår i JämO:s
            uppgifter, varför vi har haft svårt att stöda Miljöpartiets hemställan.
          </note>
          <note xml:id="i-2933999319673225-0">
            Kort sagt: Det är svårt att besluta om något som redan är beslutat.
          </note>
          <note xml:id="i-732286d42c36ba8e-0">
            Slutligen vill jag vända mig till alla socialdemokrater och folkpartister
            i riksdagen, dvs. de partier som så ofta går ut och lyfter upp
            jämställdhetsfrågorna i debatten. Jag gläds åt vad ni säger när
            det gäller behovet av att avveckla lönediskrimineringen på arbetsmarknaden
            och det ni säger om att motverka kvinnors underordning på arbetsmarknaden.
          </note>
          <note xml:id="i-fd51c5ed0a90c749-0">
            Men nu har jag lyssnat på er i mer än 20 år - så länge har jag
            funnits på arbetsmarknaden, och så länge har jag deltagit i jämställdhetsarbetet.
            Men inget har hänt: Lönegapen ökar, arbetstidsgapet mellan män
            och kvinnor ökar, kvinnors rätt och möjlighet att försörja sig
            själv minskar.
          </note>
          <note xml:id="i-15f8191dd1db2555-0">
            Det räcker alltså inte med ord. Det krävs också resurser, så
            att ett aktivt arbete kan inledas för att omsätta vackert tal
            om arbetsvärderingsinstrument i praktisk handling och motverka
            lönediskriminering.
          </note>
          <note xml:id="i-7543702dbb13b346-0">
            Vänsterpartiet har lagt fram ett förslag som innebär konkreta
            åtgärder för att påbörja det arbetet. Vi är beredda att avsätta
            resurser för detta.
          </note>
          <note xml:id="i-d946e2ab3a7c506a-0">
            Herr talman! Jag yrkar bifall till Vänsterpartiets reservation
            nr 1.
          </note>
          <note xml:id="i-e66640d47c631b6a-0">
            Anf. 125 EWA LARSSON (mp)
          </note>
          <note xml:id="i-3c3c63c43834ba09-0">
            Herr talman! Jag skall ta upp den redan påannonserade motionen
            om kyrkan och jämställdheten. Jag skulle vilja börja på det här
            sättet:
          </note>
          <note xml:id="i-426d395f49783331-0">
            "Fader himmel och moder jord, helgat varde ert namn." Ja, så
            kan det låta i min statskyrka när den kvinnliga prästen förrättar
            gudstjänst. Genast känner jag och andra kvinnor att kyrkan är
            till också för oss, att vi finns och utgör en del av helheten.
          </note>
          <note xml:id="i-16fcde19335dd823-0">
            Jag och andra kvinnor - och några modiga män -
          </note>
          <note xml:id="i-37720202d7243646-0">
            dansar ibland heliga danser i kyrkan under ledning av kvinnliga
            präster. I dansen hyllar vi den heliga moder jord och vänder oss
            med öppna händer till den himmelska höjden och vårt gemensamma
            universum. I
          </note>
          <note xml:id="i-07f8987fdeb8a264-0">
            dansen förenas liv och död i det ständiga kretslopp som vi alla
            är en del av. Den här kyrkliga aktiviteten känns för mig helt
            rätt och riktig. Här kan jag låta min andlighet spira och utvecklas
            tillsammans med andra.
          </note>
          <note xml:id="i-a5d0cdf8ad654d03-0">
            Tack, alla kvinnliga präster som för in hela mänskligheten i
            kyrkan!
          </note>
          <note xml:id="i-0e5456cd7ad7e59e-0">
            Men ni är få, och det verkar gå oerhört trögt att släppa in kvinnor
            i det kyrkliga arbetslivet. Vid biskopstillsättningen i Växjö
            finns endast en kvinnlig sökande. Nordens första kvinnliga biskop
            i Hamar i
          </note>
          <note xml:id="i-7f721be513ac6241-0">
            Norge inledde sin gudstjänst i dag på internationella kvinnodagen
            med att säga: Käre Gud, vår far och mor. Och ingen kan förbjuda
            henne att säga det, eftersom hon är biskop. Eftersom Gud alltid
            omtalas i bilder är det lika rätt att ge Vår Herre en kvinnlig
            gestalt.
          </note>
          <note xml:id="i-f5af714cef73c8ca-0">
            Inom den norska statskyrkan har man tillsatt en kommitté som
            söker en gudstjänstordning utan manlig språkdräkt. Ledamöterna
            i kommittén befarar att dagens liturgi kan skapa ett avstånd mellan
            kvinnorna och Evangeliet. Som kvinna instämmer jag. Visst har
            språkbruket inom Svenska kyrkan ibland fått mig att känna konvulsioner.
            Samtidigt behöver jag kyrkan som stöd i min andliga utveckling.
          </note>
          <note xml:id="i-f5342d6d3bf63304-0">
            Herr talman! I språket finns flera ord som uttrycker att människor
            inte får behandlas olika. Vi har orden jämlikhet, jämlik och jämställdhet.
            Men trots detta har vi fortfarande en uppenbart snedvriden könsfördelning
            inom många stift. Dagens negativa särbehandling av kvinnliga präster
            ser jag som en klar diskriminering. Jag utgår då från aspekten
            att diskriminering innebär att någon behandlas på ett sådant sätt
            att alla inte behandlas lika. Det här gäller oavsett vilka motiv
            som ligger bakom särbehandlingen. Dagens situation är mycket mycket
            otillfredsställande.
          </note>
          <note xml:id="i-7f9d15e0d53baeac-0">
            Eftersom jämställdhetslagen gäller även för
          </note>
          <note xml:id="i-7c14956c5de26b5f-0">
            Svenska kyrkan anser jag och mitt parti att det är viktigt att
            JämO går in mer aktivt och mer modigt än tidigare och granskar
            kyrkans efterlevnad av lagstiftningen. Vi ser det här inte främst
            som en resursfråga utan som en fråga om mod.
          </note>
          <note xml:id="i-e80d8841c270c3ec-0">
            Arbetsmarknadsutskottets svar på motion 408
          </note>
          <note xml:id="i-c29e23cbff362cd4-0">
            Kyrkan och jämställdheten är som följer: Uppföljning av efterlevnad
            av jämställdhetsprogrammen inom
          </note>
          <note xml:id="i-ccacfba6f276f89c-0">
            Svenska kyrkan ingår enligt utskottets mening redan i
          </note>
          <note xml:id="i-f537ea11b527edce-0">
            JämO:s arbetsuppgifter, och motionen avstyrks därmed.
          </note>
          <note xml:id="i-a72850084bb4c06a-0">
            Eftersom jag inte kan se att den här negativa särbehandlingen
            av kvinnliga präster har upphört, skulle jag uppskatta att motionen
            hade blivit tillstyrkt, så att
          </note>
          <note xml:id="i-630d4914381698d5-0">
            JämO mer aktivt än tidigare skulle arbeta för jämställdheten
            också inom den svenska statskyrkan.
          </note>
          <note xml:id="i-39be82376b68b3f7-0">
            Med det yrkar jag bifall till Miljöpartiets reservation till
            betänkandet.
          </note>
          <note xml:id="i-091aa2abf8876d3e-0">
            Anf. 126 KRISTINA ZAKRISSON (s)
          </note>
          <note xml:id="i-d010204458e83bf7-0">
            Herr talman! I dag när det är internationella kvinnodagen skulle
            det förstås vara extra roligt om man hade kunnat säga att det
            finns obegränsade resurser att använda till jämställdhetsarbetet.
            Tyvärr är det inte så.
          </note>
          <note xml:id="i-57879d2d8ebfaccf-0">
            Med det ekonomiska läge vi befinner oss i får alla områden vidkännas
            besparingar.
          </note>
          <note xml:id="i-76fd604bb238c6bd-0">
            Men: Jämställdhetsområdet och jämställdhetsarbetet är ett prioriterat
            område. Den socialdemokratiska regeringen har därför föreslagit
            ett oförändrat anslag jämfört med föregående budgetår när det
            gäller jämställdhetsombudsmannens ansvarsområde och kvinnoorganisationerna.
          </note>
          <note xml:id="i-8f117768ff5774f4-0">
            Att jämställdheten är en viktig fråga för oss socialdemokrater
            märks väl inte minst av att vi har lyckats med vårt mål varannan
            damernas. Moderaterna var litet ironiska över vårt mål varannan
            damernas. Detta är inte vårt huvudmål, utan det är ett delmål,
            ett medel för att nå huvudmålet jämställdhet.
          </note>
          <note xml:id="i-93ebbdafeea6a9a6-0">
            En förutsättning för att vi skall lyckas nå huvudmålet är att
            det finns lika många kvinnor som män i regering, riksdag och andra
            politiska beslutande organ. Inte förrän då har kvinnor samma möjligheter
            som män att påverka framtiden.
          </note>
          <note xml:id="i-0c9ff9df5c8a5519-0">
            Det räcker inte med att vi har lika många kvinnor som män i beslutande
            politiska organ. Den här representationen måste naturligtvis finnas
            inom alla områden i samhället. Särskilt tydlig är kvinnans underrepresentation
            i bolagsstyrelser, på chefsnivåer och över huvud taget på högre
            befattningar. Jag är övertygad om att om man tar till vara både
            kvinnors och mäns erfarenheter och kompetens uppnår man positiva
            resultat inom alla områden.
          </note>
          <note xml:id="i-75fe22a9a0d18f55-0">
            Herr talman! Vi har mycket arbete framför oss innan vi når målet.
            Det finns således en hel del för
          </note>
          <note xml:id="i-96fdf159bbcbb2c7-0">
            JämO att arbeta med, det gäller även kyrkan och jämställdheten.
            Men JämO:s arbete kan bara vara ett komplement till allas vårt
            arbete.
          </note>
          <note xml:id="i-7339f267087eb6d5-0">
            Jag fick i dag en present, en bok som handlar om kvinnor i väglöst
            land. Det handlar om kvinnor som är födda i början på 1900-talet.
            Om vi jämför dagens kvinnor med de här kvinnorna kan vi säga att
            det har hänt en hel del. Men det finns också en hel del kvar att
            göra.
          </note>
          <note xml:id="i-1462d77a179fa66a-0">
            Det grundläggande för ett jämställt samhälle är att var och en,
            kvinna som man, skall kunna försörja sig själv och inte vara beroende
            av någon annan för sin försörjning. Det här är för oss socialdemokrater
            det allra viktigaste, inte bara för jämställdheten mellan kvinnor
            och män, utan också för jämställdheten mellan olika grupper i
            samhället.
          </note>
          <note xml:id="i-d10ec5b05dcbfd8e-0">
            Grunden för människors frihet och oberoende är rätten till ett
            eget arbete och en lön som går att leva på. I dag arbetar många
            kvinnor ofrivilligt deltid och kan följaktligen inte försörja
            sig på sin lön. Det är inte acceptabelt. Även om den offentliga
            sektorn är en förutsättning för att kvinnor skall kunna förvärvsarbeta
            - den ger arbete, och den möjliggör för kvinnor att arbeta - måste
            vi tyvärr konstatera att det är just inom den sektorn som vi har
            en stor del deltidsanställda.
          </note>
          <note xml:id="i-9df3459d234e68f9-0">
            Om det finns kvinnor på beslutande befattningar inom politiska
            organ finns det större möjlighet för kvinnorna att vara med och
            påverka så att vi slipper de här problemen.
          </note>
          <note xml:id="i-8e9fc561904bb297-0">
            Principen på arbetsmarknaden skall vara den att det är heltidsarbete
            som erbjuds. Man skall naturligtvis kunna jobba deltid om man
            vill, men i botten skall en heltid finnas. En annan viktig princip
            är lika lön för lika arbete. Också detta är en uppgift för JämO
            att bevaka.
          </note>
          <note xml:id="i-cd87ab6b798a37bb-0">
            Vi måste också uppvärdera de traditionellt kvinnodominerade yrkena
            vård och omsorg. Vi måste försöka få fler killar att söka sig
            till utbildningar som ger jobb just inom de här områdena.
          </note>
          <note xml:id="i-70d94554dd29d705-0">
            Vi uppmanar alltid tjejer att söka sig till tekniska utbildningar,
            men jag tycker att det är lika viktigt att uppmana killarna att
            söka sig till utbildningar i traditionellt kvinnodominerade yrken.
          </note>
          <note xml:id="i-6ceba3c98042dfe7-0">
            Det finns fortfarande en hel del attityder att jobba med i samhället.
            Dessa attitydfrågor måste man börja med redan i familjen, i förskolan
            och i skolan. Skall vi då vara trovärdiga måste vi försöka att
            få män att söka sig till barnomsorgen.
          </note>
          <note xml:id="i-60126c75ecc861c0-0">
            När det gäller övergripande jämställdhetspolitik och framtida
            inriktning skall vi egentligen inte debattera det i dag. Den frågan
            kommer senare i höst upp i arbetsmarknadsutskottet. Men om vi
            nu skall diskutera anslaget kommer man ofrånkomligt in på alla
            områden.
          </note>
          <note xml:id="i-0337f13edd5f023b-0">
            Ett område som vi tycker är väldigt viktigt och som vi i dag
            föreslår anslag till är kvinnoorganisationerna. Moderaterna föreslår
            att det anslaget skall dras ner. Dessa organisationer gör ett
            jätteviktigt arbete, kanske främst inom opinionsbildning men också
            när det gäller t.ex. kvinnojourerna som hjälper och stöttar kvinnor
            som utsätts för våld i hemmet. Det är främst kvinnor som jobbar
            ideellt inom dessa organisationer, men vi måste ge dem möjligheter
            att verka. Det rör sig om kvinnor med ett starkt engagemang för
            att hjälpa små och utstötta människor i samhället. Dessa kvinnor
            har ett starkt engagemang för att kvinnofrid och barnfrid skall
            uppnås.
          </note>
          <note xml:id="i-2fc1fcfbc072be9f-0">
            Mot bakgrund av detta är det märkligt att man föreslår en besparing
            just på det område som gäller kvinnoorganisationerna. Jag är övertygad
            om att varje krona som satsas på detta område ger mångdubbelt
            tillbaka.
          </note>
          <note xml:id="i-ab0a2aee21a92ac1-0">
            Herr talman! Jag yrkar bifall till utskottets hemställan och
            således avslag på de reservationer som har fogats till betänkandet.
          </note>
          <note xml:id="i-671f60030535abb4-0">
            Anf. 127 INGRID BURMAN (v) replik
          </note>
          <note xml:id="i-8277d460d64b763d-0">
            Herr talman! Jag delar Kristina Zakrissons uppfattning när det
            gäller behovet av att stödja kvinnoorganisationer, att vi inte
            skall minska deras anslag. Det är en väldigt viktig grupp. Kvinnoorganisationernas
            arbete är också viktigt för det fortsattta jämställdhetsarbetet
            i landet.
          </note>
          <note xml:id="i-958da32eab472054-0">
            Jag delar också Kristina Zakrissons uppfattning att jämställdheten
            är ett prioriterat område. Visst är det trevligt, bra och önskvärt
            med varannan damernas, med kvinnliga chefer och med alla genombrott
            som sker. Men dessa genombrott omfattar ju bara ett mindre antal
            av kvinnorna i samhället. Den stora gruppen kvinnor som finns
            ute på arbetsplatserna och i arbetslivet kommer nog aldrig att
            bli vare sig chefer eller riksdagsmän. Där ökar förtrycket och
            diskrimineringen och där växer lönegapen. Det fungerar så att
            kvinnor förkortar sin arbetstid medan männen jobbar mer. För mig
            är detta en mycket viktig jämställdhetsfråga, att komma till rätta
            med det stora flertalet kvinnors arbetsvillkor ute på arbetsmarknaden.
            Det handlar om att ekonomiskt kunna överleva, om att minska lönegapet
            och om att ge varje människa rätt och möjlighet att försörja sig
            själv. Där har Kristina Zakrisson och jag återigen samma åsikt.
          </note>
          <note xml:id="i-ba687b118cc6e1de-0">
            Min fråga blir då: Varför kan inte socialdemokraterna ställa
            upp på Vänsterpartiets förslag att förstärka
          </note>
          <note xml:id="i-34b1ad2cf3b704bd-0">
            JämO så att vi får ett aktivt redskap för kartläggning, uppföljning
            och bearbetning, särskilt som er egen jämställdhetsminister har
            lyft fram frågorna om arbetsvärdering.
          </note>
          <note xml:id="i-15d6acac22d05ced-0">
            Anf. 128 KRISTINA ZAKRISSON (s) replik
          </note>
          <note xml:id="i-fcdce02d16d97015-0">
            Herr talman! Att vi får varannan damernas på chefsbefattningar
            och i politiska organ gör inte att vi automatiskt får jämställdhet.
            Men när det finns kvinnor på dessa poster kan de påverka förhållandena
            för kvinnor som är anställda t.ex. i offentlig sektor eller på
            andra ställen.
          </note>
          <note xml:id="i-ceef299fbe3284ce-0">
            Det absolut viktigaste för jämställdheten är att kvinnor och
            män har ett jobb som de kan försörja sig på. Det är grunden.
          </note>
          <note xml:id="i-06de53a15a3d5835-0">
            Att vi inte tillstyrker ökat anslag till JämO beror delvis på
            att JämO faktiskt fick utökade resurser under det förra budgetåret
            och också på att situationen ser ut som den gör. Alla områden
            har fått vidkännas besparingar utom just detta område.
          </note>
          <note xml:id="i-a6b46cf5dac00fa6-0">
            Anf. 129 INGRID BURMAN (v) replik
          </note>
          <note xml:id="i-fd8e97ba41c918c4-0">
            Herr talman! Det känns bra att jag och Kristina
          </note>
          <note xml:id="i-b67512a9a3037c7f-0">
            Zakrisson är eniga om målet. Men om man menar allvar med att
            detta är ett prioriterat område måste man också satsa på det.
            Man måste skapa redskapen. I
          </note>
          <note xml:id="i-6fa53573dfde887e-0">
            synnerhet när vi ser denna lönediskriminering där lönegapen på
            arbetsmarknaden ökar räcker det inte med att säga att vi inte
            orkar satsa mer för att åtgärda detta och att vi måste vänta tills
            vi får bättre ekonomi, eller hur jag nu skall uppfatta Kristina
            Zakrisson.
          </note>
          <note xml:id="i-96a96395b45dc867-0">
            Jag har själv haft möjlighet att ta del av alla de lönepolitiska
            program som finns på arbetsmarknaden, både på fackliga sidan och
            på arbetsgivarsidan. Jag har sett att man där har inskrivit mål
            om lika lön för lika arbete. Jag vet att dessa program har funnits
            i tio år eller mer och att ingenting har hänt. Vi måste alltså
            aktivt börja att arbeta med denna förnedrande diskriminering av
            svenska kvinnor som kvarstår och som tenderar att öka på den svenska
            arbetsmarknaden. Då krävs det också ekonomiska resurser. Menar
            man allvar med att detta är ett prioriterat område, då kan man
            inte vänta.
          </note>
          <note xml:id="i-5dd112e80c1a4384-0">
            Anf. 130 KRISTINA ZAKRISSON (s) replik
          </note>
          <note xml:id="i-3593fc3c0c99baa8-0">
            Herr talman! Om vi hade obegränsade resurser skulle man kunna
            tilldela pengar till alla områden som man vill stödja. Jag är
            trots det inte övertygad om att ökade resurser alltid ger ett
            önskat resultat. Det räcker inte med att ge ökade resurser till
            JämO. Det finns så mycket annat som vi måste göra för att uppnå
            jämställdhet.
          </note>
          <note xml:id="i-c820a85878ab9deb-0">
            Det är som Ingrid Burman säger arbetsmarknadens parters ansvar
            att komma till rätta med detta.
          </note>
          <note xml:id="i-8e17586a640bbc2c-0">
            Under våren 1996 kommer regeringen att lägga fram en särskild
            jämställdhetsproposition. Det är också en del utredningar på gång.
            Vi avvaktar även Grupptalanutredningens resultat.
          </note>
          <note xml:id="i-4bc2aba182bac930-0">
            Jag tror inte alls att man kan vänta på bättre tider och säga
            att om två år avsätter vi ytterligare 2 miljoner och då fixar
            vi det här. Man måste jobba inom många områden. Även om vi tilldelade
            JämO 2 miljoner tror jag inte att detta skulle ge resultat i dag.
            Det finns så mycket annat som måste göras.
          </note>
          <note xml:id="i-17841429aeda15e7-0">
            Anf. 131 CHRISTEL ANDERBERG (m) replik
          </note>
          <note xml:id="i-710842c6c4067364-0">
            Herr talman! I den allmänpolitiska debatten för några veckor
            sedan hävdade en partikamrat till Kristina Zakrisson att svenska
            kvinnor är världens friaste kvinnor. Fria från vadå? kan man fråga
            sig.
          </note>
          <note xml:id="i-d3e9c4387026b04f-0">
            I mångt och mycket har kvinnorna blivit mindre beroende av sina
            män. Men de har då i stället blivit totalt beroende av den offentliga
            sektorn för sin försörjning och för att få bidrag i och med att
            många inte har en sådan lön att de kan leva på den.
          </note>
          <note xml:id="i-8484a41595c91784-0">
            På kvinnodagen i dag 1995 beskriver man i Expressen svenska kvinnors
            situation. Var tredje mamma har inte haft en ledig dag under det
            senaste året, står det på första sidan. Artikeln inne i tidningen
            har rubriken: Hur länge skall vi orka?
          </note>
          <note xml:id="i-a4a4e5556ab4d274-0">
            Det har hänt mycket sedan Kristina Zakrissons kvinnor i väglöst
            land vandrade omkring i början av
          </note>
          <note xml:id="i-1a9daffe273932fb-0">
            1900-talet. Men utvecklingen har inte bara varit positiv för
            kvinnorna. Den har skett till ett väldigt högt pris. Kvinnor mår
            inte så bra som de skulle kunna göra. De har inte den livskvalitet
            som de skulle kunna ha.
          </note>
          <note xml:id="i-ef9c3be0a742bfc9-0">
            Vi moderater ser många av de problem som svenska kvinnor har
            som ett av det socialistiska systemet skapat problem. Socialismen
            ser bara kvinnor och män som delar av ett kollektiv underkastat
            den traditionella produktionens krav. I det socialistiska svenska
            samhället har man också monopoliserat kvinnornas arbetsmarknad
            i stor utsträckning. Det är en oförskämdhet mot kvinnor att påstå
            att den offentliga sektorn skulle vara en förutsättning för kvinnornas
            förvärvsarbete.
          </note>
          <note xml:id="i-6816dcbb960d7e7c-0">
            Det jobb som många kvinnor gör inom vård, omsorg och utbildning
            är arbetsuppgifter som behövs och som kommer att behövas i ännu
            större utsträckning. Det är bara det att arbetet måste organiseras
            och finansieras på ett annat sätt, eftersom det nu i dessa krisdagar
            har visat sig att de system som vi har skapat och låst in kvinnorna
            i inte är långsiktigt ekonomiskt hållbara.
          </note>
          <note xml:id="i-ce7a490e571d5e3d-0">
            Anf. 132 KRISTINA ZAKRISSON (s) replik
          </note>
          <note xml:id="i-816dc2028a539107-0">
            Herr talman! Jag blir litet snopen när man säger att det är en
            oförskämdhet att påstå att offentliga sektorn är en förutsättning
            för kvinnors möjligheter till arbete.
          </note>
          <note xml:id="i-584e2a38987b49fa-0">
            Den är ju naturligtvis också en förutsättning för mäns
          </note>
          <note xml:id="i-6460288028027812-0">
            - både kvinnors och mäns - möjligheter till arbete.
          </note>
          <note xml:id="i-0d0dafb5107ceff1-0">
            Bl.a. barnomsorgen ingår i den offentliga sektorn. Det som kvinnorna
            tidigare gjorde obetalt - vårdade gamla och anhöriga - görs nu
            i offentlig sektor, som vi tillsammans är med och betalar för.
            Det möjliggör att kvinnorna kan gå ut och få ett förvärvsarbete
            och därmed försörja sig själva. Det är en frihet som kvinnor i
            Sverige har, att kunna välja vilket liv de vill leva och inte
            vara beroende av någon annan.
          </note>
          <note xml:id="i-75c8a4f3864d4aaa-0">
            Christel Anderberg sade också att det är ett högt pris som kvinnorna
            har fått betala. Det kan jag hålla med om. Många män har också
            fått betala ett högt pris. Arbetslösheten är ett högt pris som
            många i dag betalar för att samhället ser ut som det gör. Vad
            det sedan beror på kan vi återkomma till.
          </note>
          <note xml:id="i-1463e406e016c515-0">
            Sedan sade Christel Anderberg att kvinnorna är beroende av offentlig
            sektor för att få bidrag. Jag måste erkänna att jag inte riktigt
            förstod vad det skulle innebära. Vad jag menar är att den offentliga
            sektorn möjliggör för kvinnorna att arbeta och försörja sig själva,
            och det är det absolut viktigaste för att de skall känna frihet.
          </note>
          <note xml:id="i-70fd92ae5ee69bc7-0">
            Anf. 133 CHRISTEL ANDERBERG (m) replik
          </note>
          <note xml:id="i-2dc5d1a9e4ebc6d3-0">
            Herr talman! Jag undrar vilken rättvisa och jämställdhet Kristina
            Zakrisson anser ligga i att män kan välja arbetsgivare på en fri
            arbetsmarknad, medan uppemot 60 % av kvinnorna i vårt land är
            hänvisade till en enda arbetsgivare, nämligen till den offentliga
            sektorn - till kommuner eller landsting. Det är inte så att vi
            alla hjälps åt och betalar för de tjänsterna. Numera är det så
            att vi alla lånar till dem.
          </note>
          <note xml:id="i-93d9b7c6c5792f9a-0">
            I min förra replik sade jag att det inte råder olika uppfattningar
            mellan oss och Socialdemokraterna om att de här kvinnornas arbete
            behövs, och kommer att behövas. Det har dock visat sig att vi
            inte kan fortsätta att finansiera de här arbetsuppgifterna på
            samma sätt som tidigare.
          </note>
          <note xml:id="i-0b0008f9fae98fd6-0">
            Vi har världens största offentliga sektor. Det i sin tur har
            framtvingat världens högsta skattetryck. Därmed har den svenska
            ekonomin lamslagits. Det är därför som så många företag har slagits
            ut under de senaste åren och arbetslösheten har rakat i höjden.
          </note>
          <note xml:id="i-1e86d0c85df1a855-0">
            Tänk om vi, Kristina Zakrisson, kunde hjälpas åt med att skapa
            en privat tjänstemarknad där kvinnor kunde utföra de här uppgifterna,
            där det även för kvinnorna fanns alternativ - där kvinnorna hade
            möjlighet att välja mellan olika arbetsgivare eller kanske själva
            starta eget, ensamma eller tillsammans med arbetskamrater, och
            bli arbetsgivare inom hemtjänsten eller barnomsorgen. Varför kan
            vi inte hjälpas åt med att skapa mångfald även för kvinnor?
          </note>
          <note xml:id="i-05b3ecda6c0501df-0">
            Anf. 134 KRISTINA ZAKRISSON (s) replik
          </note>
          <note xml:id="i-24ba8adbf774b670-0">
            Herr talman! Jag måste säga att jag har svårt att se hur valfriheten
            kan bli större om man lägger ut uppgifter som i dag utförs inom
            den offentliga sektorn och dessa i stället sköts privat. Det låter
            på Christel
          </note>
          <note xml:id="i-3d63651c7243b4a4-0">
            Anderberg som att kvinnorna plötsligt får mycket större möjligheter
            att välja.
          </note>
          <note xml:id="i-f4d2d37625994032-0">
            Såvitt jag förstår menar Christel Anderberg att samma uppgifter
            fortfarande skall göras. Kvinnorna skall fortfarande göra samma
            saker, men de kan få förmånen att jobba åt en privat entreprenör.
            Jag har svårt att se vad det skulle vara för en förmån.
          </note>
          <note xml:id="i-42708b2c1078bb49-0">
            Christel Anderberg säger också att vi i dag inte gemensamt betalar
            välfärden och den offentliga sektorn utan att vi alla lånar till
            detta. Det skulle jag om jag vore moderat inte säga utan att skämmas.
            Moderaterna var väl med om att se till att vi fick låna de pengar
            som i dag lånas upp.
          </note>
          <note xml:id="i-e1e4614d3e5c41e3-0">
            Så till detta med kvinnors jobb inom offentlig eller privat sektor.
            När man i den s.k. pigdebatten på något konstigt sätt fick till
            det så, att om kvinnor fick starta eget och börja jobba t.ex.
            i en familj med att sköta hem och barn åt en annan kvinna skulle
            det helt plötsligt vara en fantastisk marknad som öppnade sig
            för kvinnorna. Det här blir litet konstigt. Jag har svårt att
            förstå hur det skulle finansieras. Det skulle alltså bli billigare
            än det blir inom den offentliga sektorn och det skulle tydligen
            också bli bättre. Men jag har inte hört något argument vare sig
            för att det blir billigare eller för att det blir bättre.
          </note>
          <note xml:id="i-e3ec8b93de1a2377-0">
            Jag vidhåller alltså att kvinnorna har uppnått en frihet, kanske
            inte frihet att välja arbetsgivare - det beror på vilken utbildning
            kvinnorna har. En av de attityder som vi skall försöka jobba med
            är att se till att både killar och tjejer väljer utbildningar
            som inte är traditionellt mans- eller kvinnodominerade. Då har
            kanske tjejerna också möjlighet att i större utsträckning välja
            arbetsgivare.
          </note>
          <note xml:id="i-b55cb159c8ef1bd8-0">
            Anf. 135 MARIANNE ANDERSSSON (c)
          </note>
          <note xml:id="i-947cd1f3cc7d30b3-0">
            Herr talman! I morse kunde alla ledamöter på sina bänkar se fotografier
            på alla kvinnliga ledamöter här i riksdagen - flest jämfört med
            övriga världen. Men fortfarande är det långt kvar tills det anses
            vara självklart att det skall vara lika många kvinnor och män
            på alla nivåer och inom alla områden i det svenska samhället.
            Se bara hur det ser ut i fackföreningarnas, bankernas och företagens
            styrelser samt inte minst inom kyrkan, som vi tidigare diskuterade
            här.
          </note>
          <note xml:id="i-44c0339ac72adb27-0">
            Ännu större är skillnaderna på andra håll i världen, vilka just
            nu delvis behandlas på toppmötet i
          </note>
          <note xml:id="i-03c3857787fd5b51-0">
            Köpenhamn. Senare i år kommer de att behandlas i
          </note>
          <note xml:id="i-843511dfe0dfb1a1-0">
            Beijing. Av tidsskäl håller jag mig till Sverige, även om det
            är den internationella kvinnodagen i dag.
          </note>
          <note xml:id="i-a9bf06f8b6d5efd6-0">
            Vi har mycket långt kvar till dess att kvinnors arbete i den
            informella sektorn - i hemmet med barnen, med att föra kulturarv
            och traditioner vidare och med att hålla ihop familjen och dess
            sociala nätverk -
          </note>
          <note xml:id="i-37d021d47935d5f0-0">
            uppskattas lika mycket som mäns mer spektakulära fritidssysselsättningar.
          </note>
          <note xml:id="i-011c841982c1b0b8-0">
            I dag kan vi i en av kvällstidningarna läsa om hur ansträngda
            kvinnor numera är. Det gäller särskilt småbarnsmammorna. Fortfarande
            är det långt kvar tills vi har delat ansvar och lika villkor hemma
            både när det gäller omsorgen om barnen och när det gäller hemarbetet.
            Den frågan diskuteras inte så mycket i dag. Jag menar att det
            är dags att återigen på allvar ta upp den debatten och lyfta upp
            både mäns och kvinnors ansvar för att det dagliga skall fungera.
          </note>
          <note xml:id="i-e0bccaaf918cfac4-0">
            Ett område där kvinnor gör stora framsteg är företagssektorn.
            Enligt rapporter gäller det i allra högsta grad i glesbygd. Många
            kvinnor startar framgångsrika företag. I USA är en majoritet av
            alla nyföretagare kvinnor, och de finns inom alla områden. Det
            finns mycket mer att göra här i Sverige. Jag lyssnade på
          </note>
          <note xml:id="i-6eaf0f063810b1e4-0">
            Kristina Zakrisson. Det verkade vara ganska så fjärran för henne
            att tänka sig kvinnor som företagare.
          </note>
          <note xml:id="i-81030eb5cfb1e239-0">
            Vi centerkvinnor menar att kvinnors företagande är en av nycklarna
            till framtidens framgångsrika näringsliv. Kvinnors kompetens,
            kreativitet och företagsamhet är en delvis outnyttjad resurs som
            vi inte har råd att undvara. Det gäller att göra mera för att
            skapa ett klimat som gynnar kvinnors företagande. Ett exempel
            är de kvinnolån som på ett centerinitiativ infördes för knappt
            ett år sedan. De har blivit en succé och måste få fortsätta längre
            än vi i dag kan se.
          </note>
          <note xml:id="i-2bbd637e1a234bb3-0">
            När det gäller kvinnorna i politiken har vi kommit långt, även
            om många kvinnor upplever att man stöter i det osynliga glastak
            som består i nätverk mellan de män som har den största makten
            och som nu känner sig hotade. Vi kvinnor vill inte föra jämställdhetskampen
            mot männen, utan vi vill föra den tillsammans med männen. Men
            för att nya skall komma in måste ju några flytta på sig. Män har
            en mängd nätverk där man sysslar mycket med att matcha fram varandra
            -
          </note>
          <note xml:id="i-cac7451fb35dae7c-0">
            nätverk som kvinnor har mycket svårt att tränga igenom.
          </note>
          <note xml:id="i-1691d18d5f64af62-0">
            Av det skälet och för det fortsatta jämställdhetsarbetet inom
            de områden som jag nämnt, och även inom flera andra, är kvinnoorganisationerna
            viktiga när det gäller att lyfta fram kvinnoaspekterna och matcha
            fram kvinnor i olika sammanhang.
          </note>
          <note xml:id="i-8019110a51a86d28-0">
            Men precis som andra folkrörelser står de politiska kvinnoorganisationerna
            inför stora utmaningar och måste helt enkelt förändra sin verksamhet
            för att kunna gå vidare och fånga de unga kvinnornas intresse.
          </note>
          <note xml:id="i-91a9228ff4bae32c-0">
            Man är medveten om detta. Jag noterar med tillfredsställelse
            att stöd i fortsättningen skall kunna ges till utveckling och
            förnyelse. Jag menar också att de nya kvinnliga nätverk - över
            partigränser och alla andra gränser - som nu växer fram på många
            håll är mycket viktiga komplement till de traditionella kvinnoorganisationerna.
            På sikt är det kanske den typen av organisationer som får den
            största betydelsen.
          </note>
          <note xml:id="i-48a687bdafba4090-0">
            Herr talman! Jag kan inte låta bli att falla för frestelsen att
            något erinra om den förra mandatperiodens jämställdhetsdebatter,
            där Socialdemokraternas företrädare på det mest aggressiva sätt
            attackerade den förra regeringens politik och ansåg den som helhet
            riktad mot jämställdheten mellan kvinnor och män.
          </note>
          <note xml:id="i-f07548cc25edf011-0">
            Det spelar ingen roll vad som gjordes och vilka förslag som lades
            fram, t.ex. om att jämställdheten skulle beaktas vid alla beslut
            eller om ökade resurser till JämO, som det här refererats till.
            Det var helt enkelt motståndet mot alla sorters besparingar som
            gällde.
          </note>
          <note xml:id="i-05bebc12a1d33b05-0">
            Ett exempel var att kampen mot inflation sågs som något mycket
            ont. Man saknar också perspektiv utifrån vanliga kvinnors liv.
            Jag citerar från debatten den
          </note>
          <note xml:id="i-c65d1ecee6cd91db-0">
            4 maj i fjol: "I vanliga kvinnors liv gäller att rätten till
            arbete är hotad, att rätten att vara sjuk, att få en dräglig ersättning
            om man blir arbetslös, att kunna leva på sin lön och att få del
            av god vård och omsorg för sina barn är hotad."
          </note>
          <note xml:id="i-9c0180716ff8f5ca-0">
            Redan då visste vi att höjd a-kasseersättning inte hörde till
            de s.k. återställarna. Hur det ser ut beträffande s-regeringens
            misslyckande med arbetslösheten och med en obegriplig arbetsmarknadspolitik
            som gynnar män och de föreslagna nivåerna i sjukförsäkringen samt
            med andra besparingar vet vi. Vi har just beslutat om RAS, som
            enligt all expertis gynnar män mest. Nu, liksom då, är den dåliga
            ekonomin i Sverige det största hotet mot jämställdheten, jobben,
            välfärden och den offentliga sektorn samt mot kvinnors företagande
            och mot en lön som det går att leva på. Kvinnor är inget särintresse
            i det avseendet och borde egentligen inte heller i något annat
            avseende vara det.
          </note>
          <note xml:id="i-12b6fdcbe01da9e2-0">
            Nu är alltså tongångarna från Socialdemokraterna helt annorlunda.
            Det är detta dubbla budskap som
          </note>
          <note xml:id="i-e680e0b1c2642c86-0">
            Socialdemokraterna nu lider av. Det är när orden och retoriken
            totalt förändras över tiden som förtroendet för politiken och
            demokratin urholkas. Inte minst gäller det kvinnorna. De invaggades
            i falska förhoppningar och känner sig nu svikna. Socialdemokraterna
            har ett stort ansvar där.
          </note>
          <note xml:id="i-63239357341e67ac-0">
            Herr talman! Vi i Centern har inga reservationer fogade till
            detta betänkande. Vår motion handlar om samordning av de stora
            FN-konferenserna och om betoningen av kvinnoorganisationernas
            roll i förberedelserna och genomförandet av de här konferenserna.
          </note>
          <note xml:id="i-39eadfdcd52ff52a-0">
            Vi kan med tillfredsställelse konstatera att motionen i stort
            sett är tillgodosedd.
          </note>
          <note xml:id="i-11d65aa085ec4d9b-0">
            Men jag vill ändå i dag på den internationella kvinnodagen i
            all stillsamhet fråga Kristina Zakrisson hur det kan komma sig
            att den politik som för ett år sedan av hennes partikamrater utmålades
            som höjden av kvinnofientlighet nu helt och hållet accepteras.
          </note>
          <note xml:id="i-0267d5adbe6a39d1-0">
            Anf. 136 INGRID BURMAN (v) replik
          </note>
          <note xml:id="i-57463ff91648bb71-0">
            Herr talman! Marianne Andersson refererar till kvinnors ansträngda
            dagar och ganska tuffa liv med ansvar för hem, familj och arbete.
            Jag kan dela Marianne Anderssons oro. Det är därför Vänsterpartiet
            har väckt en rad förslag på det här området. Vi talar om sex timmars
            arbetsdag. Vi har en motion i det här betänkandet där vi vill
            ge JämO i uppdrag att utreda konsekvenserna av en sex timmars
            arbetsdag både när det gäller lönediskriminering och när det gäller
            jämställdhet i arbetslivet. Vi anvisar alltså medel för att råda
            bot på den situation som Marianne Andersson redovisar.
          </note>
          <note xml:id="i-7de2b37dd41a8ffa-0">
            Det är inte så som Marianne Andersson påstår, att det bara handlar
            om attitydförändringar. Verkligheten har ju gett ett facit som
            visar att män faktisk har högre lön, alltså jobbar de mer. Kvinnor
            har lägre lön, alltså även i familj arbetar kvinnor kortare tid
            och tar ändå det utökade ansvaret. Detta är orättfärdigt. Det
            är en ojämlikhet. Det finns konkreta förslag för att åtgärda detta.
          </note>
          <note xml:id="i-a7848f554a311d43-0">
            Min fråga till Marianne Andersson blir: Varför ställer inte Centerpartiet
            upp på Vänsterpartiets förslag när vi ändå delar samma oro och
            har samma insikt?
          </note>
          <note xml:id="i-8df1d9e63ee2336a-0">
            Anf. 137 MARIANNE ANDERSSON (c)
          </note>
          <note xml:id="i-6673209404f61d56-0">
            replik
          </note>
          <note xml:id="i-ede83601f5606b55-0">
            Herr talman! Det är sant att kvinnor har ansträngda dagar. Det
            måste man angripa på flera olika sätt, bl.a. med debatter om att
            dela ansvaret i hemmet, som jag talade om förut. Det tror jag
            att vi helt enkelt måste göra. Vi måste lyfta fram det. Det får
            inte bli så att kvinnor bara beklagar sig över att de har en så
            besvärlig situation. Här gäller det faktiskt att dela på det arbete
            som ändå måste utföras i hemmet.
          </note>
          <note xml:id="i-ff204f3a801ff126-0">
            När det gäller arbetstiderna har en utredning tillsatts som skall
            utreda konsekvenserna av en arbetstidsförkortning. Jag satt själv
            med in den tidigare
          </note>
          <note xml:id="i-5ce549bd267073a3-0">
            Arbetstidskommittén, där vi mycket noggrant utredde vilka konsekvenser
            förändringar av arbetstiden skulle få. Det är ingen lätt materia.
            Det får också en hel del oönskade konsekvenser. Som jag ser det
            är den bästa lösningen att man har så flexibla arbetstider som
            möjligt, så att det går att kombinera vardagen med arbete.
          </note>
          <note xml:id="i-46396eee36dfb611-0">
            Det gäller för både kvinnor och män.
          </note>
          <note xml:id="i-7eb73197b91462f2-0">
            Anf. 138 INGRID BURMAN (v) replik
          </note>
          <note xml:id="i-1fe7a958533d2d09-0">
            Herr talman! Jag glömde att omnämna Centern i mitt anförande
            från talarstolen, inser jag nu. Jag talade om folkpartister och
            socialdemokrater som redovisar insikter, oro, behovet av förändring
            och som erkänner att den värld som vi lever i är ojämlik, att
            det förekommer diskriminering av kvinnor, att kvinnors liv är
            tungt men som saknar de konkreta förslagen.
          </note>
          <note xml:id="i-0e8ae06a8a16012d-0">
            Visst vet vi i Vänsterpartiet att arbetstidsförkortningen är
            ett väldigt mångfasetterat ämne. Man kan få ut olika effekter
            av det. I det betänkande som vi nu behandlar har vi en reservation
            där vi vill ge ett uppdrag till JämO att belysa frågan i lönediskrimineringsperspektiv,
            hur det slår i arbetslivet. Att inte kunna ställa upp på en sådan
            konkret åtgärd tycker jag är beklagligt när man har sett konsekvenserna
            av det arbetsliv som vi har och av kvinnors arbetssituation.
          </note>
          <note xml:id="i-1fad04214a4dafb6-0">
            Marianne Andersson talar mycket om attitydförändringar. Jag delar
            uppfattningen att man skall jobba på två plan.
          </note>
          <note xml:id="i-9c56586e6c09df79-0">
            När jag ser i backspegeln kan jag konstatera att det de senaste
            åren i jämställdhetsfrågor mycket handlat om varannan damernas.
            Det är bra. Det har handlat mycket om attitydförändringar. Det
            är också bra. Men vi har inte talat om de konkreta förslagen,
            om kanske t.o.m. lagreglering mot diskriminering.
          </note>
          <note xml:id="i-4274490fc24647b8-0">
            När vi lämnade det spåret - det gjorde vi för ett tiotal år sedan
            - har vi också sett resultatet: diskrimineringen ökar, lönegapen
            växer, kvinnors situation på arbetsmarknaden blir allt tuffare,
            arbetsskador hittar vi hos kvinnor, kvinnor finns inom vissa sektorer
            av arbetsmarknaden. Vi har alltså fått ett mer och mer tudelat
            samhälle. Samtidigt har en stor del av politikerskaran ägnat sig
            åt att diskutera varannan damernas och attityder.
          </note>
          <note xml:id="i-e026873598eb2ad0-0">
            Anf. 139 MARIANNE ANDERSSON (c)
          </note>
          <note xml:id="i-6673209404f61d56-1">
            replik
          </note>
          <note xml:id="i-bd9d6dd0f05efb72-0">
            Herr talman! Det finns många fler yrkanden som handlar om jämställdhet.
            I dag behandlar vi anslaget till JämO och anslaget till kvinnoorganisationer.
            Vi har i en motion, som alla kvinnor i vår riksdagsgrupp står
            bakom, en lång rad yrkanden som inte behandlas i detta betänkande
            men som tar upp en lång rad av frågor som handlar om könsneutral
            arbetsvärdering osv. När det gäller löneskillnaderna har vi ingen
            annan uppfattning. Jag tror att alla kvinnor är fullständigt eniga
            om att det här är någonting som man helt enkelt måste komma åt.
            En ordentlig arbetsvärdering och en lönestatistik som grund är
            ett av de viktigaste instrumenten.
          </note>
          <note xml:id="i-959990f608f21d11-0">
            Arbetsmarknadens parter måste också ta sitt ansvar i detta avseende.
            Under lång tid har man inte gjort det. En konsekvens av den dåliga
            kvinnliga representationen i ledningen av de svenska fackliga
            organisationerna är att man inte tar frågan om kvinnors lön och
            löneskillnader på allvar. Där finns en väg att gå. Men till grund
            för detta måste en arbetsvärdering och en lönestatistik ligga.
            Det kommer vi att behandla senare.
          </note>
          <note xml:id="i-7f2bdf10d86749ca-0">
            Anf. 140 KRISTINA ZAKRISSON (s) replik
          </note>
          <note xml:id="i-03852dac6a3eb223-0">
            Herr talman! Marianne Andersson undrade om det var fjärran för
            mig att tänka mig kvinnor som företagare. Det är det inte alls.
            Vad jag avsåg var detta att man talar om att kvinnor som jobbar
            i vård och omsorg och inom offentlig sektor skall starta eget
            för det skall bli så mycket bättre. När kvinnor blir företagare
            måste det inte vara inom vård och omsorg och inte med motiveringen
            att det de gör inom offentlig sektor därmed helt plötsligt blir
            billigare och bättre.
          </note>
          <note xml:id="i-235599d724739dfa-0">
            Jag ser gärna fler kvinnliga företagare. Vi har också satsat
            ytterligare medel för att stötta just kvinnliga företagare.
          </note>
          <note xml:id="i-19da5360ea8254f9-0">
            Marianne Andersson säger vidare att tongångarna från socialdemokraterna
            är annorlunda i dag än under förra mandatperioden. Det kan jag
            inte se. Vårt viktigaste mål är att se till att alla får arbete.
            Den politik som bedrevs under förra mandatperioden gjorde inte
            precis att arbetslösheten minskade. Den kritik som vi då hade
            mot den borgerliga regeringen för deras kvinnofientliga politik
            kvarstår. Vi har fortfarande samma kritik. Det visade sig också
            i valet att man fick betala priset för den politik som bedrevs.
          </note>
          <note xml:id="i-6d27aa3e7b6b4d51-0">
            Tongångarna är alltså inte annorlunda. Vi tycker att kampen mot
            arbetslösheten är det viktigaste. Vi värnar den offentliga sektorn
            när vi gör besparingar.
          </note>
          <note xml:id="i-dbe3fcc4f6ceee6d-0">
            Vi har också sagt att vi får i första hand ta från transfereringarna
            just därför att offentlig sektor betyder så väldigt mycket för
            välfärden för var och en.
          </note>
          <note xml:id="i-2d1469ba383ee3bf-0">
            Anf. 141 MARIANNE ANDERSSON (c)
          </note>
          <note xml:id="i-6673209404f61d56-2">
            replik
          </note>
          <note xml:id="i-4cf66f9d25badbce-0">
            Herr talman! Jag tackar för beskedet att Kristina
          </note>
          <note xml:id="i-da138d7533e061e6-0">
            Zakrisson värnar kvinnors företagande. Jag hoppas verkligen att
            det är så. Det är självklart inte så att kvinnors företagande
            bara skall vara inom vård och omsorg. Det är ju ingen som menar
            så. Ju större bredd det är på kvinnors företagande, desto bättre.
            Men det kan naturligtvis också vara inom dessa områden som kvinnor
            startar ett företag när de har en kompetens och känner att de
            kan göra det mycket bättre själva.
          </note>
          <note xml:id="i-97dbfce2aeb0efea-0">
            Jag tror att de flesta av de uppgifter som nu utförs i offentlig
            sektor kommer att finnas där i framtiden också. Men jag tror att
            det är väldigt viktigt att det finns alternativ, att det finns
            de som startar företag, så att man får en sorts revision och en
            konkurrenssituation och ser var man kan vara mest effektiv. Där
            tror jag att många kvinnor har stora förutsättningar, och även
            på många andra områden.
          </note>
          <note xml:id="i-f0af64f833846903-0">
            Om Kristina Zakrisson hade varit här och lyssnat på de jämställdhetsdebatter
            som vi hade under förra mandatperioden, skulle hon kanske känna
            igen litet mer av det som jag sade. Det finns mycket mer att säga.
          </note>
          <note xml:id="i-73aa0b4309ab0b51-0">
            Den kritik som vi mötte gällde över huvud taget all typ av besparingar.
            Insikt om ekonomins villkor fanns egentligen inte. Jag tyckte
            att det var synd, för vi kvinnor är ju precis lika mycket som
            män beroende av hur den svenska ekonomin ser ut för att kunna
            värna den offentliga sektorn, välfärden och allt annat som vi
            beroende av. Förutsättningarna är ungefär likadana nu som då,
            men tongångarna är annorlunda.
          </note>
          <note xml:id="i-8b40ae669c1e776a-0">
            Jag tycker att det är mycket märkligt. Det är litet synd att
            kvinnor för en debatt som är mindre ekonomiskt ansvarstagande
            än vad gäller män. Om det är så, är det litet degraderande för
            oss som kvinnor. Det är synd om vi för debatten på det sättet.
          </note>
          <note xml:id="i-d30940144c93b825-0">
            Anf. 142 KRISTINA ZAKRISSON (s) replik
          </note>
          <note xml:id="i-8b24e9b2abe4cb94-0">
            Herr talman! Jag har fortfarande litet svårt att förstå varför
            man som offentliganställd skall uppleva att man kan göra det här
            bättre själv. Man gör väl själv det jobb som man utför även i
            offentlig sektorn. Jag tror på att man kan effektivisera och att
            människor kan vara kreativa även om de är anställda inom offentlig
            sektor. Därför har jag svårt att se att det är ett skäl till att
            bli egen företagare. Däremot uppmuntrar jag gärna folk som vill
            starta företag och som har kreativa idéer.
          </note>
          <note xml:id="i-86659771addb2a9a-0">
            Nu säger Marianne Andersson att det under förra mandatperioden
            riktades kritik mot all typ av besparingar och mot den ekonomiska
            politik som bedrevs.
          </note>
          <note xml:id="i-a5b9e1e6facd970e-0">
            Det är ju en himmelsvid skillnad mellan en borgerlig ekonomisk
            politik och en socialdemokratisk. Att vi inte ser på rättvisa
            på samma sätt är alldeles uppenbart. Den borgerliga regeringen
            värnade helt andra grupper än vad vi gör.
          </note>
          <note xml:id="i-f015bf088cb159dd-0">
            Jag är övertygad om att insikten om ekonomins villkor fanns.
            Men, som sagt, det verkar som om vi har olika intressen att värna
            om.
          </note>
          <note xml:id="i-08bec6f70588200a-0">
            Anf. 143 MARIANNE ANDERSSON (c)
          </note>
          <note xml:id="i-6673209404f61d56-3">
            replik
          </note>
          <note xml:id="i-1f54ed3a5153022f-0">
            Herr talman! Dess bättre är vi människor väldigt olika, och kvinnor
            är det också. Det finns ju faktiskt kvinnor som besvisligen har
            känt: Det här kan jag faktiskt göra bättre själv, om jag får bestämma
            och slipper ha någon över mig. Jag kan ordna saker och ting på
            mitt eget sätt.
          </note>
          <note xml:id="i-5538c0275fc89b69-0">
            Det är väl bra. Jag tycker inte att det är någon stor fråga att
            föra debatt om. Jag tycker bara att det är viktigt att möjligheterna
            finns att starta företag som är alternativ till den offentliga
            sektorn. Men vi har ju sagt att alla typer av företag med kvinnor
            naturligtvis är oerhört viktiga. Kvinnor står för en stor del
            av de nya idéerna och kreativiteten, särskilt i glesbygd och landsbygd.
            Det är glädjande att det är på det viset, och det skall vi uppmuntra.
          </note>
          <note xml:id="i-e0e419237ce077fa-0">
            Kristina Zakrisson säger att det är en himmelsvid skillnad mellan
            socialdemokraternas politik och den politik som den borgerliga
            regeringen förde. I ord är det så, ja. Men när det gäller vissa
            frågor som handlar om ekonomi är det faktiskt inte de stora skillnader
            som Kristina Zakrisson vill påskina. Vi är ju faktiskt fångar
            i de ekonomiska villkor som vi har. Varje regering måste ju ta
            hänsyn till och agera efter de förutsättningar som man har. Vi
            har en statsskuld och vi måste spara. Jag har full respekt för
            att den socialdemokratiska regeringen måste spara. Vi har andra
            åsikter om hur man skall utforma både besparingar och skatter
            m.m., men det hinner jag inte gå in på nu.
          </note>
          <note xml:id="i-e781aa74c69a2331-0">
            Men vi värnar om andra grupper.
          </note>
          <note xml:id="i-7ceacfc4d2792522-0">
            Centerpartiets profil är att värna om de människor som har de
            sämsta villkoren i samhället. Det handlar om pensionärer med låg
            pension och låginkomsttagare. Vidare handlar det många gånger
            om människor med låga inkomster som bor i glesbygd och landsbygd.
            Socialdemokratisk fördelningspolitik när det gäller dessa grupper
            är inte särskilt mycket att hurra för. Vi har under lång tid fått
            föra en mycket ojämn kamp för att tillgodose de mest grundläggande
            rättvisekraven.
          </note>
          <note xml:id="i-6d9e879cb72e60c6-0">
            Anf. 144 OLA STRÖM (fp)
          </note>
          <note xml:id="i-9c25b81e8b0334fa-0">
            Herr talman! De flesta talare har i dag på något sätt uppmärksammat
            att det är den internationella kvinnodagen. Jag tycker också att
            det känns litet extra högtidligt att just i dag tala om arbetsmarknadsutskottets
            betänkande om anslag till jämställdhet.
          </note>
          <note xml:id="i-e3db291e62ce3155-0">
            Precis som talmannen i sitt anförande i morse påpekade är det
            viktigt att ta upp de tudelade känslor som en internationell kvinnodag
            ger upphov till.
          </note>
          <note xml:id="i-6f8fa54959a8e5b6-0">
            Å ena sidan är det vad man skulle kunna säga är det tragiska,
            att kvinnors rättigheter alltjämt kränks i stora delar av världen,
            eller att det här på hemmaplan tog nästan 73 år från det att de
            första kvinnorna tog plats i första och andra kammaren till att
            vi fick en hyfsad fördelning i den svenska riksdagen. Det finns
            andra ojämlikheter som fortfarande kvarstår i vårt eget land.
            Jag tänker då främst på de stora, oförklarliga och oacceptabla
            löneskillnader som kvarstår och det viktiga med att ansvaret för
            hem och familj till största delen fortfarande vilar på kvinnorna.
            Detta var något av de negativa och några av de stora utmaningar
            som vi har att jobba med under de kommande åren.
          </note>
          <note xml:id="i-fc2c5d8fc1933238-0">
            Å andra sidan tycker jag att det finns anledning att peka på
            en viss optimism. Under det år som har gått sedan vi senast firade
            den internationella kvinnodagen har ju trots allt mycket hänt
            i Sverige. Bristerna i jämställdhet har hamnat högt upp på dagordningen,
            inte bara i politiken utan också på arbetsplatserna, vid köksborden
            och vid diskbänkarna.
          </note>
          <note xml:id="i-e5a3b26cbfd299e4-0">
            Det var ju en bred uppslutning i riksdagen förra våren när Bengt
            Westerberg och den borgerliga regeringen lade fram jämställdhetspropositionen
            Delad makt - delat ansvar. Den innehöll pappamånaden som är så
            viktig för att ge incitament och stöd för de fäder som vill ta
            ut föräldraledighet.
          </note>
          <note xml:id="i-6789a3b731cee9dc-0">
            Också jämställdhetsplanen är ett kraftfullt instrument för att
            kartlägga brister och låta arbetsgivare, fackföreningar och arbetstagarrepresentanter
            hjälpas åt att komma till rätta med orättfärdigheter på arbetsplatserna.
          </note>
          <note xml:id="i-b1d796c137b2966a-0">
            Jämställdhetslagen är exempelvis inte längre förhandlingsbar.
            JämO har fått ökade resurser. Nu finns det experter på jämställdhet
            vid landets länsstyrelser.
          </note>
          <note xml:id="i-6d738a8970b9bedd-0">
            Vidare finns den kvinnliga näringslivsakademin.
          </note>
          <note xml:id="i-813181af3138deb6-0">
            Detta är bara några exempel på kraftfulla och positiva förändringar
            som har skett under de år som har gått.
          </note>
          <note xml:id="i-aa910522936519d6-0">
            Dessa beslut innebar i sig ett viktigt trendbrott i den passivitet
            och nedåtgående spiral som jämställdhetssträvandena fick utstå
            under framför allt 80-talet.
          </note>
          <note xml:id="i-1e3c0d63f433e76a-0">
            De beslut som vi i dag har att fatta om anslag till jämställdhetsarbetet
            har till stor del sitt ursprung i den proposition som riksdagen
            tog ställning till förra våren.
          </note>
          <note xml:id="i-eebba7f790d7571b-0">
            I morse använde Birgitta Dahl en liberal ansats i synen på jämställdhetspolitiken.
            Det tycker jag var väldigt bra. Birgitta Dahl är ju knappast liberal.
            Men jag menar att utan en stabil, liberal ideologisk grund riskerar
            brister i jämställdhet och andra typer av diskriminering att reduceras
            till frågor som bara hamnar på dagordningen då det kan anses vara
            politiskt korrekt eller då tidsandan tillåter detta. Det får aldrig
            bli så, att det politiska kuraget och engagemanget inte finns
            när det också blåser snålt, för det är oftast då det behövs som
            mest.
          </note>
          <note xml:id="i-7f4c3bfecef2fef5-0">
            Det kan finnas anledning att i denna stund, när partier och andra
            opinionsbildare nästan tävlar om att vara mest angelägna i jämställdhetspolitiken,
            peka på att det ju inte alltid har varit så. Ett exempel är tillkomsten
            av jämställdhetslagen 1979, som lades fram av den dåvarande mittenregeringen
            där Folkpartiet ingick. Den lagen gick ju Socialdemokraterna kraftfullt
            emot i en ohelig allians med både LO och SAF.
          </note>
          <note xml:id="i-3e49724738a83d2e-0">
            Jag tycker att Ingrid Burman är litet orättvis mot oss folkpartister,
            för vid de tillfällen som vi under modern tid har varit med i
            en regeringssituation har ju jämställdhetslagen tillkommit. Första
            ansatsen gjordes
          </note>
          <note xml:id="i-4a6d66e217342ac6-0">
            1979, och när vi nu senast hade regeringsmakten reformerades
            den. Därför tycker jag att det är en orättvis anklagelse mot Folkpartiet.
          </note>
          <note xml:id="i-f368691054334bcd-0">
            Detta med arbetsvärdering, som Ingrid Burman också tar upp, är
            ingenting som vi på något sätt har avvisat. Vad vi har sagt är
            att detta inte är så lätt att genomföra som man kanske kan tro
            och att vi måste arbeta fram egna modeller i Sverige. Men i övrigt
            råder det ingen som helst meningsskiljaktighet om att detta är
            ett viktigt instrument för att kartlägga och komma till rätta
            med orättfärdiga löneskillnader.
          </note>
          <note xml:id="i-ad3861c87610d00e-0">
            Alla människors lika rättigheter och skyldigheter är ett grundfundament
            som måste garanteras i en demokratisk välfärdsstat. Det är ur
            denna liberala människosyn som Folkpartiet hämtar sina utgångspunkter
            i jämställdhetspolitiken. Alla former av diskriminering begränsar
            den enskildes frihet och står därmed i motsatsförhållande till
            den liberala uppfattningen om alla människors lika värde och rätt
            till personlig frihet.
          </note>
          <note xml:id="i-0fb560698a780d22-0">
            Det finns egentligen inget samhällsförhållande som i dag i högre
            grad negativt påverkar en så stor del av befolkningen som bristerna
            i jämställdhet. Därför får inte jämställdhetspolitiken enbart
            bli en kvinnofråga, lika litet som kampen mot rasism enbart bör
            föras av invandrare. Jag tycker att jämställdhetspolitiken är
            en alldeles för viktig fråga för att reduceras till något som
            skulle kunna kallas för gruppintresse. För att det inte skall
            bli så, krävs en uppryckning från båda håll, framför allt från
            männen som bättre måste engagera sig i denna fråga. Jag är litet
            trött på att vara ensam man i jämställdhetsdebatterna i kammaren.
            Jag välkomnar gärna sällskap.
          </note>
          <note xml:id="i-326d6b38aff0ef91-0">
            Jämställdhetsfrågan är inte heller betjänt av de män som ber
            om ursäkt för sin existens som män, för att de tror att det på
            något sätt skulle bidra till att visa solidaritet med kvinnors
            jämställdhetssträvanden. Det gör det inte, utan jämställdhetspolitiken
            kräver kraftkarlar men också att kvinnorna uppmuntrar de män som
            trots allt engagerar sig i denna fråga.
          </note>
          <note xml:id="i-5bc69f8d8eef1e83-0">
            Det ligger i allas intresse att vi gemensamt arbetar mot diskriminering
            i alla dess former. Diskrimineringen har ju sin utgångspunkt i
            att man generaliserar och klär människor i kollektiva egenskaper
            och behov som oftast är uppbyggda av fördomar och kulturhistoriskt
            förankrade uppfattningar. Så får det ju inte vara, vilket kan
            tyckas vara självklart. Men jag tycker ändå att det smyger sig
            in åsiktsskillnader.
          </note>
          <note xml:id="i-c5bc2ddbcfed1827-0">
            Kristina Zakrisson tog upp att hon inte kan förstå varför någon
            skulle vilja starta någonting fristående från offentlig verksamhet.
            Poängen med vårt resonemang är att vi inte tycker att det skall
            spela någon roll om Kristina Zakrisson inte förstår eller om hon
            har någon annan uppfattning. Vi tycker att det är den enskilda
            kvinnan, eller vem det nu är som arbetar i offentlig verksamhet,
            som skall fatta beslutet.
          </note>
          <note xml:id="i-fd342e3d44d3262c-0">
            Vi tar i dag ställning till de ganska kraftiga resurstillskotten.
            Jag tycker inte att reservationerna i sig är speciellt allvarliga,
            men det finns en del saker som är litet av randanmärkningar för
            att visa att man på något sätt skulle vara mer angelägen i denna
            fråga eller att man slår in de öppna kyrkdörrarna.
          </note>
          <note xml:id="i-78071dcc067df9cf-0">
            Herr talman! Jag vill ändå yrka bifall till utskottets hemställan.
          </note>
          <note xml:id="i-84beeacdf14329d3-0">
            (forts.)
          </note>
          <note xml:id="i-42ffac4efd7f5245-0">
            4 § (forts.) Anslag till jänställdhet m.m. (forts.
          </note>
          <note xml:id="i-f431f58d24d04d06-0">
            AU7)
          </note>
          <note xml:id="i-4dbbb4ce186f7484-0">
            Anf. 145 INGRID BURMAN (v) replik
          </note>
          <note xml:id="i-ce536eb20f4fbcac-0">
            Fru talman! Jag begärde replik på Ola Ströms anförande, men han
            är nu inte närvarande i kammaren.
          </note>
          <note xml:id="i-f20bfe19dc2d9b93-0">
            Ola Ström refererade till en rad åtgärder som
          </note>
          <note xml:id="i-3edaba02c4e06b55-0">
            Folkpartiet har varit med om att introducera i gången tid. Jag
            uppskattar de åtgärderna - jag uppskattar pappamånad, jag uppskattar
            jämställdhetslagar, och jag uppskattar jämställdhetsplaner. Men
            det räcker ju inte med det.
          </note>
          <note xml:id="i-cb9222f39f99b067-0">
            Som Ola Ström sade kom jämställdhetslagen
          </note>
          <note xml:id="i-8933adb60314276a-0">
            1979. Den var viktig, och den var nödvändig då. Men sedan dess
            har det förflutit 16 år, och det gäller att gå vidare.
          </note>
          <note xml:id="i-20ef63e3ce945f89-0">
            Jag delar Ola Ströms uppfattning att lönediskrimineringen är
            en stor orättvisa och att det krävs aktiva åtgärder. Min fråga
            till Folkpartiet och till Ola Ström blir då: Varför kan inte Folkpartiet
            ställa upp på det förslag som Vänsterpartiet har lagt fram och
            som behandlas i det betänkande som vi nu debatterar? Det skulle
            innebära att vi omsatte Ola Ströms ord i handling om vi gick vidare
            med ett aktivt arbete för att motverka den löne- och könsdiskriminering
            som i dag finns i samhället.
          </note>
          <note xml:id="i-7cc8de23f652779b-0">
            Anf. 146 ULLA HOFFMANN (v)
          </note>
          <note xml:id="i-6d44c6fa4f25558b-0">
            Fru talman! "Om värdet skall bestämmas för en man som är mellan
            tjugo och sextio år gammal, så skall du bestämma detta till femtio
            siklar silver, efter helgedomssikelns vikt. Om frågan gäller en
            kvinna, så skall du bestämma värdet till trettio siklar."
          </note>
          <note xml:id="i-5ccc9eac1b9814f5-0">
            Så står det i Tredje Moseboken. Och så finns det de som hävdar
            att kvinnosynen i Bibeln inte spelar någon roll.
          </note>
          <note xml:id="i-644838624dfb62f8-0">
            När manssamhället avskaffade de lagar som sade att kvinnor inte
            fick arbeta mot betalning, gick många ogifta kvinnor ut på arbetsmarknaden.
            Kontorsområdet ansågs som ett lämpligt kvinnoområde. Det betydde
            i och för sig inte att männen flyttade på sig - de blev kvar i
            överordnad ställning. Kvinnorna fick de monotona, enahanda arbetsuppgifterna.
            Och lönen -
          </note>
          <note xml:id="i-27f3596c42a97525-0">
            ja, den sattes efter behov, och eftersom kvinnorna ansågs ha
            mindre och färre behov än männen, blev följaktligen kvinnornas
            lön lägre.
          </note>
          <note xml:id="i-88bba15f94953c50-0">
            När vi tittar på lönestatistiken från i dag skulle man kunna
            tro att det synsättet fortfarande hänger kvar - att kvinnor har
            lägre och färre behov och därför måste få lägre lön. När kvinnorörelsen
            och facken aktivt drev likalöneprincipen minskade löneklyftorna
            under några år. Därefter låg de still under flera år för att nu
            återigen öka. De ökade löneklyftorna minskar kvinnors möjlighet
            att försörja sig själva och sina barn. Detta faktum pekar på att
            något har hänt i det svenska samhället. Det pekar också på att
            medvetenhet och vackra ord inte längre räcker. Inga kan i dag
            påstå att de inte vet. Göteborgsposten har i en undersökning visat
            att 70 % av det svenska folket anser att det är på tiden att männen
            avstår från sina löneökningar för att minska lönegapet mellan
            könen. Och
          </note>
          <note xml:id="i-517ecd3210c3056d-0">
            GP har inte frågat bara kvinnorna - 65 % av de tillfrågade männen
            tycker också så.
          </note>
          <note xml:id="i-463161e1b48e4e5c-0">
            Marianne Andersson anser att en anledning till att vi har fått
            löneskillnader är den dåliga kvinnorepresentationen i facket.
            Det borde det ju faktiskt gå att ändra på nu, när t.o.m. Moderaterna
            har konstaterat att man kan öka kvinnorepresentationen utan att
            riskera att minska kompetensen.
          </note>
          <note xml:id="i-a3ac714a244afb72-0">
            Vi i Vänsterpartiet anser att grundsynen måste vara att varje
            människa, oavsett kön, skall betraktas som en självständig individ
            i ekonomiskt hänseende och själv ha rätt att tjäna ihop till sin
            försörjning och sin pension.
          </note>
          <note xml:id="i-6461b64dde6ed977-0">
            En förutsättning för det är lika lön för lika eller likvärdigt
            arbete. Skillnaderna i lön beror bl.a. på att kvinnor arbetar
            inom s.k. kvinnodominerade områden, som konsekvent värderas lägre.
            För att komma åt den strukturella diskrimineringen behöver vi
            en fungerande arbetsvärdering. Det finns ingen anledning till
            att en man som smutsar ner sig med olja skall ha mer betalt än
            en sjuksköterska som när hon livräddar får patientens spyor upp
            i munnen. Mäns smuts består av olja, bensin och damm, medan kvinnors
            består av avföring, spyor och urin. Män smutsar ner - kvinnor
            gör rent! Varför får man mer betalt för att smutsa ner än för
            att göra rent?
          </note>
          <note xml:id="i-ddf31c374ab742f8-0">
            En annan anledning är de osakliga löneskillnader som beror på
            ren diskriminering, och det är olagligt.
          </note>
          <note xml:id="i-4661b9247176dd65-0">
            Det är ett brott mot jämställdhetslagens 18 §. Jag tror aldrig
            att ett så utbrett lagbrott och lagtrots skulle accepteras inom
            något annat område. Därför behövs att lagstiftningen skärps och
            att fler likalönefall drivs.
          </note>
          <note xml:id="i-cc243ea94f7ae1de-0">
            För att råda bot på detta vill vi i Vänsterpartiet att
          </note>
          <note xml:id="i-6d39972ef0210e56-0">
            JämO skall få 2,5 miljoner kronor mer för att kunna inrätta en
            avdelning som bara skall syssla med lönefrågor.
          </note>
          <note xml:id="i-ae5b3c22e87d3e62-0">
            Vår motion om lika lön för kvinnor och män avstyrks av arbetsmarknadsutskottet.
            Jag kan inte tolka det på något annat sätt än att det är meningen
            att vi kvinnor även i fortsättningen skall lita på fagra ord och
            på det rätta tillfället. Men det rätta tillfället tycks aldrig
            komma. När det är högkonjunktur behövs det ju inte - då skall
            vi komma fram av egen kraft och vänta på attitydförändringar.
            När det är lågkonjunktur har svensk ekonomi inte råd.
          </note>
          <note xml:id="i-866a65395ffc9072-0">
            I augusti förra året samlades kvinnor i facken -
          </note>
          <note xml:id="i-1c717ea7e4a360d4-0">
            tvärs över gränserna - under devisen "Kvinnors rätt till arbete".
            Mötet avslutades med en paneldiskussion mellan de olika partiernas
            företrädare. Jag var där, och jag hörde Gudrun Schyman, Mona Sahlin,
            Charlotte Cederschiöld, Eva Eriksson, Helena Nilsson och
          </note>
          <note xml:id="i-90bda8bbae3f4021-0">
            Rose-Marie Frebran högtidligt förklara att lika lön för likvärdigt
            arbete var den mest prioriterade frågan.
          </note>
          <note xml:id="i-c6d0000f095205b4-0">
            Mot den bakgrunden är det märkligt att motionen har avstyrkts.
          </note>
          <note xml:id="i-b35182000f2972df-0">
            I dag på morgonen var jag, Gudrun Schyman och andra kvinnliga
            politiker med på en kvinnofrukost, som anordnades av samma tvärfackliga
            nätverk. Projektledaren berättade att man hade spelat in den här
            diskussionen. Alla löften som partiföreträdarna gav finns nu på
            band. Nu har kvinnorna för avsikt att följa upp de löftena med
            ett nytt möte i augusti. Då om inte förr kommer sanningens ögonblick.
            Det enda parti som har gjort någonting i den här frågan är Vänsterpartiet.
            Vi har gjort det därför att vi anser att vi inte vill vänta längre.
            Vi anser att historiens största lagbrott nu måste åtgärdas och
            rättas till. Därför vill vi att JämO skall kunna inrätta den här
            avdelningen.
          </note>
          <note xml:id="i-f3eabdbfa93ac275-0">
            Det tvärfackliga nätverket "Kvinnors rätt" vill också ha en särskild
            avdelning för lönediskriminering.
          </note>
          <note xml:id="i-390dffa02567d3e7-0">
            Kvinnorna kommer att följa den här debatten och också titta på
            voteringsprotokollet.
          </note>
          <note xml:id="i-56afb116724d7665-0">
            Mona Sahlin sade i en intervju att just nu står det och väger
            - antingen händer det något eller också inte, och gör det inte
            det kommer det en våldsam reaktion från kvinnorna. Jag instämmer
            i Mona Sahlins analys av läget.
          </note>
          <note xml:id="i-0c4ff2614f6f5be2-0">
            Jag vill därför utmana kvinnorna i den mest jämställda riksdagen.
            Vi har inte åstadkommit så hemskt mycket tillsammans. Nu har vi
            en möjlighet att göra det tillsammans med de fackliga kvinnorna
            i LO,
          </note>
          <note xml:id="i-e60902d626573a02-0">
            TCO och SACO.
          </note>
          <note xml:id="i-f14c7f96dafd21f2-0">
            Fru talman! Thomas av Aquino menade att kvinnorna inte är skapta
            till att hjälpa mannen med arbete.
          </note>
          <note xml:id="i-49419c9ded4f0ff5-0">
            Däremot kan vi få hjälpa mannen med fortplantningen. Kvinnorna
            är av naturen underställda männen, säger han. Vi kan dock få bli
            jämställda i ett annat liv
          </note>
          <note xml:id="i-d3d6fd170fbb0372-0">
            - efter döden i himlen. Men lika litet som Joe Hill ville vänta
            med pajen till dess han kom till himlen -
          </note>
          <note xml:id="i-d6d1696b13defeec-0">
            lika litet vill kvinnorna vänta på lika lön tills ett annat liv.
            Vi vill ha hela lönen och halva makten, och vi vill ha det nu.
          </note>
          <note xml:id="i-06c470c57d8294b7-0">
            Jag yrkar därför bifall till Vänsterpartiets reservation nr 1
          </note>
          <note xml:id="i-ae013f80a64d2007-2">
            Överläggningen var härmed avslutad.
          </note>
          <note xml:id="i-192d82b8b2abbe8a-0">
            (Beslut skulle fattas den 15 mars.)
          </note>
          <note xml:id="i-30a4fedf028fc3dc-0">
            6 § Arbetsdomstolen m.m., anslag
          </note>
          <note xml:id="i-c2fa41160078003a-3">
            Föredrogs
          </note>
          <note xml:id="i-552abe31560fd1cd-0">
            Arbetsmarknadsutskottets betänkande 1994/95:AU6
          </note>
          <note xml:id="i-2c8087fb21b6bb17-0">
            Arbetsdomstolen m.m., anslag (prop. 1994/95:100
          </note>
          <note xml:id="i-2e9de091ecb12eee-1">
            delvis)
          </note>
          <note xml:id="i-182498d725a9a30f-0">
            Andre vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-1">
            (Beslut skulle fattas den 15 mars.)
          </note>
          <note xml:id="i-6a10ec919e79d8bc-0">
            7 § Statliga arbetsgivarfrågor
          </note>
          <note xml:id="i-c2fa41160078003a-4">
            Föredrogs
          </note>
          <note xml:id="i-2db2f12690a132c4-0">
            Arbetsmarknadsutskottets betänkande 1994/95:AU10
          </note>
          <note xml:id="i-31868b0f38567754-0">
            Statliga arbetsgivarfrågor (prop. 1994/95:100 delvis)
          </note>
          <note xml:id="i-182498d725a9a30f-1">
            Andre vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-2">
            (Beslut skulle fattas den 15 mars.)
          </note>
          <note xml:id="i-47609c0996b1a9e1-0">
            8 § Tilläggsbudget till statsbudgeten för budgetåret 1994/95
          </note>
          <note xml:id="i-c2fa41160078003a-5">
            Föredrogs
          </note>
          <note xml:id="i-b2d83c954db76236-0">
            Arbetsmarknadsutskottets betänkande 1994/95:AU14
          </note>
          <note xml:id="i-156067db3b2687e0-0">
            Tilläggsbudget till statsbudget för budgetåret 1994/95
          </note>
          <note xml:id="i-19b2e69d314bce98-0">
            (prop. 1994/95:105 delvis)
          </note>
          <note xml:id="i-182498d725a9a30f-2">
            Andre vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-3">
            (Beslut skulle fattas den 15 mars.)
          </note>
          <note xml:id="i-e669dde0cc783c69-0">
            9 § Forskning och försök rörande alternativ till burhållning
            av värphöns
          </note>
          <note xml:id="i-c2fa41160078003a-6">
            Föredrogs
          </note>
          <note xml:id="i-275e758170ad0600-0">
            Jordbruksutskottets betänkande 1994/95:JoU12
          </note>
          <note xml:id="i-928e44256be469b1-0">
            Forskning och försök rörande alternativ till burhållning av värphöns
            (skr. 1994/95:121)
          </note>
          <note xml:id="i-e06813f3dfc05e62-0">
            Anf. 147 INGVAR ERIKSSON (m)
          </note>
          <note xml:id="i-dd14cd62ce9f8f4b-0">
            Fru talman! I jordbruksutskottets betänkande nr 12
          </note>
          <note xml:id="i-01f824cc1ce9bef1-0">
            behandlas regeringens redogörelse för utvecklingen inom äggproduktionen
            och för utvecklandet och provningen av nya system för hållande
            av värphöns.
          </note>
          <note xml:id="i-50f93de76992cb74-0">
            I den nya djurskyddslagen, som trädde i kraft den
          </note>
          <note xml:id="i-833882916007da29-0">
            1 juli 1988, föreskrevs bl.a. att djur skall hållas och skötas
            i en god djurmiljö och på sådant sätt att det främjar deras hälsa
            och ger dem möjlighet att bete sig naturligt. Enligt djurskyddsförordningen
            får höns för äggproduktion inte inhysas i burar. Enligt en övergångsbestämmelse
            till förordningen får befintliga anläggningar för burhöns användas
            intill utgången av
          </note>
          <note xml:id="i-306ceb2fde2441a5-0">
            1998.
          </note>
          <note xml:id="i-0adc32af29ebc096-0">
            Riksdagen beslutade då också att en utvärdering av arbetet med
            forskning och försök beträffande olika system för hållande av
            värphöns skulle göras i form av en s.k. kontrollstation efter
            en femårsperiod. Den femårsperioden hade gått 1993. Det har alltså
            gjorts en utvärdering. Därefter skall det göras en värdering varje
            år.
          </note>
          <note xml:id="i-6051e1633c22629e-0">
            I beslutet för ett år sedan anslöt sig riksdagen också till dåvarande
            regeringens bedömning att förbudet att hålla värphöns i bur skulle
            träda i kraft som planerats. I sitt beslut underströk riksdagen
            dock att utvecklingen av burhönssystemet inte får innebära att
            svensk äggproduktion slås ut och ersätts med ägg producerade i
            andra länders bursystem, som ofta är sämre än de svenska.
          </note>
          <note xml:id="i-2cd625660275d661-0">
            Riksdagen ansåg också att läkemedelsindustrins behov av ägg för
            tillverkning av näringslösningar m.m. måste beaktas vid bedömningen
            av behovet av en fortsatt äggproduktion; den var viktig i sammanhanget.
          </note>
          <note xml:id="i-5636b42fbaa8aa60-0">
            Statens jordbruksverk har hösten 1994 på uppdrag av regeringen
            också redovisat utvecklingen inom äggproduktionen och arbetet
            med omställning av nuvarande burhållningssystem.
          </note>
          <note xml:id="i-94af5f33ff8bcf65-0">
            Utskottet behandlade under föregående riksmöte en mer ingående
            redogörelse från regeringen angående den här utvecklingen. I den
            nu aktuella skrivelsen redovisar regeringen bl.a. vissa resultat
            från forskning och provning av ny teknikprovning. Resultatet från
            forskningen och provningen av ny teknik pekar på att många problem
            alltjämt kvarstår i utvecklingsarbetet.
          </note>
          <note xml:id="i-699a592c4516a4d2-0">
            Enligt Jordbruksverket är fjäderplockning och för hög dödlighet
            de dominerande problemen i de pågående provningarna av ny teknik.
            Det finns också risk för att utbrott av koccidios skall inträffa,
            och det har det också gjort i de försök som har gjorts med alternativa
            system.
          </note>
          <note xml:id="i-4da5d77d5a346b71-0">
            Inom ramen för provningen av ny teknik har också ingått studier
            av arbetsmiljö och luftkvalitet. Där har man emellertid konstaterat
            att förhållandena vid provningarna är någorlunda godtagbara.
          </note>
          <note xml:id="i-be0a4844dd520fc1-0">
            Regeringen har anfört att många problem återstår att lösa innan
            någon produktion av godkända intensiva inhysningssystem kan komma
            i gång. Med de resultat som hittills har presenterats är det alldeles
            uppenbart att det kommer att ta tid och att det är risk för att
            man inte klarar av den uppgift som vi fattade beslut om 1988.
          </note>
          <note xml:id="i-2ff697f6f1879068-0">
            Det är viktigt att få fram ytterligare erfarenheter från driften
            av de intensiva inhysningssystemen i fältfasen, säger vi i betänkandet.
            Regeringen har också betonat vikten av att näringen och andra
            forskningsfinansiärer satsar tillräckligt mycket resurser på forskning
            och utveckling kring nya system.
          </note>
          <note xml:id="i-5671f9bb446aa041-0">
            Utskottet har följt upp detta, men vi har också erinrat om de
            bestämda uttalanden som vi gjorde förra året om att svensk äggproduktion
            inte får slås ut och ersättas med ägg producerade i andra länders
            bursystem. I det betänkandet hänvisade vi också till att en mer
            omfattande kontrollstation hade aviserats till
          </note>
          <note xml:id="i-35650d98d797a73f-0">
            1997. Regeringen framförde inte den uppfattningen i sitt förslag,
            men i utskottet har vi fattat ett enhälligt beslut om att flytta
            denna mer djuplodande undersökning till 1996. Det är bra och även
            nödvändigt, tror jag. Detta, menar utskottet, bör riksdagen ge
            regeringen till känna.
          </note>
          <note xml:id="i-31fd22f50eb13cdf-0">
            Risken är alltså mycket stor att den svenska produktionen av
            ägg kommer att minska kraftigt om inte forskningens försök lyckas
            bättre än hittills. Då blir import nödvändig.
          </note>
          <note xml:id="i-5da9eff50ad7f5c9-0">
            Det allvarliga är att det i dag finns många burar som är i stort
            sett utslitna, och de djuren har det inte bra. Med tanke på att
            det inte finns några alternativ som är godkända kommer dessa burar
            inte att bytas ut, och det är mycket allvarligt. Vi hoppas emellertid
            att man under det här året skall kunna komma fram till flera positiva
            lösningar och tänker pröva det mer djupgående nästa år.
          </note>
          <note xml:id="i-562731c066c162e0-0">
            Fru talman! I debatten 1988 sade jag:
          </note>
          <note xml:id="i-572a8b07dd3f0d5c-0">
            "Dagens svenska äggproduktion bedrivs huvudsakligen i burhönssystem.
            Detta system har starkt kritiserats på olika håll, främst på grund
            av att det inte anses i tillräcklig utsträckning kunna tillgodose
            djurens grundläggande rörelsebehov.
          </note>
          <note xml:id="i-216c20f3a8d189b5-0">
            I sammanhanget bör dock konstateras att kraven från samhällets
            sida om rationalitet, god djurhälsa, hög kvalitet på äggen samt
            mindre användning av antibiotika tillsammans har lett till äggproduktion
            främst i bursystem.
          </note>
          <note xml:id="i-3f7c824914ed0ba8-0">
            När man nu, herr talman, från samhällets sida hastigt gör helt
            om måste näringen ges tid, tänka efter, analysera, se helheten
            osv. innan man går vidare. Det gäller att hålla öppet för olika
            lösningar och se vad de kan innebära med hänsyn till de olika
            effekterna för miljö, hälsa och produktkvalitet.
          </note>
          <note xml:id="i-cdee9fea5c301724-0">
            Nuvarande burhönssystem kan ge anledning till viss kritik vad
            gäller rörelsebehovet. Dock bör konstateras att det för närvarande
            inte finns några alternativa system färdigutvecklade, i varje
            fall inte som leder till bättre totalförhållanden för vare sig
            höns eller produktion."
          </note>
          <note xml:id="i-703c44b844b070c0-0">
            Därefter tog jag upp de försök som pågick och sade att de inriktades
            i huvudsak på att förändra de bursystem som då fanns, så att burarna
            blev större och bättre. Undersökningar hade gjorts och gjordes
            också fortlöpande om stallar för golvhöns. Därefter tog jag upp
            det verkligt allvarliga problemet i dess linda och sade:
          </note>
          <note xml:id="i-41c02a9a1d2c19bc-0">
            "Höns i stort antal på golv medför en betydligt sämre djurhälsa.
            Det skulle också bli svårt att stoppa sjukdomsspridning utan att
            använda antibiotika i fordret. På 1940- och 1950-talen var dödligheten
            uppåt 50 % per år i medeltal. Höns i stora flockar utsätts nämligen
            för ett socialt tryck. Följden blir att en del utestängs från
            foder och vatten, andra får hackskador och kannibalism uppstår.
          </note>
          <note xml:id="i-b2f8efb1e57bc9c5-0">
            Det finns risk för att ett system utan burar fordrar avnäbbning
            och antibiotika i fodret för att klara en något så när acceptabel
            djurmiljö. En snabb avveckling av burhönshållningen innan bättre
            alternativ är tillgängliga är till men för hönsen."
          </note>
          <note xml:id="i-45df2c287de1fddb-0">
            Enligt den mening vi då hade måste de nya systemen för hönshållning
            uppfylla vissa bestämda villkor.
          </note>
          <note xml:id="i-c3cccebe4bc6af8d-0">
            Systemen får inte försämra miljön för hönsen, t.ex.
          </note>
          <note xml:id="i-8c53ef976f70e383-0">
            genom att antibiotika generellt måste användas i fodret eller
            genom att avnäbbning måste ske. Äggens hygieniska kvalitet får
            inte heller försämras, och arbetsmiljön får inte bli lidande.
          </note>
          <note xml:id="i-6bc70802286ac750-0">
            Detta är i stort sett exakt samma uppfattning som vi gemensamt
            har i dag. Det ger en liten tankeställare om vad som kommer att
            hända framöver. Vi har förhoppningar om att det skall lyckas,
            men vi vet också att väldigt många hönsplatser måste byggas till
            under de närmaste åren om man skall nå målet 1999. Man har sina
            dubier inför den krassa verkligheten.
          </note>
          <note xml:id="i-7f86fed3d44feb48-0">
            Det är glädjande att utskottet i dag är enigt om problembeskrivningen
            och om att man skall tidigarelägga den här mera djuplodande undersökningen.
            I
          </note>
          <note xml:id="i-294aa04b346e20bd-0">
            annat fall är risken uppenbarligen mycket stor att man äventyrar
            en stor del av den svenska äggproduktionen och gör sig beroende
            av import av ägg. Det är precis det vi inte vill.
          </note>
          <note xml:id="i-5163124de3f8a36f-0">
            Trots enigheten i utskottet har vi en reservation från moderat
            håll. I den framhåller vi att det är viktigt att uppmuntra producenterna
            att investera i alternativa inhysningssystem. Vi menar dock att
            om man skall få producenterna att göra detta, måste de få chansen
            att använda det här under en viss avskrivningsperiod eller också
            måste staten lösa in anläggningarna. I
          </note>
          <note xml:id="i-9a6f9875ceb2ea09-0">
            annat fall kommer av allt att döma ingenting att ske.
          </note>
          <note xml:id="i-761d22e67c55d599-0">
            Det är allvarligt, eftersom vi i så fall inte har någon chans
            att tillgodose önskemål enligt de beslut vi har fattat år 1988
            och som har följts upp flera gånger.
          </note>
          <note xml:id="i-06c1cc8a79ddd402-0">
            Fru talman! Jag vill yrka bifall till den moderata reservation
            som är fogad till betänkandet och i övrigt till utskottets hemställan.
          </note>
          <note xml:id="i-3b7aa6faf6870654-0">
            Anf. 148 ANN-KRISTINE
          </note>
          <note xml:id="i-73fb6b75f554dd9d-0">
            JOHANSSON (s)
          </note>
          <note xml:id="i-79b5db21f50d9440-0">
            Fru talman! I djurskyddslagen som trädde i kraft den 1 juli 1988,
            sägs bl.a. att djur skall hållas och skötas i en god djurmiljö,
            på ett sådant sätt att deras hälsa främjas och så att de ges möjligheter
            att bete sig naturligt. Enligt djurskyddsförordningen får höns
            inte hållas i burar för äggproduktion. Enligt en övergångsbestämmelse
            får befintliga anläggningar för burhöns användas till utgången
            av 1998.
          </note>
          <note xml:id="i-0104feea34702bb5-0">
            I samband med riksdagens beslut om den nya djurskyddslagen beslutade
            riksdagen att en utvärdering av arbetet med forskning och försök
            gällande olika system skulle göras i form av en kontrollstation
            efter en femårsperiod, alltså 1993. Så gjordes också. I
          </note>
          <note xml:id="i-91c13224b5320b5c-0">
            en skrivelse lämnade regeringen en noggrann redogörelse till
            jordbruksutskottet i december 1993.
          </note>
          <note xml:id="i-b55b8ef8442e622c-0">
            Beslutet i riksdagen i mars 1994 efter en noggrann genomgång
            med bl.a. en offentlig utfrågning med representanter från olika
            berörda, anslöt sig riksdagen till regeringens bedömning att förbudet
            skall träda i kraft den 1 januari 1999. Men i beslutet underströk
            riksdagen att avvecklingen av burhönssystemet inte får slå ut
            den svenska äggproduktionen och ersätta den med importerade ägg
            producerade i andra länders bursystem. Läkemedelsindustrins behov
            av ägg för tillverkning av näringslösning måste också tas med
            i diskussionen om svensk äggproduktion.
          </note>
          <note xml:id="i-1eba3a1b06fcb0de-0">
            Riksdagen sade också i samma beslut att forskningen rörande alternativ
            till nuvarande bursystem måste bli så mångsidig som möjligt. Forskningen
            skall också kunna omfatta modifierade bursystem under förutsättning
            av att både arbetsmiljö- och djurskyddskraven uppfylls.
          </note>
          <note xml:id="i-ff95cea0c5f5c17a-0">
            Slutligen beslöt riksdagen att regeringen skall återkomma varje
            år till riksdagen för en avrapportering med början hösten 1994.
          </note>
          <note xml:id="i-41ecf130731c7b2e-0">
            Fru talman! I den skrivelse som vi i dag behandlar redovisas
            en del resultat från forskning och ny teknikutprovning. Utveckling
            och prövning sker parallellt för att man skall kunna gå så snabbt
            fram som möjligt.
          </note>
          <note xml:id="i-21eef9771f757f8f-0">
            Resultatet av forskningen och den nya teknikutprovningen visar
            fortfarande på några problem som kvarstår i utvecklingsarbetet.
          </note>
          <note xml:id="i-559bfedad02d25fe-0">
            De dominerande problemen är fjäderplockning och för hög dödlighet.
            Forskningen kan i dag inte ge några entydiga svar på hur problemen
            skall lösas.
          </note>
          <note xml:id="i-e3a0f78f3f7afca9-0">
            Orsakssambanden är mycket komplicerade. Av allt att döma är uppfödningen
            av livkycklingar, fodrets sammansättning och struktur, djurmaterialet
            och skötseln viktiga ingredienser i sammanhanget. Ett annat stort
            problem är utbrotten av koccidios hos värphönsen, men där är tydligen
            ett vaccin på väg.
          </note>
          <note xml:id="i-b6a194daee13b048-0">
            Den nya teknikutprovningen ser även på arbetsmiljön och luftkvaliteten.
            Resultaten visar att förhållandena i dessa avseenden är godtagbara.
            I nästa års rapport skall arbetsmiljön utredas mera ingående.
          </note>
          <note xml:id="i-ad20195693ccf44d-0">
            Det återstår alltså en mängd problem att lösa innan någon produktion
            av godkända intensiva inhysningssystem kan komma i gång. En positiv
            faktor är att näringen har visat stort intresse av att etablera
            golvhönsproduktion, och man är villig att delta i verksamheter
            som kan ge förbättringar från både djurskyddsoch kvalitetssynpunkt.
            Svensk äggproduktion har fördelar gentemot den utländska produktionen
            bl.a. på grund av vår hårda salmonellakontroll.
          </note>
          <note xml:id="i-e64aa64b98c7b6ef-0">
            Utskottet ställer sig bakom regeringens överväganden i skrivelsen
            om att det är viktigt att få fram erfarenheter från driften av
            intensiva inhysningssystem. Därför bör den av Jordbruksverket
            satta begränsningen vid tio anläggningar omprövas. Det skulle
            räcka med att begränsa antalet höns i system som skall prövas.
            Jordbruksverkets gräns vid 100 000
          </note>
          <note xml:id="i-26857370ccaeff58-0">
            höns kan vara lämplig.
          </note>
          <note xml:id="i-231707dd350d249a-0">
            Vi vill också understryka vikten av att näringen och andra forskningsfinansiärer
            satsar tillräckliga resurser på utveckling kring nya inhysningssystem.
          </note>
          <note xml:id="i-5493eab4fa26fd72-0">
            Fru talman! Vi är inte beredda att ompröva riksdagens beslut
            om avveckling av burhönssystemet.
          </note>
          <note xml:id="i-0b39874a3ed6d36f-0">
            Men vi kan i viss mån hålla med om de farhågor som framförs i
            motionerna angående omställningsarbetet.
          </note>
          <note xml:id="i-de5662cc47aac0dd-0">
            Därför är det viktigt att regeringen följer denna fråga ytterst
            noggrant. Utskottet anser att det inte finns tillräckligt med
            underlag för att närmare pröva behovet av särskilda övergångslösningar
            eller andra åtgärder som nämns i motionerna.
          </note>
          <note xml:id="i-142a72247a5b1025-0">
            Enligt ett utskottsbeslut skulle en mer utförlig kontrollstation
            förläggas till 1997 för att riksdagen skulle få ett mer fullständigt
            beslutsunderlag. Eftersom vi i dag kan se ett antal problem -
            de som jag nämnt tidigare i mitt anförande -, har ett enigt utskott
            beslutat att tidigarelägga kontrollstationen till år
          </note>
          <note xml:id="i-6422551e211b22c9-0">
            1996.
          </note>
          <note xml:id="i-8cf99150ef0d785b-0">
            Fru talman! Jag vill med det anförda yrka bifall till utskottets
            hemställan och avslag på reservationerna.
          </note>
          <note xml:id="i-af13a74f9645534e-0">
            Anf. 149 LENNART DALÉUS (c)
          </note>
          <note xml:id="i-8457cbf5a1efeb63-0">
            Fru talman! Jag vill i stort instämma i Ann-
          </note>
          <note xml:id="i-a38e78d6a978b3f7-0">
            Kristine Johanssons redovisning av utskottets resonemang. Det
            finns fyra punkter. De sammanfattar det allvar som utskottet,
            liksom regeringen i sin skrivelse, ser på den här frågan med.
          </note>
          <note xml:id="i-64571067eb3134a2-0">
            För det första konstateras att äggproducenterna själva är villiga
            att delta i den verksamhet som leder till att etablera golvhönsproduktion.
            Man gör det på stort allvar, och regeringen bör ta vara på det
            engagemanget. Regeringen och Jordbruksverket bör ta fasta på den
            attityd som producenterna redovisar och utnyttja den i det fortsatta
            arbetet.
          </note>
          <note xml:id="i-9813feee6eed4e45-0">
            För det andra konstaterar vi mycket tydligt att man bör ompröva
            de begränsningar som ligger i Jordbruksverkets attityd till att
            i en fältfas pröva ny verksamhet. Vi menar alltså att Jordbruksverket
            och regeringen bör ompröva begränsningarna.
          </note>
          <note xml:id="i-edfd8dfd7b79190c-0">
            För det tredje vill vi inte i någon väsentlig del ompröva de
            beslut som är fattade utan står fast vid beslutet om en avveckling
            av burhönssystemen.
          </note>
          <note xml:id="i-03e18612be6cb3b4-0">
            För det fjärde är det mycket viktigt att tidigarelägga kontrollstationen
            ifrån 1997 till 1996, precis som
          </note>
          <note xml:id="i-5be71efa77fb0718-0">
            Ann-Kristin Johansson redovisade.
          </note>
          <note xml:id="i-def977a4010305a2-0">
            Vi har således i utskottet tagit det engagemang som finns på
            allvar och redovisat det. Det är en viktig fråga. Vi anser att
            det är nödvändigt att regeringen skyndsamt följer de förändringar
            som sker, så att de mål som sedan länge är fastlagda kan uppnås.
          </note>
          <note xml:id="i-ea995c67858bb280-0">
            Med det anförda vill jag yrka bifall till utskottets hemställan.
          </note>
          <note xml:id="i-03e753838ad87380-0">
            Anf. 150 GUDRUN LINDVALL (mp)
          </note>
          <note xml:id="i-4910a415609d6ee5-0">
            Fru talman! Det här är en fråga som Miljöpartiet har engagerat
            sig mycket i. Vi kan med glädje konstatera att det nu börjar finnas
            ett aktivt intresse från näringens sida. Man börjar inse att den
            1 januari 1999
          </note>
          <note xml:id="i-fb6f277edf3702f1-0">
            närmar sig med stormsteg.
          </note>
          <note xml:id="i-8dc2c6414bec10ef-0">
            För att vi skall kunna lyckas med målsättningen att få bort burhönsen
            till den 1 januari 1999 är jag helt övertygad om att näringen
            måste ta ett stort ansvar.
          </note>
          <note xml:id="i-1126f97524a56148-0">
            Därför är det glädjande att se att näringen nu verkligen börjar
            engagera sig.
          </note>
          <note xml:id="i-9300aa57e86aaa70-0">
            Fru talman! Jag vill yrka bifall till hemställan i utskottets
            betänkande och avslag på reservationen.
          </note>
          <note xml:id="i-9306b45bca0902fe-0">
            För Miljöpartiet är det mycket viktigt att vi nu talar om för
            näringen att datumet, den 1 januari 1999, står kvar. Vi ser också
            problem med det som sker nu.
          </note>
          <note xml:id="i-9b79cf94520b943d-0">
            Vi kan se att det finns problem med koccidios, kannibalism och
            fjäderplockning, men vi är övertygade om att man kommer att kunna
            lösa dessa problem till den
          </note>
          <note xml:id="i-303ad87543b5b997-0">
            1 januari 1999.
          </note>
          <note xml:id="i-783b5908fc8dfb5b-0">
            Det är mycket viktigt att vi nu ser till att det satsas pengar
            på forskning och utveckling. Det finns en del tecken i den senaste
            budgeten som tyder på att regeringen inte riktigt vill satsa så
            mycket på jordbruksforskningen som man har gjort tidigare. Just
            när det gäller dessa system är det viktigt att det finns pengar
            till forskningen, eftersom näringen också har en tidspress när
            det gäller att klara av det här.
          </note>
          <note xml:id="i-19660ef152758447-0">
            Man kan tycka att det har gått lång tid sedan 1988.
          </note>
          <note xml:id="i-de6f7654fb71dc7a-0">
            Man kan tycka att näringen har fått lång tid på sig.
          </note>
          <note xml:id="i-90cff11e7d9e3d5d-0">
            Utvecklingen skulle kanske ha kommit längre om näringen själv
            hade gjort en aktiv insats, men eftersom man nu tydligen börjar
            inse att det är bråttom och vi kan se en snabb utveckling är vi
            övertygade om att datumet, den 1 januari 1999, kan stå kvar.
          </note>
          <note xml:id="i-5d74e2e2d4ea4709-0">
            Vi tycker att det är oerhört bra med den kontrollstation som
            finns 1996. Vi ser framtiden an med tillförsikt, eftersom vi tror
            att det finns goda möjligheter för svenska äggproducenter att
            skapa sig ett system för höns som kan vara en förebild för andra
            i världen.
          </note>
          <note xml:id="i-e5248a998bcc892f-0">
            Detta kan visa att vi med bra djurskyddslagar och system kan
            producera ägg till konkurrenskraftiga priser.
          </note>
          <note xml:id="i-253a66c6c0505b7e-0">
            Jag yrkar alltså bifall till hemställan i utskottets betänkande.
          </note>
          <note xml:id="i-ae013f80a64d2007-3">
            Överläggningen var härmed avslutad.
          </note>
          <note xml:id="i-192d82b8b2abbe8a-4">
            (Beslut skulle fattas den 15 mars.)
          </note>
          <note xml:id="i-84f71660c658076d-0">
            10 § Tilläggsbudget
          </note>
          <note xml:id="i-c2fa41160078003a-7">
            Föredrogs
          </note>
          <note xml:id="i-8af5de8a0b2d47e8-0">
            Näringsutskottets betänkande 1994/95:NU14
          </note>
          <note xml:id="i-96b91a058e1bc2de-0">
            Tilläggsbudget (prop. 1994/95:105 delvis)
          </note>
          <note xml:id="i-182498d725a9a30f-3">
            Andre vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-5">
            (Beslut skulle fattas den 15 mars.)
          </note>
          <note xml:id="i-9e0e243d35ea4540-0">
            11 § Kreditgarantier för fartygsfinansiering
          </note>
          <note xml:id="i-c2fa41160078003a-8">
            Föredrogs
          </note>
          <note xml:id="i-ad52211b2b1646e5-0">
            Näringsutskottets betänkande 1994/95:NU15
          </note>
          <note xml:id="i-2cfffcf8984f0cd6-0">
            Kreditgarantier för fartygsfinansiering (prop.
          </note>
          <note xml:id="i-1136fdf794e18003-0">
            1994/95:100 delvis)
          </note>
          <note xml:id="i-182498d725a9a30f-4">
            Andre vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-6">
            (Beslut skulle fattas den 15 mars.)
          </note>
          <note xml:id="i-cb44c781471b05d3-0">
            12 § Avtal om avräkning vid handel med finansiella instrument
            och valuta
          </note>
          <note xml:id="i-c2fa41160078003a-9">
            Föredrogs
          </note>
          <note xml:id="i-f8c02060540937c2-0">
            Näringsutskottets betänkande 1994/95:NU16
          </note>
          <note xml:id="i-1f99ef750b5e7dc1-0">
            Avtal om avräkning vid handel med finansiella instrument och
            valuta (prop. 1994/95:130)
          </note>
          <note xml:id="i-182498d725a9a30f-5">
            Andre vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-7">
            (Beslut skulle fattas den 15 mars.)
          </note>
          <note xml:id="i-62964d133c73ef15-0">
            13 § Riksdagens revisorers förslag angående tillsyn - innebörd
            och tillämpning
          </note>
          <note xml:id="i-c2fa41160078003a-10">
            Föredrogs
          </note>
          <note xml:id="i-ec1af76f800d5aeb-0">
            Konstitutionsutskottets betänkande 1994/95:KU27
          </note>
          <note xml:id="i-f34cbed20f9c6382-0">
            Riksdagens revisorers förslag angående tillsyn - innebörd och
            tillämpning (förs. 1994/95:RR9)
          </note>
          <note xml:id="i-182498d725a9a30f-6">
            Andre vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-8">
            (Beslut skulle fattas den 15 mars.)
          </note>
          <note xml:id="i-064b1aaa3b4fd12f-0">
            14 § Kommunallagsanpassning av kyrkolagen m.m.
          </note>
          <note xml:id="i-c2fa41160078003a-11">
            Föredrogs
          </note>
          <note xml:id="i-cc2983df6fe8da5f-0">
            Konstitutionsutskottets betänkande 1994/95:KU29
          </note>
          <note xml:id="i-7b16d3818cd488a5-0">
            Kommunallagsanpassning av kyrkolagen m.m. (prop.
          </note>
          <note xml:id="i-1fc822196d855905-0">
            1994/95:129)
          </note>
          <note xml:id="i-6033279a90d604ea-0">
            Anf. 151 ANDERS SVÄRD (c)
          </note>
          <note xml:id="i-cf2159e0caa9cc6a-0">
            Fru talman! Det här betänkandet handlar om kommunallagsanpassningen
            av kyrkolagen. Jag delar den uppfattning som kommer till uttryck
            i reservationerna 2, 3, 4, 5 och 6. För tids vinnande vid voteringen
            yrkar jag emellertid bara bifall till reservationerna
          </note>
          <note xml:id="i-1c10b4160777f931-0">
            3 och 6.
          </note>
          <note xml:id="i-1f943510185cb0e1-0">
            Först skall jag ta upp den kyrkokommunala kompetensen. I reservation
            nr 3 behandlas frågan om församlingarnas kompetens. I det här
            fallet handlar det om rätten att kostnadsfritt tillhandahålla
            de kyrkliga handlingarna dop, begravning, konfirmation och vigsel.
          </note>
          <note xml:id="i-de34f9e427c30fcf-0">
            I en öppen folkkyrka borde det vara självklart att gudstjänster
            - det handlar ju om sådana - skall kunna hållas utan tvång på
            att man skall ta ut betalning. I
          </note>
          <note xml:id="i-8e4b4b996ed70355-0">
            reservationen tas inte någon övergång till motsatsen upp, dvs.
            en absolut rätt för enskilda icke församlingsmedlemmar att kräva
            kyrkliga handlingar kostnadsfritt. Däremot borde det vara en självklarhet
            att församlingarna själva skall ges rätt att avgöra hur generösa
            de vill vara. Det är bara på församlingsnivå som man kan avgöra
            vad som är en skälig hantering.
          </note>
          <note xml:id="i-d0d95657cfe2e665-0">
            Det är viktigt att inte regler som är fastställda här i riksdagen
            blir ett hinder för den öppna folkkyrkans möjlighet att ställa
            upp för sina medlemmar även om de i ett enskilt fall kanske tillhör
            en annan församling.
          </note>
          <note xml:id="i-d1c63ef7fae675a9-0">
            Alltså bör församlingen ges rätt att bestämma den grad av generositet
            som man vill tillämpa mot icke medlemmar som har särskilda skäl
            när det gäller de kyrkliga handlingarna. Därmed yrkar jag bifall
            till reservation nr 3.
          </note>
          <note xml:id="i-3a2818190fad4d94-0">
            I reservation nr 6 tas kyrka-stat-frågan upp. Som utskottet mycket
            riktigt skriver ligger den frågan på regeringens bord för närvarande.
            En nyligen avslutad remissomgång med anledning av Kyrkoberedningens
            betänkande bearbetas i regeringskansliet.
          </note>
          <note xml:id="i-f918ffbe7594f30c-0">
            Redan nu står det emellertid klart att Kyrkoberedningens förslag
            inte utan ganska omfattande kompletteringar kan ligga till grund
            för regeringsförslag till kyrkomöte och riksdag. Beredningens
            förslag innebär förvisso ett bevarat samband mellan stat och kyrka,
            men hur detta skall åstadkommas, t.ex. uttryckt i lag, är inte
            tillräckligt klarlagt. Innehållet i reservation nr 7 går enligt
            min mening i en alldeles felaktig riktning. Det finns anledning
            att vara tydligare från regeringens sida än vad beredningen har
            varit.
          </note>
          <note xml:id="i-693dc37470084654-0">
            Omfattningen av och innehållet i lagstiftningen är alltså en
            avgörande och viktig fråga. Frågan om hur den kyrkliga egendomen
            långsiktigt skall kunna garanteras kyrkan är inte heller tillräckligt
            belyst. Likadant är det med frågan om begravningsväsendets finansiering.
            I en så viktig fråga som den om förhållandet mellan staten och
            svenska kyrkan är det viktigt att man inte förhastar sig. Tidtabeller
            får aldrig vara överordnade sakfrågans lösning. Jag yrkar alltså
            bifall till reservation nr 6.
          </note>
          <note xml:id="i-463d0fb43f916d23-0">
            Anf. 152 PÄR-AXEL SAHLBERG (s)
          </note>
          <note xml:id="i-214d938b4eae8a7a-0">
            Fru talman! Jag talar för utskottets majoritet. Detta betänkande
            rör många frågor. Den övergripande frågan gäller en kommunallagsanpassning
            av kyrkolagen. Den innebär egentligen en modernisering och en
            ganska lagom - för att använda det berömda svenska ordet - anpassning
            av svenska kyrkans ordningar till de demokratiska principer som
            i dag i övrigt gäller i vårt land.
          </note>
          <note xml:id="i-b926a9470644e5a1-0">
            I en motion avvisar Folkpartiet denna anpassning.
          </note>
          <note xml:id="i-94890a6f3e69831f-0">
            Det förefaller vara ett ganska märkligt sätt att hantera den
            nödvändiga moderniseringsprocessen på.
          </note>
          <note xml:id="i-85a2f08b0de8ba62-0">
            Annars kan man se många av dessa lagändringar som tämligen formella
            justeringar, men de har också, som vi har hört av Anders Svärd,
            väckt en lång rad andra frågor. Somliga av dem har stöd av kyrkomötet.
          </note>
          <note xml:id="i-af7abd526043e011-0">
            Somliga avvisas av kyrkomötet. I sig illustrerar just detta de
            problem som finns med den dubbla demokratiska form som vi nu har
            med flera beslutsinstanser. Ibland kan man hävda ett och annat
            med stöd av kyrkomötet. Om inte det går kan man här i riskdagen
            göra ett nytt försök att få igenom sina förslag.
          </note>
          <note xml:id="i-6b5fc655db9896a4-0">
            Det finns några mer övergripande innehållsliga frågor. Det finns
            ett resonemang om medlemsbegreppet som i hög grad hänger ihop
            med hela frågan om den förändrade relationen mellan staten och
            kyrkan.
          </note>
          <note xml:id="i-5d3340f9e8cf09e4-0">
            Det är alldeles givet att det finns en lång rad problem som måste
            lösas. En del av dem löses ganska väl genom de förslag som Kyrkoberedningen
            har lagt fram. Det kan hända att jag får anledning att återkomma
            till detta.
          </note>
          <note xml:id="i-74dac47c54338c50-0">
            Det här ger också anledning att nu ta upp frågan om relationen
            mellan staten och svenska kyrkan. Det kommer att läggas fram förslag
            om dessa ändrade relationer. Det är bra. Centerpartiet vill inte
            att relationen ändras. Man tror att man kan undvika frågan genom
            att föreslå en folkomröstning.
          </note>
          <note xml:id="i-f688f37ffe9b76a2-0">
            Men vi lever i en ny tid. Den gamla ordningen med de stora monopolsystemen
            har nu tvingats ge vika, och den religiösa mångfalden ökar.
          </note>
          <note xml:id="i-03837a1d9b2f7abc-0">
            Detta ger givetvis konsekvenser också för Svenska kyrkan. De
            av Kyrkoberedningen föreslagna principerna svarar väl mot en avvägd
            förändring. De historiska och kulturella banden kan upprätthållas,
            och inom kyrkan får man äntligen chans att själv ta ansvar för
            och fatta beslut om sin egen verksamhet. Även om man inom frikyrkorna
            över lag inte tycker att förslaget går tillräckligt långt, menar
            jag att det avvägda förslaget är på rätt nivå historiskt och kulturellt
            och därför försvarbart.
          </note>
          <note xml:id="i-4d5d5ed67b599a92-0">
            I övriga delar av betänkandet och i de motioner som behandlas
            där visas på en svårighet som knyter an till frågan om kyrkans
            frihet och beslutsmyndighet över sig själv. Om man i lagstiftning
            vill rymma alla de utmaningar och möjligheter som finns på olika
            platser i landet har man ett problem. Kyrkans ambition är att
            driva äldrevård, ge internationellt bistånd, generöst ge service
            till medlemmar i grannförsamlingar eller ge partistöd.
          </note>
          <note xml:id="i-93efee36e4620ab4-0">
            Denna förslagslusta väcker en del oro och får mig att undra:
            Finns det så gott om resurser i Svenska kyrkan att man tror sig
            klara av allt detta? Jag vet att det inte är så, men kanske skulle
            motionärerna passa sig litet, så att inte finansministern tror
            att det finns ett sådant ymnighetshorn i närstående organisationer.
          </note>
          <note xml:id="i-ec05276119efea65-0">
            I måndags mötte jag representanter för den kyrka jag tillhör,
            Metodistkyrkan. Det är en världsomspännande kyrka med 9,5 miljoner
            medlemmar. Man har nu på amerikanskt initiativ startat en utredning
            som, även om förutsättningarna och utgångspunkterna är helt annorlunda,
            på många sätt är en parallell till frågan om relationen mellan
            stat och kyrka. United Methodist Church finns i stora delar av
            världen, med olika förutsättningar, resurser och utmaningar. Att
            där försöka skriva samman en kyrkolag som passar i alla de olika
            sammanhang där man arbetar låter sig knappast göras. Nu ser man
            därför över dessa arbetsformer, för att skapa såväl flexibilitet
            som handlingsutrymme, samtidigt som man håller samman den stora,
            vida kyrkan.
          </note>
          <note xml:id="i-11e1af1d035f7bb6-0">
            På motsvarande sätt måste Svenska kyrkan anpassas till de förutsättningar
            som gäller i dag och som är olika i olika delar av landet.
          </note>
          <note xml:id="i-787eaf1746356308-0">
            Fru talman! På den här vägen är det här betänkandet ett litet
            steg, alldeles lagom mellan den stora förändring som kommer och
            den modernisering som nu behövs.
          </note>
          <note xml:id="i-c450ffcead546570-0">
            Jag yrkar därmed bifall till utskottets hemställan.
          </note>
          <note xml:id="i-a7f86ea092473d87-0">
            Anf. 153 ANDERS SVÄRD (c) replik
          </note>
          <note xml:id="i-9b3d966bd01c4853-0">
            Fru talman! Jag blir litet konfunderad när jag hör en företrädare
            för ett annat samfund än det jag själv är aktiv i tala om dop,
            konfirmation, vigsel och begravningar som exempel på service,
            vilken som helst. Pär-
          </note>
          <note xml:id="i-fdb3336facfcbcb2-0">
            Axel Sahlberg tycks inte ha lyssnat till vad jag sade i mitt
            anförande. Jag påpekade då att detta är gudstjänster, förrättningar
            som sker i gudstjänstens form.
          </note>
          <note xml:id="i-a897fe32638cd5c3-0">
            Yrkandet i motionen och det som tas upp i reservationen är inte
            någon allmän rätt för alla att springa till vilken församling
            som helst och ställa krav, utan det handlar om en möjlighet för
            en församling att ha en något generösare attityd än den som lagen
            i dag tillåter. I dag är det dessutom genom ett regeringsrättsutslag
            inte ens tillåtet att ha en sådan generositet.
          </note>
          <note xml:id="i-39c7b7fd1867c88a-0">
            Om en människa som hela sitt liv har tillhört en församling av
            något skäl hamnar i en annan församling och strax därefter dör,
            får man alltså inte bjuda på begravning. Det som tas upp i reservationen
            är möjligheten till en generösare attityd.
          </note>
          <note xml:id="i-66cd7962ecdba2ae-0">
            Jag föreställer mig, Pär-Axel Sahlberg, att de flesta samfund
            i Sverige, även de fria samfunden som har betydligt sämre ekonomiska
            förutsättningar än
          </note>
          <note xml:id="i-5c1ea215bb59dab5-0">
            Svenska kyrkan, har den generösa attityden. Jag tycker att man
            skall vara rädd om det.
          </note>
          <note xml:id="i-6ee484317c4ffd53-0">
            Medlemskapsfrågan och namnfrågan, som tas upp i en annan reservation,
            löses med det nya tillhörighetsförslaget, men detta behöver vi
            inte ta upp här.
          </note>
          <note xml:id="i-bb0d17ae17c4b5a4-0">
            Anf. 154 PÄR-AXEL SAHLBERG (s) replik
          </note>
          <note xml:id="i-6fdefa7776355e45-0">
            Fru talman! Det här är en litet komplicerad fråga.
          </note>
          <note xml:id="i-42d904f223ccecf1-0">
            Även om detta inte är rätt plattform för en sådan diskussion,
            kan man förstås rent teologiskt diskutera frågan om vad de olika
            kyrkliga förrättningarna egentligen per definition bör kallas.
            Det är då naturligtvis en poäng att som Anders Svärd tala om dem
            som gudstjänster. Det låter då förfärligt märkligt om en grannförsamlingsbo
            inte kan få vara med vid en gudstjänst.
          </note>
          <note xml:id="i-7438bc67ed22dc8d-0">
            Men det är ju inte riktigt gudstjänsterna i allmänhet som frågan
            gäller, utan det som avses är den typ av kyrkliga förrättningar
            som faktiskt kräver en mer personlig hantering och ett annat tillvägagångssätt.
          </note>
          <note xml:id="i-2e2b7e975ec0325a-0">
            Det är då inte så där alldeles förfärligt enkelt att här i riksdagen
            bestämma att detta generellt skall vara möjligt, antingen på vilket
            sätt som helst eller efter någon bestämd ordning. Det här är enligt
            min uppfattning ett av de tydligaste skälen till att kyrkan behöver
            ha frihet vad gäller sitt eget fögderi, och det talar då för en
            förändrad relation mellan stat och kyrka.
          </note>
          <note xml:id="i-c1709932e9c6ff49-0">
            Flera församlingar i landet har genomfört ett ganska avancerat
            clearingsystem vad gäller begravningsväsendet. Det finns naturligtvis
            möjligheter att utveckla de här systemen, men det är inte riktigt
            det som frågan nu handlar om. Vad det handlar om är att riva gränshinder,
            och det är jag för, men då måste man veta hur det skall lösas
            kostnadsmässigt.
          </note>
          <note xml:id="i-cd7e758aa1800ad0-0">
            Anf. 155 ANDERS SVÄRD (c) replik
          </note>
          <note xml:id="i-86c8b172cbb94dad-0">
            Fru talman! Jag märkte redan i Pär-Axel Sahlbergs huvudanförande
            att han har missförstått frågan. Han blandade nämligen då ihop
            detta med andra motioner i vilka talas om rätten att driva ålderdomshem,
            kyrkans rätt att ge bistånd och annat. Men det är inte det vi
            pratar om nu. Nu handlar det faktiskt om en möjlighet, inte en
            generell rätt för någon att ställa krav men en möjlighet för den
            lokala församlingen att, naturligtvis inom ramen för den budget
            som har fastställts, vara generös. Det är det det handlar om.
            Det är fråga om praktisk decentralisering.
          </note>
          <note xml:id="i-94288e4fb3a44498-0">
            Det är ingen poäng, Pär-Axel Sahlberg, att kalla det här för
            gudstjänster. Det är fråga om kyrkliga handlingar som sker i gudstjänst.
            Eftersom Svenska kyrkan är ett trossamfund och eftersom man utför
            de här handlingarna i samband med en gudstjänst, menar jag att
            man skall benämna saker vid deras rätta namn.
          </note>
          <note xml:id="i-546df5c3cc6103e6-0">
            Det är därför det är så främmande att vi här i riksdagen har
            beslutat om regler som gör att detta faktiskt är förbjudet. Det
            är bara det jag pratar om.
          </note>
          <note xml:id="i-6b3eee59f7c6f2c0-0">
            Jag tror alltså inte att vare sig finansministern eller någon
            annan behöver vara rädd för att det här kommer att handla om stora
            kostnader. Det är inte det det handlar om, men jag kan i och för
            sig se poängen i
          </note>
          <note xml:id="i-9614a056479d0baf-0">
            Pär-Axel Sahlbergs påpekande, eftersom det dras in pengar ganska
            friskt just nu. Jag tror alltså inte att detta tillnärmelsevis
            kommer att kunna bli ett argument i den här frågan. Det handlar
            bara om att ge den lokala församlingen rätt och möjlighet att
            fungera gentemot sina medlemmar såsom man bör fungera när man
            tar ansvar i så viktiga frågor.
          </note>
          <note xml:id="i-d420c25d12c2cec6-0">
            Anf. 156 PÄR-AXEL SAHLBERG (s) replik
          </note>
          <note xml:id="i-c23ef5e40056b2e1-0">
            Fru talman! Jag tror inte att jag har missuppfattat just den
            här frågan. Att jag sedan valde att baka ihop ett antal sådana
            här servicefrågor - om jag får fortsätta att kalla dem så - hänger,
            som Anders Svärd mycket väl vet, ihop med att det finns kostnader
            förenade med detta.
          </note>
          <note xml:id="i-e79af0128a2aea26-0">
            Jag skulle ändå vilja återkomma till själva definitionen. Det
            är faktiskt inte fråga om gudstjänster i den betydelsen att någon
            sitter i sin bänk och lyssnar -
          </note>
          <note xml:id="i-70c2f2b88e7dbf6b-0">
            vilket man inte heller gör så mycket här i riksdagen -
          </note>
          <note xml:id="i-d46c63e1a719f18e-0">
            utan det handlar om en speciell, personligt inriktad service
            som människor kan tänkas förvänta sig.
          </note>
          <note xml:id="i-37d8d2462b0ed021-0">
            Frågan om begravningsväsendet har lösts delvis genom ett clearingsystem,
            och givetvis borde ett sådant system kunna användas också i en
            mer total lösning. Anders Svärd är ju klart medveten om att det
            inte är alldeles enkelt att börja byta praxis, för då ställer
            man ju plötsligt alldeles nya krav, och man skapar ett slags generell
            förväntan på hur det här skall lösas. Då kan det också bli en
            oerhörd obalans rent kostnadsmässigt mellan olika församlingar.
          </note>
          <note xml:id="i-d465e3d592210d29-0">
            Så vi skall nog inte förenkla den här frågan i överkant. Till
            slut handlar det om pengar. Den service och de gudstjänster som
            medlemmarna kan förvänta sig är naturligtvis i första hand knuten
            till den egna församlingen. Så är ju själva strukturen uppbyggd.
          </note>
          <note xml:id="i-9470de9a3ad300df-0">
            Anf. 157 CARL-JOHAN WILSON (fp)
          </note>
          <note xml:id="i-3f1298b2a71ffff0-0">
            Värderade talman! Jag har väckt en ganska omfattande motion med
            anledning av regeringens proposition 1994/95:129 Kommunallagsanpassning
            av kyrkolagen m.m. Trots att min motion på alla punkter föreslås
            bli avslagen, ämnar jag inte yrka bifall till någon del av den.
            Jag vill dock göra några kommentarer med anledning av utskottets
            behandling av ärendet.
          </note>
          <note xml:id="i-fc980807f03c8bc5-0">
            Jag hör till dem som önskar att Svenska kyrkan skall befrias
            från staten. För mig innebär den inställningen inte att jag menar
            att Sveriges riksdag redan nu skall avhålla sig från att fatta
            beslut om Svenska kyrkan. Jag anser att vi så mycket som möjligt
            skall stimulera våra kyrkopolitiker att ta ansvar för kyrkoförsamlingarnas
            verksamhet och förvaltning så att det finns en engagerad och rutinerad
            grupp, som är beredd att ta över helt när Svenska kyrkan blir
            en självständig och från staten fri kyrka. Det gör vi inte genom
            att signalera till kyrkopolitikerna att deras arbete är så ointressant
            att vi inte bryr oss om det ens medan
          </note>
          <note xml:id="i-46613f95cf1dd826-0">
            Sveriges riksdag alltfort har visst ansvar för det.
          </note>
          <note xml:id="i-5dab71f5ef63d748-0">
            Jag har föreslagit att uttrycket "medlem i församling" skall
            ändras till "i församlingen kyrkobokförd"
          </note>
          <note xml:id="i-dc9506a53714abb4-0">
            på några ställen, för att inte det allmänna uttrycket
          </note>
          <note xml:id="i-d4171ec6449984fd-0">
            "medlem i Svenska kyrkan" skall förväxlas med det mer lokalt
            bundna församlingsmedlemskapet.
          </note>
          <note xml:id="i-35ac9554b26cb8ee-0">
            Konstitutionsutskottets kansli har gjort en mycket intressant
            sammanställning av det problemet. Särskilt med hänsyn till att
            regeringen uppges förbereda förslag om nya regler för medlemskap
            i Svenska kyrkan, kan jag förstå att utskottet inte vill krångla
            till hanteringen utan håller fast vid propositionens text - trots
            att den kan missförstås.
          </note>
          <note xml:id="i-06c01cdb1467b825-0">
            I min motion ingår också ett förslag om att kyrklig kommun skall
            ha rätt att lämna internationell katastrofhjälp och annat bistånd.
            Utskottet meddelar att den möjligheten nu finns. Därmed måste
            jag alltså vara nöjd.
          </note>
          <note xml:id="i-2d5c2cc601af1eb8-0">
            Flera andra punkter i min motion har tillgodosetts relativt tillfredsställande,
            genom att utskottet hänvisar till pågående arbete eller till att
            regeringen är uppmärksam på de av mig aktualiserade problemen
            och förbereder åtgärder med anledning av det.
          </note>
          <note xml:id="i-83edbacb85113391-0">
            Jag har också föreslagit att riksdagen skall begära att regeringen
            i samråd med Svenska kyrkans centralstyrelse låter utreda hur
            man kan lösa problemet med att ge en församlingsmedlem i Svenska
            Kyrkan full tillhörighet till en församling, där han/hon inte
            bor.
          </note>
          <note xml:id="i-1d36fbd38985df4d-0">
            Jag tror att den möjligheten kommer att bli mycket attraktiv,
            när Svenska kyrkan skiljs från staten. Åtskilliga utflyttade kyrkomedlemmar
            kan vilja behålla sitt medlemskap i hembygdens kyrka. Det kan
            också vara så, att man känner särskilt engagemang för en viss
            profilering av verksamheten, som finns i en annan församling än
            i den där man själv bor.
          </note>
          <note xml:id="i-055df84d345b9baa-0">
            Nu räknar tydligen konstitutionsutskottet med att även detta
            skall lösas i den fortsatta behandlingen av
          </note>
          <note xml:id="i-2008d7517ff2188a-0">
            Kyrkoberedningens förslag om de framtida relationerna mellan
            staten och Svenska kyrkan, och det accepterar jag. Så småningom
            får Svenska kyrkan förhoppningsvis lösa problemet utan inblandning
            av
          </note>
          <note xml:id="i-54271d08b5c8441f-0">
            Sveriges riksdag.
          </note>
          <note xml:id="i-d104a52ea1ec1286-0">
            Värderade talman! På en punkt blev jag först direkt förvånad
            över konstitutionsutskottets behandling.
          </note>
          <note xml:id="i-d5bf4b1226bb623b-0">
            Det gäller mandatperiodernas längd för kyrkofullmäktige.
          </note>
          <note xml:id="i-4b302ced127c820a-0">
            Propositionens titel är Kommunallagsanpassning av kyrkolagen.
            Jag hade väntat att en anpassning av de kyrkokommunala mandatperioderna
            till övriga allmänna vals mandatperioder skulle vara det första
            man kom att tänka på.
          </note>
          <note xml:id="i-93fa5e11a8808926-0">
            Trots min förvåning när det gäller detta, kan jag känna sympati
            för att utskottet inte föreslår att min motion skall bifallas
            på denna punkt. Jag uppfattar nämligen att huvudorsaken är att
            regering och utskott förutsätter att relationerna mellan kyrka
            och stat kommer att ändras så snart att det inte mer än någon
            enstaka gång blir aktuellt med kyrkoval ett "eget år".
          </note>
          <note xml:id="i-d2253385f8f8aca1-0">
            Då kan det t.o.m. vara en poäng att kyrkovalet blir det enda
            aktuella det året och inte - som hittills - kommer i skymundan
            för val till riksdag, landsting och kommunfullmäktige.
          </note>
          <note xml:id="i-64cb18610bc3ab82-0">
            Värderade talman! Konstitutionsutskottet verkar knappast vara
            påverkat av något förslag i någon motion med anledning av regeringens
            proposition om kommunallagsanpassning av kyrkolagen. Ändå har
            utskottet lyckats behandla ärendet så, att det enligt min uppfattning
            lovar gott inför framtida behandling av relationsärendet kyrka-stat.
          </note>
          <note xml:id="i-a2cdb4b9598a3de3-0">
            I reservation nr 7 redovisar Birgit Friggebo ett antal preciseringar
            som bör ingå i ett uppdrag till regeringen inför kommande proposition
            om att skilja kyrkan från staten. I motsvarande text i betänkandets
            majoritetsskrivning hänvisas till att Kyrkoberedningens förslag
            för närvarande bereds inom Civildepartementet och att regeringen
            tänker agera i ärendet redan till 1995 års kyrkomöte. För dem
            som arbetar på Civildepartementet vore det säkert värdefullt att
            redan nu få en tydlig signal från riksdagen.
          </note>
          <note xml:id="i-0d3b7094922063dc-0">
            Därför yrkar jag bifall till Birgit Friggebos reservation nr
            7.
          </note>
          <note xml:id="i-e196ea318326612d-0">
            Anf. 158 PÄR-AXEL SAHLBERG (s) replik
          </note>
          <note xml:id="i-f3e8f8c317c5a688-0">
            Fru talman! Det finns en särskilt kritisk punkt i hela den här
            förslagsställningen, som dock inte hänger samman med ett dåligt
            jobb. Jag tackar Carl-Johan
          </note>
          <note xml:id="i-513cfabeb2d63e74-0">
            Wilson för berömmet av utskottet och också av vårt utomordentliga
            kansli. Det gäller självfallet medlemsbegreppet. Det visar sig
            också, i de motioner som har väckts och formuleringarna i dem,
            att det här inte är alldeles enkelt. Det är väldigt svårt att
            tänka sig ett väl utbyggt tvåvåningsmedlemskap, som det egentligen
            handlar om när man talar om det på det här sättet. Det ena medlemskapet
            är med full tillhörighet och med rösträtt, och det andra är med
            territoriell tillhörighet och de offentligrättsliga frågor som
            därmed kan aktualiseras.
          </note>
          <note xml:id="i-06e68a348a43ffaa-0">
            Det kommande förslaget om tillhörighet kan vara en lösning, även
            om det också förutsätter att man är medlem.
          </note>
          <note xml:id="i-ca9a21e5f6baa872-0">
            Den fråga som Carl-Johan Wilson tar upp när det gäller de territoriella
            församlingarna eller en fri församlingsanslutning, är däremot
            mycket mer komplicerad och definitivt mycket svår att hantera
            kostnadsmässigt. Jag tror kanske inte att vi kommer att få se
            så många andra system än dem vi har. Vi har frikyrkorna, med en
            fullständigt icke-territoriell uppbyggnad, och den svenska kyrkan,
            som baseras i huvudsak på själva territoriet.
          </note>
          <note xml:id="i-02cfbfd016af29e2-0">
            När det sedan gäller kyrkovalet drar Carl-Johan
          </note>
          <note xml:id="i-2342b3a13c2c6c45-0">
            Wilson rätt slutsats, dvs. att det inte kommer att hållas så
            många gånger. Nu är kyrkovalet ingen höjdare när det gäller anslutningen,
            så jag är inte ens säker på att det skulle bli sämre om det fick
            en egen puls framöver, men det bör vi jobba på.
          </note>
          <note xml:id="i-8812ba57ce058e97-0">
            När det gäller kyrka-stat-frågan, tror jag att Civildepartementet
            läser betänkanden, t.o.m. reservationer, och beslut från riksdagen.
            Civildepartementet följer, med de signaler man får, den tidplan
            som Kyrkoberedningen har lagt fram. De här sakerna kommer att
            hända redan i år på kyrkomötet. Principbeslut fattas i riksdagen
            i höst, och sedan kommer det att rulla på.
          </note>
          <note xml:id="i-8e6caca84b96f381-0">
            Det finns naturligtvis ett antal frågor kvar som vi har anledning
            att debattera, och de indikeras redan nu, framför allt i dessa
            motioner.
          </note>
          <note xml:id="i-025003fd5933c62c-0">
            Anf. 159 CARL-JOHAN WILSON (fp) replik
          </note>
          <note xml:id="i-b327c39d0f4cfe2b-0">
            Värderade talman! Jag skulle kunna tänka mig att föra ett långt
            resonemang om medlemsbegreppet med
          </note>
          <note xml:id="i-df4bc006f92a0c6c-0">
            Sahlberg och andra, men eftersom jag i mitt första inlägg redovisade
            att jag var nöjd med behandlingen finns det ingen anledning för
            mig att ta upp ytterligare tid i kammaren med det resonemanget.
            Jag nöjer mig med vad som hittills har sagts.
          </note>
          <note xml:id="i-59df26c79359f994-0">
            Anf. 160 LARS LEIJONBORG (fp)
          </note>
          <note xml:id="i-6c827cb9283112e3-0">
            Fru talman! Jag vill i min egenskap av suppleant i konstitutionsutskottet
            något komplettera min partivän
          </note>
          <note xml:id="i-79d3fd36daa80b7a-0">
            Carl-Johan Wilsons inlägg samt yrka bifall till reservation 1
            och motivera vårt ställningstagande.
          </note>
          <note xml:id="i-ef687d10f25ccd1f-0">
            Folkpartiets inställning i denna fråga är ju mycket enkel, nämligen
            att om vi löser huvudfrågan, dvs.
          </note>
          <note xml:id="i-b6088d6791edaa8b-0">
            relationerna mellan staten och kyrkan på ett bra sätt, kommer
            allt det andra som behandlas i detta betänkande att lösa sig alldeles
            automatiskt. Den tankegången är ju inte märkvärdigare - det vill
            jag säga till
          </note>
          <note xml:id="i-a4848c1ff093d663-0">
            Pär-Axel Sahlberg - än att den nämns i propositionen.
          </note>
          <note xml:id="i-1d5c1d95ba2aff54-0">
            Precis det argumentet framförs att man kan ifrågasätta om det
            nu finns anledning att fullfölja traditionen med en nära anpassning
            av kyrkans lagar till kommunala förhållanden. Propositionen landar
            på en annan slutsats, men vi tycker att detta ifrågasättande är
            synnerligen motiverat.
          </note>
          <note xml:id="i-709a4a32264d7015-0">
            Jag hade en central position i Folkpartiet redan under Folkpartiregeringens
            dagar 1978-1979 då kyrkominister Bertil Hansson lade fram en proposition
            till kyrkomötet om en relationsförändring mellan staten och kyrkan.
            Propositionen avslogs tyvärr med relativt knapp majoritet. I det
            skedet stod statsmakterna inför ett strategival: Hur skulle förändringsarbetet
            drivas vidare? Man valde då en strategi att gå vidare med ett
            antal inomkyrkliga reformer.
          </note>
          <note xml:id="i-17c3f67ef4d06352-0">
            Jag tycker att det i och för sig fanns goda motiv för detta.
            Men det som man hela tiden måste fråga sig, om man i likhet med
            mig och mitt parti är ytterst angelägna om att man skall nå fram
            till en lösning av huvudfrågan, är huruvida det successiva arbetet
            med inomkyrkliga reformer försenar lösningen av huvudfrågan.
          </note>
          <note xml:id="i-b3c78c20a765b50e-0">
            Nu har det gått mer än 15 år sedan detta tillfälle.
          </note>
          <note xml:id="i-e4124fa1537f6bcd-0">
            Det finns alltså anledning att ställa frågan: Har vi genom den
            strategi som då valdes och som hade stöd från många partier försenat
            lösningen av huvudfrågan? Det är väl ingen som har något definitivt
            svar på detta, men det finns anledning att ställa frågan.
          </note>
          <note xml:id="i-a56920a4196db012-0">
            I detta läge ser vi det hela som ganska enkelt. Nu är en lösning
            av huvudfrågan inom räckhåll. Även om man skulle gå på den aktuella
            utredningens huvudförslag kommer Svenska kyrkans kommunstatus
            att upphöra. Alla dessa frågor kan då lösas på det sätt som de
            bör lösas, nämligen genom interna beslut i
          </note>
          <note xml:id="i-ce9632b5d4aef042-0">
            Svenska kyrkan.
          </note>
          <note xml:id="i-d8e6717f801dc784-0">
            Avslutningsvis anser vi inte att det beredningsförslag som nu
            föreligger i oförändrat skick bör ligga till grund för det slutliga
            beslutet. Vi menar att man inte kan hävda att det nu liggande
            förslaget innebär en slutlig lösning av denna fråga. Genom grundlagsfästandet
            av Svenska kyrkans särställning i förhållande till andra trossamfund
            kommer vi i bästa fall att leva med en oklar ställning.
          </note>
          <note xml:id="i-0d56506ea747eb33-0">
            Om en utlänning skulle komma till Sverige i början av 2000-talet
            och, om denna reform genomförs på det sätt som det nu förefaller,
            och frågar om det finns en statskyrka i Sverige, måste man med
            tanke på grundlagsregleringen och den övriga lagregleringen svara
            ja på den frågan. Eftersom de argument som har framförts här tidigare
            i debatten strider mot min kända mycket starka övertygelse om
            hur ett pluralistiskt samhälle bör utforma statens relationer
            till religiösa samfund, landar vi på slutsatsen att för att åstadkomma
            en principiellt riktig och varaktig lösning av statkyrka-frågan
            bör förändringar i beredningens majoritetsförslag komma till stånd.
          </note>
          <note xml:id="i-349509e158750aa4-0">
            Fru talman! Med det anförda yrkar jag bifall till reservation
            1 i konstitutionsutskottets betänkande.
          </note>
          <note xml:id="i-c73cd1fc423e1473-0">
            Anf. 161 PÄR-AXEL SAHLBERG (s) replik
          </note>
          <note xml:id="i-4164b4545ad27af0-0">
            Fru talman! Lars Leijonborg säger att också han är angelägen
            om att nå fram till en lösning av huvudfrågan. Det är så angeläget
            och önskvärt att man nu inte vill göra någonting. Sedan när man
            börjar att titta på detaljerna är det problem med själva huvudfrågan.
            Jag tycker att det är en mycket spännande och stor frågeställning,
            men det känns inte riktigt övertygande att
          </note>
          <note xml:id="i-6a6814adfe876d0f-0">
            Folkpartiet faktiskt vill nå fram till en lösning.
          </note>
          <note xml:id="i-6eb0a0a4d4e63352-0">
            Redan under beredningen - det skall jag gärna säga - flaggade
            man för en mer konsekvent beskrivning av relationen mellan staten
            och samfundet Svenska kyrkan och de övriga samfunden. Men Lars
            Leijonborg är ju alldeles klart medveten om att på andra sidan
            i ståndpunktsgalleriet har vi Centerpartiet som vill någonting
            helt annat.
          </note>
          <note xml:id="i-c62222e8674d1c63-0">
            Därför tycker jag att Kyrkoberedningen på ett mycket förnämligt
            sätt har hittat en lösning som är gångbar. Men det är inte bara
            av politiska skäl - eller om man skall kalla det för pragmatiska
            skäl - som jag tycker att det är en bra lösning. Jag tycker också
            att man på ett vettigt sätt har lyckats bevara styrkan av de historiska
            och kulturella band som det innebär att vi i
          </note>
          <note xml:id="i-c779424260ef3805-0">
            Svea rike under åtskilliga århundraden har haft en väldigt speciell
            relation till den statskyrka som vi numera kallar för Svenska
            kyrkan.
          </note>
          <note xml:id="i-6ac6ab91a77785c9-0">
            Jag ser det inte som någon som helst nackdel -
          </note>
          <note xml:id="i-d8f3ec4ec013d08d-0">
            snarare tvärtom - också för de övriga kyrkorna och för dem som
            representerar andra religioner att det finns ett slags markering
            av en huvudkurs, ett slags poängtering av att även om kyrkan står
            fri från staten finns där ett speciellt band som knyter oss samman
            historiskt och på sätt och vis också religiöst i en mera neutral
            mening. Därför är det olyckligt dels att man inte vill göra någonting
            alls på grund av det kommande förslaget, dels att man inte kan
            ställa sig bakom det förslag som det nu inom Civildepartementet
            arbetas med utifrån beredningens förslag.
          </note>
          <note xml:id="i-2a269ddf03b7f7b7-0">
            Jag tror att vi kommer att få litet bekymmer framöver, eftersom
            detta är en fråga där vi skulle ha mått väl av ett rejält konsensus.
          </note>
          <note xml:id="i-e5817cdf9972201a-0">
            Anf. 162 LARS LEIJONBORG (fp) replik
          </note>
          <note xml:id="i-d5c11a205b000bd4-0">
            Fru talman! Jag vill ju inte tappa tron på att det skall vara
            möjligt att åstadkomma en lösning i mycket bred konsensus när
            det gäller den här frågan. Såvitt jag vet har alla partier i denna
            riksdag, utom Centerpartiet, en principiell uppfattning om att
            kyrkan bör skiljas från staten. Centerpartiet är visserligen numera
            större än Folkpartiet, men man har trots allt inte den styrkan
            i det svenska samhället att det faktum att
          </note>
          <note xml:id="i-0449f6a7a1c9b4b6-0">
            Centerpartiet skulle hamna vid sidan om av en sådan tänkt lösning
            skulle innebära att man kan hävda att frågan inte löses i bred
            konsensus.
          </note>
          <note xml:id="i-0eef4e30066b9d5f-0">
            Min innerliga förhoppning är ju att regeringen skall göra sådana
            justeringar i Kyrkoberedningens förslag att det blir en bred uppslutning,
            dels här i parlamentet, dels ute i samhället. Jag hoppas också
            att de som har känt sig mest besvärade av den nuvarande ordningen
            - frikyrkorna, katolska kyrkan, muslimer, judar och många andra
            grupper - känner att frågan löses. Tyvärr känner de inte så, vilket
            också mycket tydligt har framgått av debatten under senare tid,
            med
          </note>
          <note xml:id="i-9ed4e7e1ae0bff0c-0">
            Kyrkoberedningens huvudförslag. Det är därför som förslaget skulle
            behöva korrigeras på några få men viktiga punkter.
          </note>
          <note xml:id="i-21df2ec6bc4ea0d7-0">
            Anf. 163 PÄR-AXEL SAHLBERG (s) replik
          </note>
          <note xml:id="i-f96e3902a3a631f9-0">
            Fru talman! Det är därför som jag poängterar att det blir väldigt
            komplicerat om vi har två, om än icke så stora, partier som på
            ömse sidor hoppar av den gemensamma båten. Därför är det viktigt
            att vi ser detta, inte bara utifrån strikt teoretiska modeller
            av vad en religionsfrihet skulle tänkas innebära utan att vi också
            ser det ur ett historiskt och kulturellt perspektiv.
          </note>
          <note xml:id="i-0c3eda1bd7c44bb9-0">
            Det är där som jag ser en kvalitet i att nedtona det som Lars
            Leijonborg nu talar om och som Bertil
          </note>
          <note xml:id="i-c500891c8bc23c23-0">
            Hansson har redogjort för i Kyrkoberedningens material och ändå
            försöka att åstadkomma en god balans.
          </note>
          <note xml:id="i-d2daa0a940bcace1-0">
            För frikyrkornas del kommer detta lagrum att ge utrymme för en
            mera officiell status där de får chans att utveckla sina egna
            arbetsformer utifrån sina egna grundvalar. Detta gäller inte minst
            de invandrarsamfund som passar väldigt dåligt in i det Förenings-
            och
          </note>
          <note xml:id="i-360f5478af9caa79-0">
            Organisationssverige som vi har och deras möjligheter att få
            en officiell status som kyrkor.
          </note>
          <note xml:id="i-17a1f35710c1a789-0">
            På den punkten tycker jag att förslaget är mycket bra och mycket
            starkt. Det innebär dock inte att vi kan gå hela den långa principiella
            vägen till en formell religionsfrihet i mer inskränkt mening.
            Historiska och kulturella skäl motiverar att vi inte gör det nu.
          </note>
          <note xml:id="i-4a90918d49139b36-0">
            Många års utredande talar för att det nu är angeläget att ligga
            kvar i själva huvudfåran och att följa den.
          </note>
          <note xml:id="i-ad03fca01e0f87ca-0">
            Anf. 164 LARS LEIJONBORG (fp)
          </note>
          <note xml:id="i-933e5e273c0c685a-0">
            Fru talman! Jag spårar trots allt en viss dubbelhet i
          </note>
          <note xml:id="i-fe83c83d9f77cb2d-0">
            Pär-Axel Sahlbergs argumentering.
          </note>
          <note xml:id="i-c25e04c81207ecd1-0">
            Å ena sidan antyder han att Kyrkoberedningens förslag måste ses
            som en kompromiss. Då antyder han att det egentligen, enligt hans
            uppfattning, borde ha sett något annorlunda ut - han har kompromissat
            med någon annan.
          </note>
          <note xml:id="i-8370628e9940ce5a-0">
            Å andra sidan utgjuter han sig ganska vältaligt om att denna
            kompromiss är mycket bra. Jag beklagar det.
          </note>
          <note xml:id="i-54cc346976605bb2-0">
            Jag är definitivt inte främmande för kompromisser i denna fråga.
            Så viktigt är det att nå fram. Men trots allt måste en kompromiss
            ligga inom det område som är principiellt försvarbart och där
            frågan löses. Det är, tyvärr, vår bedömning att Kyrkoberedningens
            majoritetsförslag utan korrigeringar inte gör det. Men alldeles
            oavsett hur det blir med den frågan förefaller det att bli någon
            form av beslut som innebär att Kyrkans kommunstatus kommer att
            upphöra.
          </note>
          <note xml:id="i-70e64555ea5d1f17-0">
            För att, till sist, återgå till dagens huvudämne innebär det
            att det inte finns något behov av att forcera fram en lösning
            i de detaljfrågor som föreligger i dagens betänkande. Jag tycker
            således att man med mycket gott samvete kan skjuta dessa frågor
            till inomkyrkliga beslut så snart huvudfrågan lösts.
          </note>
          <note xml:id="i-ae013f80a64d2007-4">
            Överläggningen var härmed avslutad.
          </note>
          <note xml:id="i-192d82b8b2abbe8a-9">
            (Beslut skulle fattas den 15 mars.)
          </note>
          <note xml:id="i-8c24e7b72c7194bf-0">
            15 § Stöd till politiska partier
          </note>
          <note xml:id="i-c2fa41160078003a-12">
            Föredrogs
          </note>
          <note xml:id="i-f931458f2ab55aa4-0">
            Konstitutionsutskottets betänkande 1994/95:KU34
          </note>
          <note xml:id="i-4619b5d650122a71-0">
            Stöd till politiska partier (prop. 1994/95:100 delvis)
          </note>
          <note xml:id="i-22782e6b78a6cd8c-0">
            Anf. 165 BIRGER HAGÅRD (m)
          </note>
          <note xml:id="i-3003ea83355a22c1-0">
            Fru talman! Det är en truism att säga att det råder en önskan
            att åstadkomma besparingar i det här landet. Vi påminns om detta
            dagligen och stundligen. I
          </note>
          <note xml:id="i-dcd7fcd10711d2af-0">
            dag har vi kunnat lyssna till finansdebatten. Men en del inlägg
            karakteriserades kanske inte precis av en vilja att spara. Snarare
            verkade det som om spenderbyxorna på sina håll fanns på.
          </note>
          <note xml:id="i-75c23ee7cb071fe3-0">
            Alltnog, turen har nu kommit till partistödet. Det är väl rätt
            rimligt att också partierna själva när det gäller den egna verksamheten
            bidrar till sparandet.
          </note>
          <note xml:id="i-0037e1c57224bb73-0">
            Här har regeringen föreslagit en blygsam nedskärning om 12 miljoner.
            Men i en motion av Gun
          </note>
          <note xml:id="i-c2298d3b46e32ad5-0">
            Hellsvik m.fl. föreslås ytterligare en nedskärning om bortemot
            80 milj.kr. Det kan tyckas mycket med 80
          </note>
          <note xml:id="i-bd08197bf183922e-0">
            miljoner av de 230 miljoner som det här är fråga om på 18-månadersbasis.
          </note>
          <note xml:id="i-40790e33d6194e4f-0">
            Å andra sidan skall vi betänka att detta är inte den enda formen
            av partistöd som utgår. 1992 utgick 252
          </note>
          <note xml:id="i-4411e3b5648a99cb-0">
            miljoner kronor i kommunalt partistöd. Till detta kom stöd från
            landstingen till partierna med 139 miljoner.
          </note>
          <note xml:id="i-ec94eb3bc553627b-0">
            Omräknat på 18-månadersbasis kan man utan vidare konstatera att
            kommuner och landsting ger de politiska partierna ca 600 miljoner
            kronor i stöd. Härtill kommer, som sagt, de 230 miljonerna från
            staten. Det rör sig alltså om bortemot 1 miljard kronor i stöd
            till de politiska partierna. Mot den bakgrunden betyder det inte
            särskilt mycket att man föreslår en relativt kraftig neddragning
            av det statliga partistödet.
          </note>
          <note xml:id="i-b45129db6c2ca7c0-0">
            Till detta kan naturligtvis också läggas en rad olika principiella
            aspekter. Partistödet tillkom på 1960-
          </note>
          <note xml:id="i-bf399e8df3725cd0-0">
            talet. Syftet var att vitalisera partilivet. Man såg partierna
            som bärare av samhällsinformation. Partierna hade ansvaret för
            den politiska debatten.
          </note>
          <note xml:id="i-072e1eed753f0815-0">
            Nu med facit i hand kan man naturligtvis med rätta fråga: Nå,
            har det blivit så mycket bättre under de senaste decennierna?
            Har partierna verkligen vitaliserats? Är det på den vägen som
            medborgarna kanaliserar sina politiska intressen?
          </note>
          <note xml:id="i-def7ddae13578653-0">
            Tyvärr tror jag att vi får säga att vi har anledning att vara
            besvikna. För det politiska livet i våra partier är det sannerligen
            ingen dans på rosor. Tvärtom är det kanske på andra vägar som
            det politiska intresset kommer till uttryck.
          </note>
          <note xml:id="i-9f51c1aaed609278-0">
            Det har en gång sagts att partier är fria staters liv, och det
            är nog riktigt. Men det bör vara fria partier.
          </note>
          <note xml:id="i-c8aa8b54b1ae5207-0">
            Det råder ingen tvekan om att ju större beroendet av stöd från
            det allmänna blir, desto mindre fria är partierna i själva verket.
            De har alltså kommit att bli beroende av det allmänna. Det kan
            naturligtvis diskuteras i vilken utsträckning det är särskilt
            bra.
          </note>
          <note xml:id="i-f0eebdbe89fd3add-0">
            Sedan skall jag emellertid gärna medge att det också finns faktorer
            som talar för att ett visst stöd ges från det allmännas sida gentemot
            de politiska partierna.
          </note>
          <note xml:id="i-f587b92eb3f42335-0">
            Fru talman! Nog är det rätt så rimligt att också de politiska
            partierna får bära sin börda när vi nu tvingas till omfattande
            nedskärnignar. De nedskärningar som görs när det gäller det statliga
            partistödet är sannerligen inte särskilt imponerande.
          </note>
          <note xml:id="i-3018de4b30db40b4-0">
            Jag skulle hoppas - men jag vet att så inte kommer att ske -
            att riksdagen övervägde vår förpliktelse gentemot allmänheten
            i dessa besvärliga tider, att man verkligen på skarpen tog itu
            med partistödet och att man godkände den motion som här har förelagts
            och därmed också den reservation som finns från oss moderater.
          </note>
          <note xml:id="i-23a6a06e950719a3-0">
            Jag ber att få yrka bifall till den moderata reservationen i
            betänkandet.
          </note>
          <note xml:id="i-899003ee5ff66c2f-0">
            Anf. 166 INGVAR JOHNSSON (s)
          </note>
          <note xml:id="i-cb3fdc0690cf22f3-0">
            Fru talman! När jag lyssnade till Birger Hagård kom jag att tänka
            på förra årets debatt om partistödet.
          </note>
          <note xml:id="i-90023fffb0fe4d9c-0">
            Då liksom nu stod sex partier bakom en majoritetsskrivning med
            förslag som innebar en besparing om ca 10 %. Och då liksom nu
            reserverade sig ett parti, därför att man ville ha mycket kraftiga
            nedskärningar i partistödet.
          </note>
          <note xml:id="i-87c86d4168a26bf5-0">
            Men skillnaden är att det förra året var Ny demokrati som föreslog
            att stödet skulle halveras på tre år.
          </note>
          <note xml:id="i-d48f66a01100627e-0">
            Nu när Ny demokrati inte finns med har Moderaterna tagit över
            deras roll. Moderaterna föreslår nu att stödet direkt skall minska
            med en tredjedel.
          </note>
          <note xml:id="i-a61bce2b8f899bd0-0">
            Om man studerar Ian Wachtmeisters reservation från förra året
            finner man faktiskt att hans förslag om en halvering på tre år
            skulle ha inneburit att stödet detta år på ettårsbasis skulle
            ha blivit ca 85 miljoner kronor. Birger Hagård föreslår nu 75
            miljoner på ettårsbasis - en kraftig försämring, även jämfört
            med det som Ny demokrati förra året stod för.
          </note>
          <note xml:id="i-f2d9c49aca6dabda-0">
            Det som förvånar mig mest är ändå inte Moderaternas stora nedskärningar
            i sig. Det är att Birger
          </note>
          <note xml:id="i-1d57be2bdec4b0ae-0">
            Hagård och Ian Wachtmeister använder samma märkliga argumentering
            för sina nedskärningar. Man använder t.o.m. samma ord.
          </note>
          <note xml:id="i-7dfaf9fd76cbf61a-0">
            Moderaterna motiverar i reservationen sitt förslag om nedskärning
            av partistödet med "betydelsen av ett politiskt vitalt och oberoende
            partiliv". De som lyssnade på Ian Wachtmeister i debatten förra
            året vet att han sade att effekten av nedskuret partistöd skulle
            bli att "demokratin vitaliseras därför att man tvingas arbeta
            mer".
          </note>
          <note xml:id="i-ade413368a41f79f-0">
            Naturligtvis måste partierna vara med och spara när ekonomin
            är som den är. Därför föreslår vi liksom förra året en besparing
            motsvarande 10 %. Nu sade
          </note>
          <note xml:id="i-50174e4b4028836b-0">
            Birger Hagård att det är en blygsam besparing. Men kravet på
            nedskärningar är större när det gäller partistödet än den statliga
            verksamheten. Men jag tycker att det är rimligt med en besparing.
            Vi var förra året alla överens, utom Ny demokrati, om att det
            var rimliga besparingar. Nu vill ni moderater skära ned så mycket
            mer. Det respekterar jag naturligtvis. Men jag skulle vilja säga
            till Birger Hagård att jag tycker att det knappast är seriöst
            att komma dragandes med motiv att stora nedskärningar medverkar
            till ökad vitalitet eller ett mer oberoende partiliv.
          </note>
          <note xml:id="i-315e8eb0ae2ad70a-0">
            Jag tror att det tvärtom är så att ett väl avvägt partistöd är
            viktigt och vitaliserande för demokratin. Det är viktigt att partierna
            har en verksamhet och når ut med sitt budskap. Det är viktigt
            att väljarna ges tillfällen att föra fram sina åsikter till partierna.
            Det är viktigt inte minst därför att ett bra partistöd faktiskt
            gör partierna mer oberoende.
          </note>
          <note xml:id="i-a437f7e57602c9a6-0">
            Jag vet om Birger Hagårds förflutna i hans egen ungdomsrörelse.
            Han kommer väl ihåg hur det smusslades med hemliga bidrag från
            näringslivet till dåvarande Högerpartiet för 25 år sedan innan
            partistöden byggdes ut. Är det så som man vill ha det igen?
          </note>
          <note xml:id="i-eeb5146ab18fdef7-0">
            Det är kanske populärt, för att inte säga populistiskt, att försöka
            att övertyga folk om att en välfungerande demokrati är någonting
            som inte behöver kosta, det kan man få bara av sig självt. När
            Moderaterna nu tagit över Ny demokratis fallna mantel att driva
            den här debatten tar man på sig ett väldigt stort ansvar.
          </note>
          <note xml:id="i-40f59a3933d4e111-0">
            Jag tycker därför att det är att beklaga att Moderaterna har
            intagit denna inställning i frågan.
          </note>
          <note xml:id="i-ba911c29ddfc7f95-0">
            Fru talman! I övrigt innehåller betänkandet en rad konsekvensändringar
            i anledning av övergången till 4-
          </note>
          <note xml:id="i-b22a51436c0979d9-0">
            åriga mandatperioder. Jag yrkar bifall till utskottets hemställan
            och avslag på den moderata reservationen.
          </note>
          <note xml:id="i-1d92cca9e32ab52b-0">
            Anf. 167 BIRGER HAGÅRD (m) replik
          </note>
          <note xml:id="i-2c3b9b478ebe877d-0">
            Fru talman! Det var ett riktigt dåligt försvar för en riktigt
            dålig sak, Ingvar Johnsson. Demokratin vitaliseras av pengarna
            till partierna, säger Ingvar Johnsson. Den logiska konsekvensen
            av detta skulle vara att om man helt tog bort partistödet, skulle
            därmed också demokratin försvinna. Har det gått så långt att socialdemokratin
            sätter likhetstecken mellan demokrati och det stöd man får från
            olika håll - från kommuner, landsting och staten - då har det
            blivit riktigt illa beställt med den demokratiska synen inom det
            socialdemokratiska partiet.
          </note>
          <note xml:id="i-a258c705e720364a-0">
            Ingvar Johnsson talar i samma andetag om hur det före det fantastiska
            demokratiska påfund som partistödet innebär skulle ha smusslats
            med pengar hit och dit från näringslivet till den ungdomsrörelse
            där jag hade nöjet att vara ordförande. Men hur är det på den
            socialdemokratiska sidan med pengar som smusslas från fackföreningsrörelsen,
            från LO? Hur många tiotals miljoner fick ni vid ert jubileum för
            några år sedan? Den vägen har det verkligen smusslats, den vägen
            har det kommit in pengar. Allt har inte gått till fackföreningspampar
            och partipampar, utan åtskilligt har också hamnat i den heliga
            rörelsen.
          </note>
          <note xml:id="i-af8bfcc4739b41ae-0">
            Jag tror att partierna klarar sig bra utan partistöd, men vi
            får väl avskaffa det på sikt.
          </note>
          <note xml:id="i-fb922f354e60acfe-0">
            Anf. 168 INGVAR JOHNSSON (s) replik
          </note>
          <note xml:id="i-c6662d9ca180ab80-0">
            Fru talman! Det var tydligen känsligt att jämföra
          </note>
          <note xml:id="i-cf6d0dc1221ae43c-0">
            Moderaterna med Ny demokrati. Det låter som om man har tagit
            över både talskrivare och ideologer från
          </note>
          <note xml:id="i-53cd65244ff61375-0">
            Ny demokrati. Birger Hagård säger att det är ett dåligt försvar
            för volymen på partistödet. Det föreslog ni själva förra året.
            Då hade de borgerliga företrädarna ungefär samma resonemang som
            jag har i dag om vikten av ett bra partistöd. Det är bara ett
            borgerligt parti, Moderaterna, som har åsikten att skära ned.
          </note>
          <note xml:id="i-42d8e8977ce1e53c-0">
            Birger Hagård blev så arg för det jag sade om bidragen på 70-talet
            till Högerpartiet och Folkpartiet från näringslivet. Jag var aktiv
            i SSU på den tiden.
          </note>
          <note xml:id="i-1765ea792683e0b4-0">
            Högerpartiet och Folkpartiet vägrade konsekvent att redovisa
            vad man hade för stöd från näringslivet. Det knäckte vi från SSU
            genom att köpa en aktie i varje företag och gå in och ställa frågor.
            Vi fick kartlagt miljonerna som rullade från näringslivet. Jag
            var på ett antal bolagsstämmor själv som representant för
          </note>
          <note xml:id="i-4eeb9b2fda09f27f-0">
            SSU och mötte ofta en lynchstämning när frågorna besvarades.
          </note>
          <note xml:id="i-d78a7fa150be0771-0">
            Anslagen från fackföreningsrörelsen till det socialdemokratiska
            partiet har aldrig varit hemliga och kommer aldrig att vara hemliga.
            De har alltid redovisats öppet. Men jag tog det här som exempel
            på hur det var innan partistöden infördes just därför att vi ser
            mycket av detta i andra länder där inte partierna genom samhällets
            försorg har getts rimliga förutsättningar att finansiera sin verksamhet.
            Det leder inte till en vitaliserad demokrati. Det leder till dess
            motsats.
          </note>
          <note xml:id="i-f539cc0901e4d971-0">
            Det vet vi genom många exempel runt om i världen.
          </note>
          <note xml:id="i-b9d5ce55b29b503d-0">
            Anf. 169 BIRGER HAGÅRD (m) replik
          </note>
          <note xml:id="i-75e8b28789110640-0">
            Fru talman! Pengarna från fackföreningsrörelsen, säger Ingvar
            Johnsson, har aldrig varit hemliga. Nej, men det var rätt besvärligt
            att komma åt de uppgifterna lika fullt, kanske lika besvärligt
            som Ingvar Johnsson tyckte att det var när han fick den öppna
            redovisningen från de olika företag som skänkte pengar till en
            politisk rörelse som i varje fall inte försökte komma åt deras
            existens.
          </note>
          <note xml:id="i-1f959c82745a8e1a-0">
            En sak kan konstateras: Aldrig hade fackföreningsmedlemmarna
            något inflytande över vart pengarna skänktes.
          </note>
          <note xml:id="i-f39f3fc19e38e391-0">
            En annan sak i sammanhanget. Ingvar Johnsson talar om att Ny
            demokrati skulle ha en uppfattning som liknar den som vi för fram
            från Moderata samlingspartiet och som vi fört fram långt innan
            Ny demokrati över huvud taget var påtänkt. Ja visst, Ny demokrati
            hade inte bara vansinnigheter, det var många kloka synpunkter
            som kunde föras fram från det partiet. Jag tycker att Ingvar Johnsson
            som företrädare för ett parti som satt sig i knät på Vänsterpartiet,
            f.d. kommunisterna, kanske inte så f.d. kommunistiskt, inte har
            så förfärligt mycket att säga i sådana här saker.
          </note>
          <note xml:id="i-1993176cd6c5d4d9-0">
            Anf. 170 INGVAR JOHNSSON (s)
          </note>
          <note xml:id="i-866d4f08aeeb47d3-0">
            Fru talman! Birger Hagård säger att hans åsikter har varit föregångare
            till Ny demokratis åsikter. Jag vet inte så mycket om det. Jag
            vet däremot att den borgerliga regeringen under de tre borgerliga
            åren -
          </note>
          <note xml:id="i-794fc9a4aeafc58a-0">
            jag utgår från att det gäller även de fyra borgerliga riksdagsgrupperna
            - och vi varit helt överens om nivån på partistödet. Det var Ny
            demokrati som ville ha mindre i partistöd. Det var inte så, Birger
            Hagård, att Ny demokrati bara hade åsikter som liknade dem som
            Birger Hagård har, utan de använde exakt samma argument, exakt
            samma ord när de påstod att det inte var viktigt i ett samhälle
            att ha ett bra partistöd och att det inte skulle vara vitaliserande
            för ekonomin.
          </note>
          <note xml:id="i-ca9c7c21b4356cad-0">
            Jag tycker att Birger Hagård bör se sig om när han är ute i världen
            och reser, vilket jag vet att han gör mycket mer än jag, för att
            se vad som händer i länder där partierna inte har rimliga lagliga
            möjligheter att finansiera sin verksamhet. Då kanske vi kan göra
            jämförelser i diskussionerna sedan.
          </note>
          <note xml:id="i-2b55811e2e148a69-0">
            Jag tycker än en gång, fru talman, att talet om att nedskärningar
            av partistödet skulle innebära en ökad politisk aktivitet är felaktigt.
            Om jag skulle använda samma språkbruk som en nyligen pensionerad
            ambassadör skulle jag kunna säga att motiveringen inte är annat
            än trams.
          </note>
          <note xml:id="i-3dbdfeb7c5c96470-0">
            Anf. 171 BIRGER HAGÅRD (m)
          </note>
          <note xml:id="i-e9e488e61630ec5a-0">
            Fru talman! Det finns anledning, Ingvar Johnsson, att inte bara
            utgå från att alla offentliga medel som används för olika ting
            är något positivt. Partistödet tillkom för att man trodde att
            man på det sättet skulle kunna vitalisera demokratin och partierna.
          </note>
          <note xml:id="i-b2e1041cbc625a35-0">
            Jag ställer än en gång frågan till Ingvar Johnsson om detta har
            skett. Har vi vitalare partier i dag än på
          </note>
          <note xml:id="i-bdecf0fdded36d79-0">
            60-talet? Har vi en mer livaktig demokrati nu än vi hade på 60-talet?
            Jag tror inte att Ingvar Johnsson med handen på hjärtat kan svara
            ja på den frågan utan konstaterar att det finns en kris i partiernas
            liv och människornas uppfattning av de politiska partierna.
          </note>
          <note xml:id="i-0656532af3c3b7bb-0">
            Jag skulle kunna åstadkomma en travestering på en känd dikt som
            säger att det är skam, det är fläck på partiernas banér att de
            är beroende av statliga pengar.
          </note>
          <note xml:id="i-58d0a96f70fa8cf6-0">
            Anf. 172 INGVAR JOHNSSON (s)
          </note>
          <note xml:id="i-aef91c523709b5cc-0">
            Fru talman! Jag tycker fortfarande att Birger Hagård ger uttryck
            för att vi inte tycker att vi skall spara något på partistödet
            när vi får skära ned på alla områden. Men majoriteten står ju
            bakom nedskärningar av partistöden på en nivå som är ungefär densamma
            som för andra verksamheter.
          </note>
          <note xml:id="i-aa20b5c23f78d595-0">
            Sedan tror jag nog ändå att man kan påstå att demokratin på många
            sätt har vitaliserats under de senaste 25 åren. Om man tar del
            av den insyn och insikt som människorna har när det gäller hur
            samhället, stat och kommuner bedriver sin verksamhet och människornas
            möjligheter att påverka har det säkert på många sätt skett förbättringar
            i förhållande till ett relativt mer slutet samhällssystem som
            det var tidigare. Det tror jag nog att man kan påstå.
          </note>
          <note xml:id="i-ae013f80a64d2007-5">
            Överläggningen var härmed avslutad.
          </note>
          <note xml:id="i-192d82b8b2abbe8a-10">
            (Beslut skulle fattas den 15 mars.)
          </note>
          <note xml:id="i-5eaa91a71b505601-0">
            16 § Anslag till Datainspektionen
          </note>
          <note xml:id="i-c2fa41160078003a-13">
            Föredrogs
          </note>
          <note xml:id="i-832fe53915b6a9b0-0">
            Konstitutionsutskottets betänkande 1994/95:KU35
          </note>
          <note xml:id="i-b5213e8a10085f9c-0">
            Anslag till Datainspektionen (prop. 1994/95:100
          </note>
          <note xml:id="i-2e9de091ecb12eee-2">
            delvis)
          </note>
          <note xml:id="i-182498d725a9a30f-7">
            Andre vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-11">
            (Beslut skulle fattas den 15 mars.)
          </note>
          <note xml:id="i-44c4351ac434492b-0">
            17 § Några frågor angående EG-domstolen
          </note>
          <note xml:id="i-c2fa41160078003a-14">
            Föredrogs
          </note>
          <note xml:id="i-1a5d73ff14895492-0">
            Justitieutskottets betänkande 1994/95:JuU9
          </note>
          <note xml:id="i-be2a53f6c3490397-0">
            Några frågor angående EG-domstolen (prop.
          </note>
          <note xml:id="i-4736c1b9438608e1-0">
            1994/95:133)
          </note>
          <note xml:id="i-182498d725a9a30f-8">
            Andre vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-12">
            (Beslut skulle fattas den 15 mars.)
          </note>
          <note xml:id="i-e23316345e0adbf0-0">
            18 § Särskild utlänningskontroll
          </note>
          <note xml:id="i-c2fa41160078003a-15">
            Föredrogs
          </note>
          <note xml:id="i-98af1468785209ed-0">
            Justitieutskottets betänkande 1994/95:JuU10
          </note>
          <note xml:id="i-72bd9c860f88586f-0">
            Särskild utlänningskontroll (prop. 1994/95:132)
          </note>
          <note xml:id="i-182498d725a9a30f-9">
            Andre vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-13">
            (Beslut skulle fattas den 15 mars.)
          </note>
          <note xml:id="i-3a63c79d5c753fa1-0">
            19 § Ansvar för skada vid internationell järnvägstrafik, m.m.
          </note>
          <note xml:id="i-c2fa41160078003a-16">
            Föredrogs
          </note>
          <note xml:id="i-9cc30dc74dd72afd-0">
            Lagutskottets betänkande 1994/95:LU17
          </note>
          <note xml:id="i-aba6e070c0d3de9b-0">
            Ansvar för skada vid internationell järnvägstrafik, m.m. (prop.
            1994/95:111)
          </note>
          <note xml:id="i-da7c3d1d323e40e1-0">
            Anf. 173 AGNE HANSSON (c)
          </note>
          <note xml:id="i-a21a6a5480557d7f-0">
            Fru talman! Vi skall nu debattera ett kanske något mindre känsligt
            ämne och förhoppningsvis också med ett något lägre tonfall.
          </note>
          <note xml:id="i-76c2c617aa9563db-0">
            I det betänkande som vi nu skall debattera behandlas dels förslag
            till lagändring som krävs för att svensk rätt skall anpassas till
            tilläggsbestämmelserna till reglerna om internationell järnvägstrafik
            enligt
          </note>
          <note xml:id="i-ac303392f88ad52e-0">
            1980 års fördrag som Sverige har tillträtt. Dels skall vi behandla
            frågan om fördelning av ansvaret för skada vid inrikes järnvägstrafik
            och om huruvida de nuvarande reglerna bör ändras eller inte.
          </note>
          <note xml:id="i-63716b25005d9afa-0">
            I den första frågan är utskottet enigt om att tillstyrka regeringens
            proposition. I den andra frågan råder delade meningar.
          </note>
          <note xml:id="i-ab7a817189dce8cc-0">
            Från Centerns sida menar vi att skadeståndsansvaret borde delas
            i linje med vad som gäller internationellt. Enligt de internationella
            reglerna skall ansvaret för skador som drabbar passagerare och
            godstransporter bäras av det trafikföretag med vilket befordringsavtal
            har slutits, medan ansvaret för övriga skador skall bäras av det
            organ som innehar infrastrukturen.
          </note>
          <note xml:id="i-f7eb773cef3cdbdf-0">
            Regeringen och utskottsmajoriteten vill inte göra någon sådan
            ändring av de nationella reglerna. Det innebär att ansvarsfördelningen
            vid inrikes trafik kommer att skilja sig från ansvarsfördelningen
            vid internationell trafik. Det är olyckligt. Vi menar att en likriktning
            av reglerna vore att föredra.
          </note>
          <note xml:id="i-9213b7db51429c8f-0">
            Att avstå från en uppdelning i likhet med de internationella
            reglerna innebär också att en fortsatt avreglering av järnvägstrafiken
            inte är möjlig. Är det möjligen detta skäl som varit vägledande
            för majoriteten framför att skapa enkelhet och enhetlighet? I
            så fall är det märkligt men också svårförståeligt.
          </note>
          <note xml:id="i-bd90f9f804360e14-0">
            I en interpellationsdebatt som jag hade med kommunikationsministern
            för två veckor sedan sade hon sig vara beredd att anträda en försiktig
            avreglering, som hon uttryckte det, vilket vi från Centern har
            arbetat för. Men hur blir det då med ansvarsfrågan, om regeringen
            menar allvar med vad som sägs om avreglering? Kommer denna fråga
            då tillbaka till kammaren igen för ny prövning och anpassning
            till de internationella reglerna för att göra det både enklare
            och möjligt att avreglera?
          </note>
          <note xml:id="i-af510e7d1828586e-0">
            Majoriteten bygger också sitt avslagsyrkande av centermotionen
            på att det skall vara möjligt att vinna gehör internationellt
            i det fortsatta arbetet rörande just ansvarighetens placering
            enligt de regler som för närvarande gäller i Sverige. Men vad
            händer om man inte vinner gehör för den linjen och om de andra
            internationella parterna inte godtar olika regler nationellt och
            internationellt? Jo, då måste frågan tas upp på nytt och en uppdelning
            av ansvaret i den svenska järnvägstrafiklagen ändras i linje med
            vad vi har föreslagit i centermotionen. Vi menar därför att det
            är bättre att förekomma än att förekommas. Ändringen av den svenska
            järnvägstrafiklagen bör göras här och nu.
          </note>
          <note xml:id="i-7d14b35414a37c35-0">
            Utskottsmajoriteten erkänner i sin skrivning att det är mindre
            tillfredsställande att ansvarsfördelningen är olika nationellt
            och internationellt. Därför har jag svårt att förstå varför man
            inte är beredd att ändra och göra det lika och enklare.
          </note>
          <note xml:id="i-d39d6824a2f224a5-0">
            Vidare säger utskottsmajoriteten att man delar regeringens bedömning
            att övervägande skäl talar för att de skadelidande skall kunna
            kräva ersättning av den som driver infrastrukturen. Jag vill då
            fråga utskottsmajoritetens talesman vilka de övervägande skälen
            är. Tala om för mig här och nu vilka de är!
          </note>
          <note xml:id="i-f79108f018c04a2e-0">
            Vad majoriteten egentligen säger i sin motivering är att de tror
            att det skall vara möjligt för dem som har lidit skada att förstå
            att det är till Banverket som man i det här fallet skall vända
            sig och inte till den som driver trafiken. Jag undrar hur många
            det är som ser detta som självklart och naturligt.
          </note>
          <note xml:id="i-899b5d037c5978a0-0">
            Hur vill Bengt Kronblad, som är majoritetens företrädare, motivera
            för en kund som har råkat ut för en skada att han inte skall vända
            sig till det trafikföretag med vilket vederbörande har slutit
            ett avtal? Det är väl ganska självklart att den som lidit skada
            vänder sig till den som man naturligt har uppfattat har åstadkommit
            skadan, nämligen det trafikföretag som man har anlitat.
          </note>
          <note xml:id="i-4cd84a0bac05370c-0">
            Ett ytterligare viktigt skäl till ändringen som vi föreslår i
            motionen är att skaderiskerna kan minskas och förebyggas betydligt
            bättre. En ordning med trafikföretagen som ansvarssubjekt bör
            leda till minskade skaderisker, eftersom trafikföretagen har de
            största möjligheterna att påverka dessa risker och att ständigt
            arbeta för att eliminera dem. Ju bättre de lyckas med det, desto
            framgångsrikare blir de i sitt trafikarbete.
          </note>
          <note xml:id="i-7da5a927818e8e7c-0">
            Är inte majoriteten intresserad av ett förebyggande trafikskadearbete?
            Om ni är det, på vilket sätt vill ni då förebygga skaderisker,
            om ni inte vill välja den för trafikföretagen självmotiverade
            vägen?
          </note>
          <note xml:id="i-b58b17e1cc253708-0">
            Fru talman! De övervägande skälen, som majoriteten uttrycker
            det, talar för att ansvarsfördelningen av skador vid järnvägstrafik
            placeras på det sätt som föreslås i centermotionen och inte enligt
            den modell som valts av majoriteten. Därför ber jag att beträffande
            mom. 2 i betänkandet få yrka bifall till reservationen och i övrigt
            bifall till utskottets hemställan.
          </note>
          <note xml:id="i-8d4658afef777ac5-0">
            Anf. 174 BENGT KRONBLAD (s)
          </note>
          <note xml:id="i-928f4912d399a4b0-0">
            Fru talman! I lagutskottets betänkande 1994/95:17
          </note>
          <note xml:id="i-a99d07e3f3830cc1-0">
            behandlas, som Agne Hansson tidigare sade, ansvaret för skada
            vid järnvägstrafik.
          </note>
          <note xml:id="i-f455cb861bae255b-0">
            Beträffande skada vid den internationella järnvägstrafiken är
            lagutskottet helt enigt om ersättningsreglerna. Vid ansvar för
            skador vid inrikes järnvägstrafik har dock Centerpartiet som vi
            tidigare hörde en avvikande mening som de har format i en reservation.
          </note>
          <note xml:id="i-a2503877673ee1be-0">
            Fru talman! Jag vill här avge följande motiv till lagutskottets
            ställningstagande:
          </note>
          <note xml:id="i-20855554d713f4e1-0">
            Enligt järnvägstrafiklagen är det ansvariga rättsobjektet "järnvägen",
            såväl när det gäller skador som drabbar passagerare och godstransportkunder
            som när det gäller skador som drabbar andra. Lagen innehåller
            visserligen inte några definitioner av begreppet järnvägen, men
            det torde inte råda något tvivel om att ansvariga rättssubjekt
            enligt lagen är de rättssubjekt som driver själva infrastrukturen.
          </note>
          <note xml:id="i-8ecde84030459c48-0">
            Skador i samband med järnvägstrafik kan uppstå på grund av defekter
            hos rullande material eller misstag av tågförare, men lika ofta
            eller oftare uppstår de på grund av att t.ex. räls eller banvallar
            är skadade, att signalanordningar är ur funktion eller att det
            finns någon annan brist i själva infrastrukturen. De kan också
            uppstå på grund av vårdslös trafikledning.
          </note>
          <note xml:id="i-7178577831381c0e-0">
            I många fall är det omöjligt att peka ut den omständighet som
            föranledde skadan. Infrastrukturen är det värdemässigt tyngsta
            och det mest sårbara elementet i järnvägstrafiken. Järnvägsansvaret
            bör därför inte delas upp utan ligga på innehavaren av infrastrukturen.
            Då behövs inte de försäkringslösningar som annars blir aktuella
            för att se till att den skadade passageraren får ersättning. Ansvarssubjektet
            är och bör alltid vara solvent, Agne Hansson, för att den som
            skadas skall ha möjlighet till ersättning.
          </note>
          <note xml:id="i-7b9bd83d6865e1ba-0">
            Dessutom blir skaderegleringen mer enhetlig än om exempelvis
            varje trafikföretag skall betala ersättning till sina avtalsparter,
            eftersom trafikföretagen ändå regressivt får ersätta den som driver
            infrastrukturen i den mån inträffade skador har vållats av trafikföretagen.
            Därmed finns det incitament för dessa att noga förebygga skador.
            Därmed har jag svarat på en av Agne Hanssons frågor.
          </note>
          <note xml:id="i-7fad488306cbe978-0">
            Enligt lagutskottets uppfattning har det här synsättet i fråga
            om ansvarighetens placering, som ligger till grund för den nuvarande
            svenska lagstiftningen och som Sverige också hävdat i det internationella
            arbetet, också goda skäl för sig.
          </note>
          <note xml:id="i-c79c673ddb9001ba-0">
            Fru talman! Mot denna bakgrund anser lagutskottet att det för
            närvarande inte bör göras någon ändring i rättsläget avseende
            ansvarets fördelning vid inrikes trafik och därmed att det inte
            behövs någon definition av begreppet järnväg i järnvägstrafiklagen.
            Denna ståndpunkt medför att ansvarsfördelningen vid inrikes trafik
            kommer att skilja sig från ansvarsfördelningen vid internationell
            trafik. Detta är visserligen mindre tillfredsställande, men får
            godtas. Skulle den revision som just nu pågår innebära att ansvaret
            enligt konventionen fördelas på något annat sätt än enligt järnvägstrafiklagen
            får frågan om ansvarsfördelning vid inrikes trafik tas upp till
            förnyat övervägande.
          </note>
          <note xml:id="i-7ca478d02397a2ef-0">
            Fru talman! Avslutningsvis vill jag understryka att vi socialdemokrater
            vill slå vakt om konsumenternas rätt till ersättning vid uppkommen
            skada. Då är det viktigt att ansvarssubjekten är solventa. Till
            skillnad från Agne Hansson och hans centerparti menar vi att det
            är utomordentligt viktigt att konsumenterna skyddas och inte behöver
            gå till olika grupperingar för att få sin skada reglerad mot exempelvis
            ett trafikbolag som inte har någon täckning för större skador.
          </note>
          <note xml:id="i-43691d83773e3ac5-0">
            Lagutskottet föreslår också en förändring i propositionen beträffande
            ikraftträdandet. Vi föreslår att den 1 maj 1995 blir datumet för
            ikraftträdandet.
          </note>
          <note xml:id="i-379ffaf132827a83-0">
            Fru talman! Med detta yrkar jag bifall till lagutskottets hemställan
            och avslag på Centerpartiets reservation.
          </note>
          <note xml:id="i-68d6c98826810757-0">
            Anf. 175 AGNE HANSSON (c)
          </note>
          <note xml:id="i-f5e3beb607650b08-0">
            Fru talman! Ansvarsobjekten är inte solventa, säger Bengt Kronblad.
            Det behöver de naturligtvis vara.
          </note>
          <note xml:id="i-14b4dd4f3eb9e8eb-0">
            Jag förstår inte att de skulle framstå som om de inte var det
            i den lösning som vi väljer.
          </note>
          <note xml:id="i-4e8da9983d3105cd-0">
            Det faktum att man lägger ansvaret på trafikinnehavaren, vilket
            är det naturliga, innebär inte att den som äger infrastrukturen
            går fri i ett skadeärende. Det löser man genom regresskrav och
            på annat sätt. Jag har egentligen inte fått något svar på varför
            man måste ägna sig åt att definiera vad järnvägen är, när det
            är ganska naturligt för den som lider en skada att vända sig till
            det trafikföretag som man har haft ett avtal med.
          </note>
          <note xml:id="i-0407742be1c5fe36-0">
            Jag tycker att den motivering som Bengt Kronblad här har angett
            ganska mycket tyder på att majoriteten chansar och tror att man
            kan påverka de andra staterna att anta den nuvarande ordningen
            enligt svensk järnvägstrafiklag för att hindra att en avreglering
            av järnvägen kommer till stånd. Det är ett destruktivt sätt, som
            jag ser det.
          </note>
          <note xml:id="i-e9d1a99e711bdf7b-0">
            Om man skall starta en avreglering, vilket jag inte fick något
            besked om, och då kommer att ändra reglerna enligt den linje som
            vi nu har föreslagit, är det bättre att man gör det här och nu
            på en gång.
          </note>
          <note xml:id="i-9b2c5debadcf12eb-0">
            Jag fick heller inte veta vilket motiv det egentligen är, Bengt
            Kronblad, som ligger till grund för att man inte löser detta på
            det enklaste sättet, genom att en skadelidande naturligt vänder
            sig till den som man har avtalet med, alltså trafikföretaget i
            fråga.
          </note>
          <note xml:id="i-1139be7fa5388ff4-0">
            Slutligen fick jag heller inte svar på hur majoriteten vill förebygga
            skaderisker om man inte väljer den självmotiverade vägen. Ju mer
            man kan förebygga skador och är motiverad av det, desto bättre
            blir trafikföringen.
          </note>
          <note xml:id="i-c7e74d9a1fecd632-0">
            Anf. 176 BENGT KRONBLAD (s)
          </note>
          <note xml:id="i-b9873248eee0fc2a-0">
            Fru talman! Vi skulle i och för sig kunna föra samtalet i bänken,
            men det kan vara bra att våra stenografer får möjlighet att skriva
            ner det för protokollet.
          </note>
          <note xml:id="i-6e50699f7b03b2cc-0">
            Agne Hansson vill gärna lyfta upp frågan till en diskussion om
            avreglering. I dag diskuterar vi inte avregleringsfrågan utan
            på vilket sätt vi kan skydda konsumenterna när de blir utsatta
            för en skada i samband med nationellt utnyttjande av svensk järnväg.
          </note>
          <note xml:id="i-93e98108ab7d6a70-0">
            Jag kan konstatera att vi går den väg som innebär att man vid
            en resa genom landet med olika intressenter och företag inte skall
            behöva få prövat just det bolag som för tillfället äger själva
            vagnssystemet. Det bygger i stället på infrastrukturdelen. Vi
            tycker att det är en riktig väg. Därför har en mycket klar majoritet
            i lagutskottet valt den, med undantag av de centerpartistiska
            representanterna som väljer en annan väg.
          </note>
          <note xml:id="i-a2d8d30a2e2647b8-0">
            Vi kan konstatera att om andra banägare eller trafikbolag skulle
            råka ut för en svår olycka, skulle det ekonomiska perspektivet
            vara svårt att lösa. Därmed skulle konsumenterna vara mindre trygga
            i ett sådant fall. Det är därför vi väljer denna väg. Vi anser
            att det för tillfället inte finns någon anledning att inte också
            i det internationella arbetet driva denna linje.
          </note>
          <note xml:id="i-01238fc946a1f968-0">
            Om jag inte minns fel är det väl så att Agne Hansson och Centerpartiet
            gärna har stått för den linjen att vi inte alltid skall anpassa
            oss till andra länder utan behålla den svenska profilen. Här har
            Agne Hansson chansen att även vid detta tillfälle anlägga det
            nationella synsättet i denna fråga.
          </note>
          <note xml:id="i-817463693799cc4a-0">
            Anf. 177 AGNE HANSSON (c)
          </note>
          <note xml:id="i-ced20095ac7a1de1-0">
            Fru talman! Vi har samma uppfattning i grunden, att det gäller
            att förhindra stora katastrofer och skador i dessa fall. Likaså
            är vi från Centerpartiets sida måna om att skydda konsumenten,
            som Bengt Kronblad uttrycker sig - i detta fall den resande eller
            kunden.
          </note>
          <note xml:id="i-a7c8cc6a904794c7-0">
            Jag tycker kanske att Bengt Kronblad gör det litet svårt för
            sig. Han påstår nu att de internationella reglerna inte skulle
            skydda konsumenten. Men vad händer om ni inte har framgång och
            lyckas hävda den svenska modellen? Skulle man då inte fortsättningsvis
            kunna ha detta säkra skydd för konsumenten i Sverige? Det är en
            mycket ihålig argumentering, och den håller inte.
          </note>
          <note xml:id="i-c85b24ce5c0faa0c-0">
            Det finns i den modell vi föreslår ett lika starkt konsumentskydd.
            Fördelen med den är att den är enkel och rak. Den är naturlig
            för kunden. Han vet direkt vart han skall vända sig. Dessutom
            ger den fria händer för att avreglera järnvägen, om man vill det,
            och gå hur långt som helst eller ta så små steg som möjligt. Man
            är icke låst med denna modell.
          </note>
          <note xml:id="i-f8119abf2fbb163a-0">
            Anf. 178 BENGT KRONBLAD (s)
          </note>
          <note xml:id="i-27bab7434f70ea44-0">
            Fru talman! Det är intressant att Agne Hansson och Centern ställer
            upp för konsumenterna och vill ge dem samma goda position som
            vi socialdemokrater.
          </note>
          <note xml:id="i-e6f3cfcc355ec9f1-0">
            Det är med stor tillfredsställelse som jag hör att vår ärade
            ordförande i utskottet har denna uppfattning.
          </note>
          <note xml:id="i-d19663ffbe0bc173-0">
            Det gläder mig inför det kommande konsumentpolitiska arbetet
            att vi har en gemensam syn på att stärka konsumenternas ställning
            i samhället.
          </note>
          <note xml:id="i-b4036c59eb4fb620-0">
            Vad är det då frågan gäller? Om man nu skulle välja att bara
            en linje skall gälla, skulle det innebära att vi för att säkra
            en jämn trygghet för konsumenterna måste kräva ett återförsäkringssystem.
            Det innebär att alla de som upphandlar dessa tjänster ser till
            att de är försäkrade till en nivå så att varje olycka, personskada,
            materielskada eller varuskada kan täckas av respektive bolag.
            Annars når man inte den säkerhet som vi anser att vi når med det
            system som vi här diskuterar. Om vi inte når framgång och kan
            välja vår väg, måste vi alltså bygga upp ett system med återförsäkringar
            som faller ut. Det systemet måste i så fall kompletteras. Där
            har Agne Hansson svaret på en av sina frågor.
          </note>
          <note xml:id="i-092927561700be9d-0">
            Sedan är det frågan om vi skall diskutera avreglering eller inte.
            Jag tycker inte att det viktigaste är att diskutera förutsättningarna
            för en avreglering när vi talar om tryggheten för konsumenten.
            Det viktigaste är här att lägga grunden för att den som nyttjar
            järnvägarna har en trygg förutsättning att göra det också ifall
            man skulle bli utsatt för en olycka.
          </note>
          <note xml:id="i-813c075c49e02a1f-0">
            Anf. 179 AGNE HANSSON (c)
          </note>
          <note xml:id="i-0bf3ef0b15fea96d-0">
            Fru talman! Slutligen bara en kommentar till det senaste inlägget
            som Bengt Kronblad gjorde. Det han nu säger innebär att så fort
            vi går ifrån regeln att staten äger all infrastruktur måste vi
            ha ett återförsäkringssystem, som han beskriver. Det har den regering
            som nu sitter, Bengt Kronblads parti, redan varit inne på när
            det gäller t.ex. Arlandabanan. Skall man ge sig på att hitta vidare
            lösningar måste man välja denna väg. Det är därför jag menar att
            man borde ta det steget redan nu för att ha fria händer och dessutom
            ha en precis lika säker ansvarsordning som vi har för närvarande.
          </note>
          <note xml:id="i-ae013f80a64d2007-6">
            Överläggningen var härmed avslutad.
          </note>
          <note xml:id="i-192d82b8b2abbe8a-14">
            (Beslut skulle fattas den 15 mars.)
          </note>
          <note xml:id="i-21dcc232de9cb78d-0">
            20 § Ändring i lagen om ersättning från den internationella oljeskadefonden
          </note>
          <note xml:id="i-c2fa41160078003a-17">
            Föredrogs
          </note>
          <note xml:id="i-e56f954393f2f9b8-0">
            Lagutskottets betänkande 1994/95:LU18
          </note>
          <note xml:id="i-adb987c7f100c02e-0">
            Ändring i lagen om ersättning från den internationella oljeskadefonden
            (prop. 1994/95:45)
          </note>
          <note xml:id="i-182498d725a9a30f-10">
            Andre vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-15">
            (Beslut skulle fattas den 15 mars.)
          </note>
          <note xml:id="i-fa2de06f7f16944f-0">
            21 § Vissa organisationsfrågor, m.m.
          </note>
          <note xml:id="i-c2fa41160078003a-18">
            Föredrogs
          </note>
          <note xml:id="i-6eb87977304edafe-0">
            Försvarsutskottets betänkande 1994/95:FöU6
          </note>
          <note xml:id="i-bea4cda73c61b8d7-0">
            Vissa organisationsfrågor, m.m. (prop. 1994/95:100
          </note>
          <note xml:id="i-2e9de091ecb12eee-3">
            delvis)
          </note>
          <note xml:id="i-303e9159eae73b8d-0">
            Anf. 180 CARL-JOHAN WILSON (fp)
          </note>
          <note xml:id="i-a5a9997abcba5b5e-0">
            Värderade talman! Jag skall endast kommentera den del av försvarsutskottets
            betänkande nr 6 som behandlar Personalvårdsnämnden för värnpliktiga.
          </note>
          <note xml:id="i-c514dec549de179a-0">
            Förra året ombildades Försvarets personalvårdsnämnd så att nämnden
            därefter enbart behandlar personalvårdsfrågor rörande värnpliktiga.
            Den nya nämnden kallas Personalvårdsnämnden för värnpliktiga.
          </note>
          <note xml:id="i-6d4f8d40536b0809-0">
            De värnpliktigas situation präglas av att de lyder under en pliktlag.
            Det finns därför särskild anledning för Sveriges riksdag att -
            på ett sätt som inte är självklart när det gäller andra statliga
            myndigheter - följa personalvårdsarbetet inom Försvaret.
          </note>
          <note xml:id="i-7d1be913e048d4f5-0">
            I den gamla Försvarets personalvårdsnämnd ingick representanter
            för riksdagspartierna, för de värnpliktigas organisation och för
            arbetstagarorganisationer inom försvarsområdet. Förra mandatperiodens
            riksdagsmajoritet ansåg att medverkan av representanter för arbetstagarorganisationerna
            inte behövs i den nya nämnden. Därför har Personalvårdsnämnden
            för värnpliktiga under det senaste året enbart bestått av representanter
            för riksdagspartierna och för de värnpliktigas organisation.
          </note>
          <note xml:id="i-eb2a2160af7b1aaa-0">
            Värderade talman! Jag anser att det var ett misstag att förändra
            sammansättningen av nämnden. Vid de besök som den nya personalvårdsnämnden
            för värnpliktiga gjort vid försvarsenheter har jag i nämnden saknat
            den synnerligen värdefulla erfarenhet som arbetstagarorganisationernas
            representanter tidigare tillförde Försvarets personalvårdsnämnd.
          </note>
          <note xml:id="i-a67220226bea8bf2-0">
            Personalvårdsnämnden för värnpliktiga kan inte agera i enlighet
            med någon enhetlig centralstyrd personalpolitik. Situationen för
            de värnpliktiga är unik för varje värnpliktsenhet beroende på
            försvarsgren, utbildningsområde, geografisk placering, lokal-
            och utrustningsstandard, fritidsutbud, hemresemöjligheter m.m.
            Även den fast anställda personalens villkor är avgörande för de
            värnpliktigas situation. Om yrkesofficerare och civilanställd
            personal trivs med sin arbetssituation är detta givetvis positivt
            även för de värnpliktigas utbildningsresultat och trivsel.
          </note>
          <note xml:id="i-77018086bf60483b-0">
            Det är därför värdefullt för nämndens parlamentariskt tillsatta
            ledamöter att det i nämnden finns representanter både för de värnpliktiga
            och för arbetstagarna. Därmed kan nämndens iakttagelser av personalvårdssituationen
            för de värnpliktiga anknytas till kunskap i nämnden om de fast
            anställda personalgruppernas situation liksom till en mer principiell
            syn på de värnpliktigas villkor.
          </note>
          <note xml:id="i-b86840581d64a6f6-0">
            Därför har jag i brev till försvarsministern i oktober 1994 och
            i motion Fö316 under allmänna motionstiden i år föreslagit att
            till Personalvårdsnämnden för värnpliktiga bör knytas representanter
            för arbetstagarorganisationerna - precis som i den tidigare
          </note>
          <note xml:id="i-0b50630a86dbf670-0">
            Försvarets personalvårdsnämnd.
          </note>
          <note xml:id="i-6b03c4d959bbfa49-0">
            Den 9 februari 1995, lagom till försvarsutskottets behandling
            av min motion, beslutade regeringen att förordna representanter
            för arbetstagarorganisationerna som ledamöter i Personalvårdsnämnden
            för värnpliktiga. Jag tycker givetvis att det är ett bra beslut.
          </note>
          <note xml:id="i-464c71d1b7f93bcc-0">
            Värderade talman och f.d. försvarsminister! När försvarsutskottet
            behandlade min motion var alltså mina önskemål redan tillgodosedda.
            Därför var det naturligt för försvarsutskottet att föreslå riksdagen
            att avslå min motion.
          </note>
          <note xml:id="i-8127ff41568b26a6-0">
            Vid sammanträdet i morgon med Personalvårdsnämnden för värnpliktiga
            finns åter representanter för arbetstagarorganisationerna med.
            Därför har jag nått mitt mål i detta ärende och kan yrka bifall
            till hemställan i försvarsutskottets betänkande nr 6.
          </note>
          <note xml:id="i-ae013f80a64d2007-7">
            Överläggningen var härmed avslutad.
          </note>
          <note xml:id="i-192d82b8b2abbe8a-16">
            (Beslut skulle fattas den 15 mars.)
          </note>
          <note xml:id="i-a0a06ddacef5de47-0">
            22 § Invandring - Tilläggsbudget
          </note>
          <note xml:id="i-c2fa41160078003a-19">
            Föredrogs
          </note>
          <note xml:id="i-86ed5efb180cd95f-0">
            Socialförsäkringsutskottets betänkande
          </note>
          <note xml:id="i-9c6afc564af2e95f-0">
            1994/95:SfU11
          </note>
          <note xml:id="i-289def101ce15a85-0">
            Invandring - Tilläggsbudget (prop. 1994/95:105 delvis)
          </note>
          <note xml:id="i-d55f0739934ba96d-0">
            Förste vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-17">
            (Beslut skulle fattas den 15 mars.)
          </note>
          <note xml:id="i-65a626a363d06a1a-0">
            23 § Tilläggsbudget till statsbudgeten för budgetåret 1994/95
          </note>
          <note xml:id="i-c2fa41160078003a-20">
            Föredrogs
          </note>
          <note xml:id="i-c7a19518577210cd-0">
            Socialutskottets betänkande 1994/95:SoU12
          </note>
          <note xml:id="i-3f1463801da65a25-0">
            Tilläggsbudget till statsbudgeten för budgetåret
          </note>
          <note xml:id="i-b33ffc5c01a751d1-0">
            1994/95 (prop. 1994/95:105 delvis)
          </note>
          <note xml:id="i-d55f0739934ba96d-1">
            Förste vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-18">
            (Beslut skulle fattas den 15 mars.)
          </note>
          <note xml:id="i-0649812b8f480126-0">
            24 § Folkbildning
          </note>
          <note xml:id="i-c2fa41160078003a-21">
            Föredrogs
          </note>
          <note xml:id="i-0756172f83311669-0">
            Kulturutskottets betänkande 1994/95:KrU9
          </note>
          <note xml:id="i-0c582477c095a567-0">
            Folkbildning (prop. 1994/95:100 delvis)
          </note>
          <note xml:id="i-656364e7ea9a0002-0">
            Anf. 181 JAN BACKMAN (m)
          </note>
          <note xml:id="i-a8fb961cfec6df0f-0">
            Herr talman! Dagens långa arbetsplenum kan, trots att bara två
            ärenden hittills har avgjorts bli en dyr affär för de svenska
            skattebetalarna. Det handlar då både om konkreta beslut och om
            signalstyrkan i de debatter som förts. Det slutliga resultatet
            uttryckt i kronkurs och räntenivåer har väl ännu inte visat sig,
            men det finns troligtvis inte någon anledning till glädjeyttringar.
            De konkreta ökade skattehöjningseller upplåningsbehoven är lättare
            att beräkna. Därför är det synnerligen angeläget att i detta ärende,
            när vi har att fatta beslut med anledning av kulturutskottets
            betänkande KrU9 om folkbildningen, få peka på och yrka bifall
            till en reservation som föreslår en besparing på 879,5 miljoner
            kronor.
          </note>
          <note xml:id="i-a4848a9a40a65072-0">
            Beloppet sönderfaller vid närmare betraktande i ett antal delbelopp.
            En del på 439 miljoner handlar om extra platser för arbetslösa
            inom folkhögskolan under läsåret 1995/96. Enligt vår mening är
            det, inte minst med tanke på de effektivitetsvinster som det skulle
            medföra, bättre att kostnaden för dessa platser tas från de medel
            som finns inom Arbetsmarknadsdepartementets anslag för arbetsmarknadspolitiska
            åtgärder. En upphandling som bygger på olika grupper av arbetslösas
            uttryckta behov och önskemål är en bättre lösning än att folkhögskolorna
            utifrån sina interna överväganden bygger ut sina utbildningsresurser.
          </note>
          <note xml:id="i-f92e92f582fa5149-0">
            Med samma resonemang avvisar vi en delpost på
          </note>
          <note xml:id="i-c9815cbd44931404-0">
            100 miljoner kronor som skulle användas för särskilda studiecirklar
            för arbetslösa. Upphandling inom arbetsmarknadspolitikens ramar,
            t.ex. i de former som den borgerliga regeringen införde med de
            s.k. utbildningscheckarna skulle kunna medföra en förnyelse av
            studiecirkeln som metod för att komma till rätta med kompetensbrister
            hos de arbetslösa.
          </note>
          <note xml:id="i-83a338da4a6b8337-0">
            300 miljoner föreslår vi skall sparas på själva grundbeloppet
            under anslagsposten Bidrag till folkbildningen, som omräknat för
            18 månader och uppräknat för pris- och löneökningar uppgår till
            2 miljarder 892 miljoner kronor. Det motsvarar en minskning på
            10,4 %, alltså något mindre än de 11 % som regeringen själv har
            angivit som generellt besparingskrav i årets budgetproposition.
          </note>
          <note xml:id="i-e28894037927a29d-0">
            Vi har därutöver sagt nej till en i budgetpropositionen helt
            utan motivering tillförd extra resurs på
          </note>
          <note xml:id="i-68f5d0fdf27d7300-0">
            40,5 miljoner kronor.
          </note>
          <note xml:id="i-8c2a2fb1868998fb-0">
            Slutligen vill jag i denna redogörelse för hur de moderata besparingarna
            fördelar sig för fullständighetens skull konstatera att vi utan
            besparingsförslag följer regeringens förslag till anslag under
            B2 och B3
          </note>
          <note xml:id="i-fbea86bc526a7892-0">
            för handikappåtgärder och kontakttolkutbildning.
          </note>
          <note xml:id="i-0cc80d3710ec4b34-0">
            Herr talman! Folkbildningen har en lång tradition bakom sig,
            som en av många uppskattad metod att skaffa nya kunskaper, öva
            och på olika sätt befästa nyvunna färdigheter eller få utlopp
            för konstnärligt skapande. Inte minst i en tid när kontinuerlig
            kompetensutveckling inom många områden är den bästa försäkringen
            mot arbetslöshet kan studieförbunden, vid sidan av andra, annorlunda
            och nyare inläringsmetoder, spela en viktig roll. Slutsatsen av
            detta är dock inte att vi, i det statsfinansiella läge vi befinner
            oss i, helt kan bortse från behovet av besparingar. Det handlar
            också om att se till att det finns utrymme för tillräckliga resurser
            för de långsiktiga utbildningspolitiska insatserna.
          </note>
          <note xml:id="i-9b8f165e253cff9c-0">
            Sett i ett jämställdhetsperspektiv, som ju har en viss aktualitet
            i dag, är det viktigt att vi ser till att inte skapa onödigt många
            återvändsgränder i form av korta, ej kompetensgivande utbildningar.
            Det har nämligen konstaterats att kvinnor tenderar att välja kortare
            utbildningar. Har man uppammat tillräckligt med vilja och motivation
            för att ge sig i kast med ett utbildningsprogram är det viktigt
            att man har slutmålet klart för sig. Studiecirkeln kan då vara
            en länk i utbildningskedjan.
          </note>
          <note xml:id="i-c261eda7e29a3575-0">
            Låt mig också i korthet beröra den motion om distanscirklar inom
            folkbildnigen som jag väckt tillsammans med Henrik S Järrel men
            där vi inte reserverat oss utan anser oss nöjda med utskottsmajoritetens
            skrivning i betänkandet.
          </note>
          <note xml:id="i-ff573f4eaf3aa135-0">
            Informationsteknikens utveckling har mångdubblat den informationsmängd
            som är tillgänglig för oss.
          </note>
          <note xml:id="i-d61d499207cc05d1-0">
            Dessutom har möjligheten att kommunicera med en eller flera människor
            vid alla tider på dygnet ökat.
          </note>
          <note xml:id="i-eda35c35f79441df-0">
            Motionens avsikt är att peka på att dessa nya möjligheter borde
            kunna inkorporeras i den traditionella studiecirkelns verksamhet.
            Att inte behöva vänta till nästa veckas cirkelträff för att delge
            de övriga cirkelmedlemmarna sina synpunkter utan kunna nå dem
            via elektronisk post och på så sätt föra diskussionen framåt kan
            vara stimulerande för den nya, mer datavana generationen. Att
            i stora databaser söka fram den information cirkeln behöver kan
            ge ett helt annat kunskapsinnehåll än en kanske knapphändig och
            inte helt aktuell beskrivning i det skriftliga materialet. Det
            är därför tillfredsställande att regeringen flaggat för att senare
            återkomma med förslag om försöksverksamhet med distansutbildning,
            bl.a. i studieförbunden.
          </note>
          <note xml:id="i-067459393886ad60-0">
            Herr talman! Jag ber att få yrka bifall till den moderata reservationen
            under punkt 1 i hemställan i kulturutskottets betänkande nr 9.
          </note>
          <note xml:id="i-2c0abfa9db680200-0">
            Anf. 182 BERIT OSCARSSON (s)
          </note>
          <note xml:id="i-4ce734a65954ccdd-0">
            Herr talman! Folkbildningen är unik därför att det är ett område
            som i regeringens budgetproposition faktiskt föreslås få ett,
            om än blygsamt höjt anslag.
          </note>
          <note xml:id="i-c84d75ca68ecaf2b-0">
            Det är positivt. Folkbildningen behöver resurser för att kunna
            klara sina uppgifter. Höjningen är en stark signal om att folkbildningen
            är en omistlig del till hjälp till människors vilja och förmåga
            att möta framtiden.
          </note>
          <note xml:id="i-06e795e88e8f9114-0">
            Vem skall forma vår framtid? Vem skall välja inriktning? Naturligtvis
            är det folket, såsom det skall vara i en demokrati.
          </note>
          <note xml:id="i-83098303513c1ae8-0">
            Vi vet att industrisamhället inte längre är en motor för ökad
            sysselsättning. Ny informationsteknik och datorisering gör att
            industrin minskar antalet anställda.
          </note>
          <note xml:id="i-44b99fb6ad3751b0-0">
            Av de motioner som utskottet haft att behandla framgår att alla
            inte inser eller accepterar folkbildningens betydelse i samhället.
            Synen på folkbildningens uppgift, roll och möjligheter är olika
            mellan partierna.
          </note>
          <note xml:id="i-120a8343b378d1c3-0">
            Moderaterna föreslår förutom en mycket kraftig nedskärning att
            folkhögskolorna inte skall kunna erbjuda kurser efter vad människor
            efterfrågar eller efter vad som är aktuellt i tiden. I stället
            skall folkhögskolorna tvingas sälja kurser till Arbetsmarknadsverket
            och då sådana där endast individens värde på arbetsmarknaden stärks.
            Detsamma gäller studieförbunden.
          </note>
          <note xml:id="i-6b853ec049ba1bdf-0">
            Centern säger i sin motion nej till den av regeringen föreslagna
            ökningen på 40,5 miljoner kronor. I
          </note>
          <note xml:id="i-a7557b529a587572-0">
            utskottet har däremot Centerns företrädare en djupare insikt
            om folkbildningens betydelse, och de har därför avstått från att
            yrka bifall till motionen.
          </note>
          <note xml:id="i-726228bb836524bc-0">
            Folkpartiet vill att det generella besparingskravet på 11 % skall
            gälla också folkbildningen, men inte heller Folkpartiet har reserverat
            sig i utskottet. Det är bra. Det tyder på att man har kommit på
            bättre tankar än de som fanns då motionerna skrevs, att man accepterar
            att det finns en kraft och en bildningshunger som för fler människor
            än någonsin till folkhögskolor och studiecirklar.
          </note>
          <note xml:id="i-92489ceba2f37e2e-0">
            Folkbildningen har unika möjligheter att stödja människan på
            vägen in i det nya samhället. Den ger kraft och förmåga till människan
            själv att påverka hur samhället skall utformas. Inriktningen måste
            vara att ta fram och acceptera visioner baserade på en kunskap
            om nuet, inte att försöka stoppa eller kväva kreativiteten. Det
            är endast det som på ett tryggt och allmänt accepterat sätt kan
            föra Sverige genom den svåra omvandlingen från industrisamhälle
            till informationssamhälle.
          </note>
          <note xml:id="i-e530bdd45b37819c-0">
            Industrisamhället kräver inte bara kunskaper utan en förmåga
            hos varje individ att arbeta självständigt, att ta ansvar och
            att fatta egna beslut. Dessa egenskaper är ännu viktigare i det
            informationssamhälle som växer fram. Informationstekniken är inte
            bara en välsignelse. Vi riskerar att hamna i ett nytt och kanske
            värre s.k. tvåtredjedelssamhälle om inte alla ges möjlighet att
            vara med i den utvecklingen. Vi ser faktiskt sådana tendenser
            till segregation redan i dag.
          </note>
          <note xml:id="i-e959f30e83b24745-0">
            Därför måste alla människor få tillgång till återkommande bildning,
            kunskap och utbildning. Bildning är nyckelordet. Bildning krävs
            för att självkänslan och självförtroendet skall stärkas. Därmed
            får individen också de verktyg som behövs för att utvecklas och
            för att få kraft att gå en utbildning och höja sin kompetens.
            Vi får på det sättet ett robustare samhälle med starkare individer.
          </note>
          <note xml:id="i-fc581d00aaa29858-0">
            Bildning krävs för att alla människor skall kunna skaffa sig
            inflytande över sitt liv - i bostadsområdet och på arbetsplatsen.
            Bildning är det som kommer att efterfrågas av arbetsgivarna i
            kunskapssamhället.
          </note>
          <note xml:id="i-7c8b397366940e83-0">
            Därför måste bildningsnivån höjas. Folkbildningen är nyckeln
            som öppnar dörren till det här samhället.
          </note>
          <note xml:id="i-0c59ac1617f54fd4-0">
            Nya möjligheter skapas genom människans egen kraft och kreativitet.
            Det är en förutsättning för att
          </note>
          <note xml:id="i-10b4313563f86c27-0">
            Sverige skall kunna möta 2000-talets utmaningar.
          </note>
          <note xml:id="i-653edb46edfc6906-0">
            Därför är folkbildningen ingen tillfällig sysselsättningsåtgärd
            eller hobbyverksamhet. Folkbildningen tar vara på kraften och
            utvecklar människor i rörelse.
          </note>
          <note xml:id="i-268f934716c80e9a-0">
            Om vi vill ha ett samhälle där alla är lika mycket värda, där
            alla har tillgång till arbetsmarknaden, där människan är drivkraften,
            skall vi fortsätta att satsa på folkbildningen. Det är folkbildningen
            som i dagens läge kan skapa rättvisa och goda förutsättningar
            för ett jämlikt och starkt samhälle.
          </note>
          <note xml:id="i-a640eaf22fbf2c02-0">
            Folkbildningen har många och stora uppgifter. I
          </note>
          <note xml:id="i-7b872d1f9ce2d78c-0">
            höst skall svenska folket gå till val för att välja representanter
            till EU-parlamentet. Det är viktigt att svenska folket engagerar
            sig och aktivt deltar och därmed påverkar det framtida EU och
            Europasamarbetet. Men var och hur skall insikten om detta komma,
            om inte genom folkbildningen? Självklart!
          </note>
          <note xml:id="i-2e639578af5499cc-0">
            Folkhögskolor och studieförbund har också viktiga uppgifter att
            sprida kunskap om svensk och nordisk folkbildning, en folkbildning
            som är unik och som många utomlands ser med avund på.
          </note>
          <note xml:id="i-9a093b9022fb587e-0">
            Intresset från Europa och vårt närområde ökar, och redan finns
            exempel på efterföljare till oss. I
          </note>
          <note xml:id="i-b731ee30d9030965-0">
            Estland har man t.ex. arbetat mycket engagerat tillsammans med
            svenska folkbildningsorganisationer sedan några år tillbaka. I
            början av 1995 beslutade den estniska regeringen att ge statsbidrag
            till den nya folkbildningsorganisationen AHL med 40 000 estniska
            kronor till varje avdelning som startas. Detta beslut måste ses
            som ett bevis på att man i Estland har upptäckt värdet av folkbildning
            och vad den betyder för demokratin.
          </note>
          <note xml:id="i-4a02004ce4f3bf08-0">
            Låt mig sedan kommentera moderaternas reservation.
          </note>
          <note xml:id="i-060a344b1aff4d45-0">
            Moderaterna har i reservationen dels avvisat reformtillskottet
            på 40,5 miljoner kronor, dels avstyrkt de 539 miljoner kronor
            som föreslagits av arbetsmarknadsskäl. Dessutom vill man minska
            det ordinarie anslaget med 300 miljoner kronor och hänvisar till
            att de 300 miljoner kronorna i huvudsak skall avse den del av
            bidraget som Folkbildningsrådet fördelar till studieförbunden.
          </note>
          <note xml:id="i-631f63b4d3a6d777-0">
            Förslagen är helt i linje med den syn på folkbildning som moderaterna
            och den borgerliga regeringen haft under den borgerliga regeringens
            tid. Under den senaste borgerliga regeringsperioden minskade nämligen
            det ordinarie anslaget till folkbildningen med hela 400 miljoner
            kronor.
          </note>
          <note xml:id="i-58063af91bbc1ea5-0">
            Förslagen i dag slår alla rekord: nej till den föreslagna ökningen
            på 40,5 miljoner, nej till de 439
          </note>
          <note xml:id="i-f87c5b144c0d6e1a-0">
            miljonerna till folkhögskolorna, nej till 100 miljoner kronor
            att fördela till folkhögskolor och studieförbund av arbetsmarknadsskäl.
            Dessutom föreslår man en ytterligare neddragning av det ordinarie
            anslaget med hela 300 miljoner kronor. Där pekar man ut studieförbunden
            och vad man kallar deras hobbyverksamhet.
          </note>
          <note xml:id="i-b10c829cff5dc90e-0">
            Låt mig påminna om att det var en enig riksdag som 1991 fattade
            beslut om riktlinjer för anslaget till folkbildningen. Där angavs
            att folkbildningen själv lägger fast målen för verksamheten, medan
            riksdagen och regeringen beslutar om bidragsgivningens storlek.
          </note>
          <note xml:id="i-39da6b0fff9bb8ec-0">
            Riksdagen skall inte styra folkbildningen. Vi skall i stället
            slå vakt om den fria och frivilliga folkbildningsverksamheten,
            som betyder så mycket för demokratin och utvecklingen av samhället.
          </note>
          <note xml:id="i-257d4d0ead56f899-0">
            Jag yrkar bifall till utskottets hemställan och avslag på reservationen.
          </note>
          <note xml:id="i-0484e2f22d672477-0">
            Anf. 183 CARL-JOHAN WILSON (fp)
          </note>
          <note xml:id="i-e3ec4f24bd0991e3-0">
            Värderade talman! Studieförbund och folkhögskolor - det som vi
            med ett gemensamt namn kallar folkbildningen - har enligt min
            uppfattning fyra viktiga uppgifter i svenskt samhällsliv.
          </note>
          <note xml:id="i-ada3b981ccbb5d9e-0">
            Folkbildningen skall överbrygga kunskapsklyftor och ge människor
            som tidigare i livet missat utbildningschanser nya tillfällen
            till inlärning. Vi märker att det ständigt uppstår nya klyftor
            mellan vad den yngre generationen får tillgång till och vad som
            stod till buds bara något decennium tidigare.
          </note>
          <note xml:id="i-84be3d9298ed75bc-0">
            Folkbildningen skall vårda kulturtraditioner och på så gott som
            alla platser i hela landet vara ett forum för kulturskapande,
            både i kulturarvets fortsättning och i framtidsinriktat nyskapande.
          </note>
          <note xml:id="i-7657928f2fe3008e-0">
            Folkbildningen ger människor gemenskap och självförtroende, och
            den motverkar både individers och bygders isolering.
          </note>
          <note xml:id="i-5e38ae43535c0eef-0">
            Kanske är det allra viktigaste att folkbildningen ger medborgarna
            tillfällen till träning i demokrati och i demokratiskt ledarskap.
            Om demokratin skall överleva måste människor få tillfälle att
            lära sig demokratins arbetsformer. I den uppgiften är folkbildningen
            omistlig.
          </note>
          <note xml:id="i-2ce023be00a927b5-0">
            Det tycks vara lätt för dem som alltid haft raka vägar till utbildning
            och kulturaktiviteter att nonchalera behovet av insatser från
            folkbildningens organisationer och institutioner. Jag anser att
            samhällets ansvar för folkbildningens villkor visar vilken människosyn
            det styrande skiktet inom majoriteten i riksdagen liksom i respektive
            landsting och kommuner har.
          </note>
          <note xml:id="i-a34e5f8f2e532b36-0">
            Värderade talman! Visst är Sverige i en svår ekonomisk situation!
            Det har minsann den ekonomiska debatten tidigare i dag visat.
            Jag anser att det även i dessa tider måste gå att värna de utbildningsinsatser
            som folkbildningen har ansvar för. I detta ärende delar jag regeringens
            uppfattning. I ganska många år
          </note>
          <note xml:id="i-4a6380de1bafe65a-0">
            - med olika regeringar - har stödet till folkbildningen försämrats,
            bl.a. genom att uppräkningar beroende på kostnadsökningar inte
            gjorts för folkbildningen i samma utsträckning som för andra utbildningsanordnare.
          </note>
          <note xml:id="i-6c9e43cb1a1caf73-0">
            En majoritet i Folkpartiets riksdagsgrupp har ansett att även
            folkbildningen borde omfattas av det generella besparingskravet
            på 11 %, som gäller för de flesta andra områden i statsbudgeten.
            Det framgår av en partimotion, som behandlats i kulturutskottets
            här aktuella betänkande. Därför har Folkpartiet också i den totala
            sammanvägningen av vårt alternativ till den socialdemokratiska
            regeringens budget utnyttjat motsvarande belopp för förstärkningar
            på andra håll i budgetförslaget.
          </note>
          <note xml:id="i-ae6d2459fc0e6ae6-0">
            I kulturutskottet har jag inte följt upp den partimotionen på
            traditionellt sätt. Det finns därför ingen
          </note>
          <note xml:id="i-d3118db73f864979-0">
            Folkpartireservation som i betänkandet markerar någon från utskottets
            majoritet särskiljande uppfattning i detta ärende. För detta har
            jag mötts med respekt i Folkpartiets riksdagsgrupp, och jag är
            ingalunda ensam i min uppfattning.
          </note>
          <note xml:id="i-5ce389bbe4041837-0">
            Detta är ett exempel på att Folkpartiets riksdagsgrupp arbetar
            utan partipiska och att vi - som man brukar säga - har högt i
            tak i vår riksdagsgrupp.
          </note>
          <note xml:id="i-d2bdf110d54d4403-0">
            Om någon markering av annan uppfattning än den jag intagit skall
            göras från Folkpartiet i detta ärende, kommer det att ske genom
            att någon annan yrkar bifall till Folkpartiets partimotion.
          </note>
          <note xml:id="i-251d94ac1923201d-0">
            Värderade talman! Jag yrkar bifall till hemställan i kulturutskottets
            betänkande 1994/95:9.
          </note>
          <note xml:id="i-a957c1c9c470a4fa-0">
            Anf. 184 LARS HJERTÉN (m)
          </note>
          <note xml:id="i-ce53c47eb3080c15-0">
            Herr talman! Jag skall inte upprepa vad som har sagts här tidigare
            utan försöka komma med några principiella synpunkter på det här
            området.
          </note>
          <note xml:id="i-9a9d5ee03d44735b-0">
            Det är nu fyra år sedan folkbildningen avreglerades. Det skedde
            samtidigt med kommunaliseringen av den allmänna skolan. Skolöverstyrelsen
            försvann. För folkbildningen bildades ett råd, folkbildningsrådet.
          </note>
          <note xml:id="i-798055c9153fe69e-0">
            Övriga skolor fick ett s.k. skolverk. Regelstyrningen ersattes
            med målstyrning.
          </note>
          <note xml:id="i-7b55140af7cc643e-0">
            Man kan konstatera att den nya ordningen har fungerat bra. Det
            fanns, i alla fall inom folkhögskolan, en hel del som var oroade
            över att skolformen nu frikopplades från vuxenutbildning och i
            stället enbart kopplades samman med studieförbund. Man menade
            att det ändå är ganska stor skillnad mellan att läsa in högskolebehörighet
            på en folkhögskola under ett par tre år och att gå i en studiecirkel
            någon dag i veckan under några månader.
          </note>
          <note xml:id="i-a92a62669c22b5bd-0">
            Farhågorna har dess bättre inte besannats. Folkbildningsrådet
            fungerar alltså på det hela taget väl och efter de ursprungliga
            intentionerna. Det kan man kanske inte säga om Skolverket, i alla
            fall inte vid en generell bedömning.
          </note>
          <note xml:id="i-4b23d8a2fba19f17-0">
            Det händer väldigt mycket inom folkbildningen för närvarande,
            och det har hänt väldigt mycket under de senaste åren. När den
            statliga utredningen, Folkhögskoleberedningen, för några år sedan
            utredde verksamheten och kom med förslag till den framtida politiken
            på det här området, var det just då mycket svårt att få sökande
            till de allmänna kurserna. Flera skolor underskred den lägsta
            tillåtna nivån och måste söka dispens.
          </note>
          <note xml:id="i-4cfe422169e1400d-0">
            I dag är situationen den motsatta. En mängd studerande inom folkbildningen
            och folkhögskolan skaffar sig i dag högre kompetens på grundskole-
            och gymnasienivå med tyngdpunkten på basämnen, språk och datakunskap.
            Då gäller det att i den här stora expansionen inte ge avkall på
            kvaliteten. Mottagande skolor
          </note>
          <note xml:id="i-1f9268215d3b44d4-0">
            - framför allt högskolor - men också olika arbetsplatser måste
            kunna ta emot de studerande från folkbildningen och från folkhögskola
            med vetskap om att den utbildning de har gått igenom har haft
            hög standard och god kvalitet.
          </note>
          <note xml:id="i-db14077cc92de105-0">
            Det är också viktigt att folkbildningen fortsätter att arbeta
            flexibelt. Man skall inte bygga ut verksamheten nu då expansionen
            är mycket stor - kanske tillfälligt -
          </note>
          <note xml:id="i-394a26af527b0de6-0">
            , anställa ny personal och hyra eller kanske köpa nya fastigheter
            som man inte kan behålla om och när de nuvarande resurserna sinar.
            Det gäller framför allt om arbetslösheten minskar i framtiden,
            vilket vi alla hoppas att den skall göra.
          </note>
          <note xml:id="i-ccbf366dfcff4f00-0">
            Vi har faktiskt en ganska låg utbildningsnivå i
          </note>
          <note xml:id="i-b314829bbd559997-0">
            Sverige, särskilt om vi jämför oss med de länder som vi konkurrerar
            med på en alltmer internationell marknad. Inom vissa områden är
            nivån alldeles för låg.
          </note>
          <note xml:id="i-4d62099306ed7ed2-0">
            Samtidigt vet vi att framtidens jobb kräver goda kunskaper och
            en betydligt högre utbildning än vad som hittills har krävts.
          </note>
          <note xml:id="i-91b0f82cd51f0530-0">
            Den utbildning i svenska språket, främmande språk och datakunskap
            som på bred front bedrivs inom folkbildningen är av stor och kanske
            t.o.m.
          </note>
          <note xml:id="i-b10b3aa52c6d1dce-0">
            avgörande betydelse för Sveriges framtid och för att skapa nya
            jobb.
          </note>
          <note xml:id="i-9c879aad64063770-0">
            En hel del av den här utbildningen inom folkhögskolan är i dag
            uppdragsutbildning, som t.ex. Arbetsmarknadsstyrelsen köper. Det
            är också mycket viktigt att man utvärderar folkbildningen och
            ser till att de resurser som satsas här kommer till användning
            på det sätt som är avsett.
          </note>
          <note xml:id="i-9e6e93f631f6fd35-0">
            Det förekommer också en kontinuerlig utvärdering i en särskild
            beredning som Folkbildningsrådet har hand om. Just nu pågår t.ex.
            en större nationell utvärdering som kommer att vara klar med ett
            arbetsresultat i år. Man har arbetat med detta i tre år. Internationalismen
            inom folkbildningen utreds också liksom fem andra områden.
          </note>
          <note xml:id="i-71e8f373cc8f079f-0">
            Jag tror att det inte minst för Sveriges riksdag, som ändå vill
            satsa ganska mycket pengar på den här verksamheten, är viktigt
            att man tar del av dessa utredningar och ser om de pengar man
            har satsat på folkbildningen har använts på det sätt som de var
            avsedda för när man bestämde sig för att satsa så pass mycket
            pengar.
          </note>
          <note xml:id="i-6415e1b2073b67d3-0">
            Jag kan säga på samma sätt som Carl-Johan Wilson gjorde för en
            stund sedan - vi har högt i tak även i
          </note>
          <note xml:id="i-fca0bd7ed83056b8-0">
            Moderata samlingspartiet. Jag har full frihet att driva de här
            frågorna i vårt parti på ett positivt sätt.
          </note>
          <note xml:id="i-047103f7ac4a3bf9-0">
            Anf. 185 BERIT OSCARSSON (s) replik
          </note>
          <note xml:id="i-717cccfe9dfa5a6f-0">
            Herr talman! Mycket av det som Lars Hjertén tog upp i sitt anförande
            kan jag instämma i, och jag förstår att han inte kan dela uppfattningen
            i den moderata reservationen. Jag skulle vilja ställa ett par
            frågor.
          </note>
          <note xml:id="i-b23113bbb52d501b-0">
            Lars Hjertén säger att verksamheten har fungerat bra sedan beslutet
            fattades i riksdagen 1991 och även att Folkbildningsrådet har
            fungerat väl. Jag skulle vilja fråga hur Lars Hjertén ser på Moderata
            samlingspartiets förslag om att ansvaret för att köpa och sälja
            kurser när det gäller folkhögskolorna skall läggas över på Arbetsmarknadsverket.
            Den verksamheten har fungerat utomordentligt bra. Det förra anslaget
            gällde 8 900 platser. Vi vet att det i dag har överskridits med
            råge. Över 10 000 personer går i dag på olika folkhögskolekurser.
          </note>
          <note xml:id="i-1cb8159a539f0548-0">
            Vi vet också att folkhögskolorna har nått precis den grupp som
            angavs i riksdagsbeslutet och som vi då var överens om, nämligen
            de personer som har fått minst utbildning. Så mycket som 73 %
            har högst motsvarande tvåårig gymnasieskola i just kurser som
            anordnas för de s.k. k-anslagen. Vad anser Lars
          </note>
          <note xml:id="i-bb6f403e7a6b5705-0">
            Hjertén om att man inte skulle få de här pengarna till folkhögskolorna
            utan att Arbetsmarknadsverket skulle köpa kurserna?
          </note>
          <note xml:id="i-a52ab6c291f5da02-0">
            Jag vill också fråga hur Lars Hjertén ser på den föreslagna neddragningen
            i pengar. Det gäller 439
          </note>
          <note xml:id="i-59b17951948c80c9-0">
            miljoner till folkhögskolan och 100 miljoner till riktad verksamhet
            för arbetslösa, som Folkbildningsrådet skall få fördela mellan
            studieförbund och folkhögskolor. Vad skulle det innebära för framför
            allt folkhögskolorna, som Lars Hjertén känner till? Skulle man
            klara att fullfölja de åtaganden man har eller skulle det komma
            att drabba folkhögskolan på något sätt?
          </note>
          <note xml:id="i-9a85376a363b23e0-0">
            Anf. 186 LARS HJERTÉN (m) replik
          </note>
          <note xml:id="i-16ac2b93fbed7106-0">
            Herr talman! Till att börja med vill jag svara på frågan om den
            nya organisationen har fungerat väl under dessa fyra år. Det var
            precis vad jag sade för en stund sedan. Det har fungerat bra.
            Det finns inte heller några förslag från moderat håll om att man
            skall ändra på Folkbildningsrådet och dess uppgift eller de organisationer
            som bildade rådet den 1 juli 1991.
          </note>
          <note xml:id="i-a87d09ddf3c019df-0">
            Så till frågan om hur man arrangerar kurser. Jag sade också i
            mitt anförande att en mycket stor del av kurserna i dag utgörs
            av uppdragsutbildning från
          </note>
          <note xml:id="i-db977e50cad10e1d-0">
            AMS. Arbetsmarknadsverket köper dessa kurser inom folkbildningen
            - en del studiecirklar men framför allt inom folkhögskolan. Men
            även när det gäller kanslaget sker stor samverkan i elevrekryteringen
            mellan arbetsförmedlingar och länsarbetsnämnden.
          </note>
          <note xml:id="i-b5cafaa9769858a1-0">
            Moderaterna föreslår att man skall ha ett ännu mer intimt samarbete
            med Arbetsmarknadsverket i dessa frågor.
          </note>
          <note xml:id="i-733a7286aa6226f1-0">
            Man kan alltid diskutera hur mycket pengar som skall satsas på
            olika områden. Tyvärr, Berit Oscarsson, gör gårdagens chockbesked
            när det gäller kronan och räntorna att man får ge avkall även
            på ganska heliga principer för att Sverige skall komma i gång
            med ekonomin, sysselsättningen och mycket annat.
          </note>
          <note xml:id="i-6f732f365313dd85-0">
            Tyvärr drabbar detta även områden som t.ex. jag slår vakt om
            och tycker är viktiga. Det drabbar praktiskt taget alla områden,
            t.ex. barnbidragen och sjukförsäkringen.
          </note>
          <note xml:id="i-8893499b8ce44619-0">
            Att man så att säga friköper en del av samhällslivet är kanske
            litet tvivelaktigt. Jag tror att allmänheten har litet svårt att
            förstå varför en del skall spara mycket och en del inte behöver
            spara en enda krona.
          </note>
          <note xml:id="i-f34f54e5fd826ca1-0">
            Anf. 187 BERIT OSCARSSON (s) replik
          </note>
          <note xml:id="i-ef9f77f695d37ec9-0">
            Herr talman! Lars Hjertén talar om mer samarbete med arbetsförmedlingen.
            Det innebär egentligen inte förslaget. Förslaget innebär ju att
            Folkbildningsrådet skulle förlora 539 miljoner kronor som man
            i dag kan fördela till folkhögskolorna och studieförbunden.
          </note>
          <note xml:id="i-9cc7a150d349c7e8-0">
            Tycker Lars Hjertén att det är bra för folkbildningen och dess
            mål att man inte själv får bestämma över sin verksamhet utifrån
            det behov som människor har?
          </note>
          <note xml:id="i-b48f8860eeae6ab1-0">
            Jag har ingenting emot ytterligare samarbete med arbetsförmedlingen,
            men det här är faktiskt en helt annan sak. Först och främst försvinner
            pengar. Det blir alltså mindre pengar till vuxenutbildningen och
            folkbildningen. Inga pengar förs över till Arbetsmarknadsverket.
            Det är en ren minskning av resurser till de arbetslösa.
          </note>
          <note xml:id="i-0e7780d0fc21cdbf-0">
            Visst måste det påverka folkhögskolor och studieförbund om de
            resurser som i dag går ut direkt från
          </note>
          <note xml:id="i-3e05108dc4c3fef0-0">
            Folkbildningsrådet skulle försvinna?
          </note>
          <note xml:id="i-3483dd3af93a5722-0">
            Lars Hjertén säger också att man måste spara.
          </note>
          <note xml:id="i-9394dd4698e78d92-0">
            Visst måste man det. Det är självklart i dag. Det gör vi ju på
            de flesta områden. Men i dag finns så många arbetslösa, och vi
            vet att de som har sämst utbildning drabbas först av arbetslöshet.
            De är minst motiverade att delta i utbildning och kulturarbete.
            Vi vet att folkbildningen är bäst på att få med dem som har sämst
            utbildning. Man skall satsa i dessa tider just för att dessa människor
            skall använda sin arbetslöshetstid till att delta i både utbildning
            och bildningsverksamhet.
          </note>
          <note xml:id="i-704c6fad608afbe9-0">
            I det långa loppet kan det bli mycket dyrt att spara under tider
            av arbetslöshet. Det är bättre att aktivt delta i utbildning och
            folkbildning än att vara passiv.
          </note>
          <note xml:id="i-99c980ebc4ae7fde-0">
            Jag håller med om att man inte skall slösa med pengar, men det
            kan bli dyrt att spara på folkbildningen i dessa tider.
          </note>
          <note xml:id="i-5b953b36c1febf18-0">
            Anf. 188 MARIANNE ANDERSSON (c)
          </note>
          <note xml:id="i-86d346c028217fc9-0">
            Herr talman! Folkbildningens roll när det gäller att höja bildningsnivån
            i det svenska samhället kan inte värderas nog högt. Det har tidigare
            sagts många vackra ord om folkbildningens roll. Jag kanske kommer
            att göra en del upprepningar, eftersom jag faktiskt tycker att
            det här är viktigt.
          </note>
          <note xml:id="i-55bd1923e0d1eea0-0">
            Jag använder medvetet uttrycket bildning, eftersom bildning och
            utbildning inte är riktigt samma sak.
          </note>
          <note xml:id="i-4326e63232d566d0-0">
            Ellen Key sade en gång: Bildning är det du har kvar när du glömt
            allt du lärt.
          </note>
          <note xml:id="i-567378f475456087-0">
            Det handlar alltså om allmänbildning, och man kanske kan säga
            att det handlar om att höja människans andliga nivå. Men folkbildningens
            roll när det gäller att höja utbildningsnivån är också stor. Ingenting
            har som studiecirkeln gett människor som inte har haft förmånen
            att delta i högre studier en chans att höja sin utbildningsnivå,
            att lära sig någonting om aktuella frågor och ämnen och att tillsammans
            med andra få diskutera viktiga frågor.
          </note>
          <note xml:id="i-574746e06f3d03e2-0">
            Folkbildningen växte fram som ett medel i kampen om att erövra
            de demokratiska rättigheterna. Ett aktivt folkbildningsarbete
            har breddat vägen för demokratiskt inflytande. Man kan utan överdrift
            säga att folkrörelserna och bildningsrörelserna har gått hand
            i hand med utvecklingen av det demokratiska samhället.
          </note>
          <note xml:id="i-e6740a5f2b8d8897-0">
            Från början rörde det sig främst om allmänbildning och kunskap
            om medborgerliga rättigheter. Sedan har folkbildningen förändrats
            i takt med det övriga samhället. Bildningsförbunden har med sin
            flexibilitet och den kompetens som man har byggt upp under en
            lång tid mycket stora möjligheter att möta nya utbildningsbehov.
            Vi kan nämna den stora satsningen på engelska under 70-talet,
            alla energicirklar inför folkomröstningen om kärnkraft och inte
            minst storsatsningen inför EU-omröstningen. Det är nog inget folk
            som har varit så väl utbildat inför sådana här stora och avgörande
            frågor.
          </note>
          <note xml:id="i-6d98f8023fda1ba5-0">
            Den nya inriktningen av skogsbruket med ökat ansvar för den enskilde
            hade aldrig fått det stora genomslaget utan den stora studiecirkelkampanjen.
          </note>
          <note xml:id="i-0f0a8fb4e9c3cf2c-0">
            Listan kan göras mycket lång. Jag har ändå inte nämnt någonting
            om konsthantverk och andra ämnen som syftar till att ge människor
            tillfälle till eget skapande, till att bevara kulturarvet och
            till att föra våra traditioner vidare. Det fantastiska med folkbildningen
            är att den når ut till varje stadsdel och varje by i hela vårt
            land.
          </note>
          <note xml:id="i-af5738e87dec0ffe-0">
            Folkbildningen är med stor säkerhet det viktigaste redskapet
            när det gäller att sprida kulturverksamhet i hela landet. Här
            kan både amatörer och yrkesverksamma kulturskapare få kontakt
            med varandra för ömsesidigt utbyte.
          </note>
          <note xml:id="i-68386b50a5e2c208-0">
            Under de senaste åren har bildningsförbunden och i än högre grad
            folkhögskolorna visat på sin flexibilitet och kompetens när det
            gäller att fullgöra sin stora uppgift som utbildare av arbetslösa.
            Inte minst har vanan att möta människor med högst varierande förkunskaper
            och ofta med olika typer av handikapp haft stor betydelse. Folkhögskolorna
            har mycket stor betydelse när det gäller kompetenshöjning i arbetslivet,
            och de genomför både eftergymnasiala studier och högskoleutbildningar
            i samarbete med högskolorna.
          </note>
          <note xml:id="i-bcf9a1ce9adc0cf5-0">
            Centern har en mycket lång tradition som värnare av folkbildningen,
            dess resurser och dess betydelse för de flesta människor i landet.
            Vi värnade folkbildningen under tidigare socialdemokratiska regeringar.
          </note>
          <note xml:id="i-3639f85d49307871-0">
            Vi gjorde det efter bästa förmåga under den förra regeringens
            tid, och vi är glada över att folkbildningen nu fortsatt kan fredas
            från besparingar och även över att vi till slut kunde finansiera
            den föreslagna ökningen till folkbildningen som vi tycker är viktig.
          </note>
          <note xml:id="i-efdece3e093403f5-0">
            Vi menar att folkbildningen med sin, i förhållande till resurserna,
            mycket stora omfattning är effektiv när det gäller att sprida
            kultur och utbildning. Det leder också till tillväxt. På det sättet
            är det ekonomiskt väl använda pengar.
          </note>
          <note xml:id="i-e7678b62664e9bca-0">
            Självfallet är det angeläget att en verksamhet med den stora
            volym och den frihet som folkbildningen har ständigt utvärderas,
            så att man ser att resurserna används så effektivt som möjligt.
            Det görs nu av folkbildningen själv. Det görs också av en statlig
            utredare. Det är bra.
          </note>
          <note xml:id="i-bf2fc79268b3973a-0">
            Trots att folkbildningen är föremål för utredning och trots det
            arbete som sker i Kulturutredningen vill jag säga att det finns
            ett par områden som jag tycker är särskilt angelägna för folkbildningen
            att inrikta sig på. Det ena gäller insatser för invandrare. Det
            behandlas också i betänkandet. Det handlar om det som vi har diskuterat
            här, nämligen om demokratiutbildning och den typen av verksamhet.
            Det andra området gäller insatser i våra närområden, i Baltikum
            och i övriga Östeuropa. Det handlar egentligen om samma sak, nämligen
            om demokratiutbyggnad. Jag tror att vi har mycket att komma med.
          </note>
          <note xml:id="i-dc1f6db6097c1a76-0">
            Jag vet att det finns ett ganska utvecklat samarbete inom detta
            område, men det går egentligen inte att nog betona behovet av
            det samarbete som folkbildningen kan erbjuda.
          </note>
          <note xml:id="i-ab3934b6f8c46c5b-0">
            Just det folkliga samarbetet har visat sig vara det mest effektiva,
            och det är det som också ger varaktiga resultat. All erfarenhet
            visar att det är när man når ner till samarbete mellan människor
            som det också blir varaktiga resultat.
          </note>
          <note xml:id="i-7880a0dcf1bd2f54-0">
            Herr talman! Jag yrkar bifall till utskottets hemställan.
          </note>
          <note xml:id="i-6ea0cc4462634e54-0">
            Anf. 189 ISA HALVARSSON (fp)
          </note>
          <note xml:id="i-9b856cddb7ecefac-0">
            Herr talman! Som framgick av Carl-Johan Wilsons anförande yrkade
            han inte bifall till Folkpartiets partimotion. För att vi andra
            folkpartister skall kunna rösta på den vid voteringen om medelsanvisningen
            vill jag under mom. 1 beträffande medelsanvisningen till bidrag
            till folkbildningen yrka att riksdagen med anledning av motion
            1994/95:Ub624 yrkande 18 och regeringens förslag samt med avslag
            på motion
          </note>
          <note xml:id="i-652ec7c1f9dd5fe8-0">
            1994/95:Kr501 och 1994/95:Ub906 yrkande 5 för budgetåret 1995/96
            under åttonde huvudtiteln anvisar ett anslag på 3 172 357 000
            kr.
          </note>
          <note xml:id="i-ae013f80a64d2007-8">
            Överläggningen var härmed avslutad.
          </note>
          <note xml:id="i-192d82b8b2abbe8a-19">
            (Beslut skulle fattas den 15 mars.)
          </note>
          <note xml:id="i-9562a51ad398e160-0">
            25 § Kostnader för Sveriges medlemskap i
          </note>
          <note xml:id="i-c96409633cfe464c-0">
            Unesco m.m.
          </note>
          <note xml:id="i-c2fa41160078003a-22">
            Föredrogs
          </note>
          <note xml:id="i-0f54e030d5acf454-0">
            Kulturutskottets betänkande 1994/95:KrU10
          </note>
          <note xml:id="i-dfae7ebabecdb2d9-0">
            Kostnader för Sveriges medlemskap i Unesco m.m.
          </note>
          <note xml:id="i-8a47a0476f0c358b-0">
            (prop. 1994/95:100 delvis)
          </note>
          <note xml:id="i-d55f0739934ba96d-2">
            Förste vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-20">
            (Beslut skulle fattas den 15 mars.)
          </note>
          <note xml:id="i-847cf897c55e751c-0">
            26 § Arkivet för ljud och bild
          </note>
          <note xml:id="i-c2fa41160078003a-23">
            Föredrogs
          </note>
          <note xml:id="i-33721f9df5e3f4db-0">
            Kulturutskottets betänkande 1994/95:KrU11
          </note>
          <note xml:id="i-65054739ab33220d-0">
            Arkivet för ljud och bild (prop. 1994/95:100 delvis)
          </note>
          <note xml:id="i-d55f0739934ba96d-3">
            Förste vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-21">
            (Beslut skulle fattas den 15 mars.)
          </note>
          <note xml:id="i-cfe41e1a24d865b0-0">
            27 § Stöd till trossamfund m.m.
          </note>
          <note xml:id="i-c2fa41160078003a-24">
            Föredrogs
          </note>
          <note xml:id="i-3529ab9fa9e27a58-0">
            Kulturutskottets betänkande 1994/95:KrU12
          </note>
          <note xml:id="i-0d4fc3ee1371ef9f-0">
            Stöd till trossamfund m.m. (prop. 1994/95:100 delvis)
          </note>
          <note xml:id="i-d55f0739934ba96d-4">
            Förste vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-22">
            (Beslut skulle fattas den 15 mars.)
          </note>
          <note xml:id="i-40d00988d6d30a92-0">
            28 § Lotterifrågor
          </note>
          <note xml:id="i-c2fa41160078003a-25">
            Föredrogs
          </note>
          <note xml:id="i-122093a46c828d70-0">
            Kulturutskottets betänkande 1994/95:KrU13
          </note>
          <note xml:id="i-20072aecf95dda18-0">
            Lotterifrågor (prop. 1994/95:100 delvis)
          </note>
          <note xml:id="i-368bf7287dafa350-0">
            Anf. 190 STIG BERTILSSON (m)
          </note>
          <note xml:id="i-cfd9a19c1043b810-0">
            Herr talman! Det var faktiskt så sent som i våras som vi i riksdagen
            antog en ny lotterilag, och det gjorde vi efter ett mycket omfattande
            utredningsarbete. Lotteriutredningen lade i stor enighet fram
            ett antal förslag, som sedan bearbetades vidare i det dåvarande
            regeringskansliet. Arbetet utmynnade sedan som sagt i en lotterilag,
            som mottogs av det svenska föreningslivet med väldigt höga förväntningar.
          </note>
          <note xml:id="i-912134dfc58922fd-0">
            Jag tror att man utan att överdriva vågar påstå att föreningarna
            och föreningslivet i Sverige gladdes åt den nya lagstiftning som
            hade kommit fram. Man förutsåg betydande möjligheter till ekonomiska
            tillskott i en tid då man var och är hårt ekonomiskt pressad.
          </note>
          <note xml:id="i-11f796efc0c3353a-0">
            Men vad hände efter detta? Jo, herr talman, vi fick den olycksaliga
            söndagen i september, och det har visat sig att denna söndag blev
            olycksalig också för föreningslivet. Den nya regering som tillträdde
            och den majoritet som finns här i riksdagen har nämligen inte
            fullföljt den lagstiftning och de intentioner som antogs i våras.
          </note>
          <note xml:id="i-2f57849781c85c12-0">
            Till att börja med fullföljde inte regeringen planerna på att
            låta föreningslivet ta över Tipstjänst. Vi har i dag sett hur
            riksdagen har behandlat finansutskottets betänkande i detta ärende.
            I och med det har detta förslag definitivt begravts, detta förslag
            som för det svenska föreningslivet hade inneburit mycket betydande
            möjligheter till inkomstförstärkningar.
          </note>
          <note xml:id="i-958c2fc30e35e073-0">
            Inte heller har regeringen valt att fullfölja beslutet om att
            i vårt land införa ett nytt automatspel, värdeautomater. Detta
            förslag lades fram av Lotteriutredningen och antogs av riksdagen
            i våras. Detta är anmärkningsvärt, eftersom möjliga intäkter undandras
            från föreningarna för varje dag som går så länge ingenting händer.
          </note>
          <note xml:id="i-2a3c9f7c7743c334-0">
            Ovanpå detta tog sig det ansvariga statsrådet för att i praktiken
            sätta stopp för elektroniska lottförsäljningsautomater som föreningslivet
            använder och som ger mycket betydande intäkter. Genom att tolka
            det som att lottförsäljningsautomaterna skulle vara spelautomater
            kom statsrådet fram till att den övergångsregel som vi tidigare
            beslutat om inte skulle kunna gälla i praktiken.
          </note>
          <note xml:id="i-ad60f865c9f7a0b1-0">
            Nej, det har varit en dyster tid för de svenska föreningarna
            sedan Socialdemokraterna tog över regeringsmakten. Det har dess
            värre också visat sig att
          </note>
          <note xml:id="i-1e021684d8695c97-0">
            Socialdemokraterna har känt sig vilsna och desorienterade - man
            har nämligen återigen satt i gång att utreda de här frågorna.
            Man har satt i gång en utredning av spelmarknaden och en kartläggning
            av lottförsäljningsautomater. Vad som skall bli resultatet av
            detta tror jag inte att man ens själv har någon bestämd uppfattning
            om ännu.
          </note>
          <note xml:id="i-c2ab9cd3e163ced7-0">
            Effekten, herr talman, har i alla fall blivit att hela havet
            stormar. Det har uppstått en väldigt stor oro inom föreningarna.
            Man frågar sig vad den socialdemokratiska regeringen egentligen
            vill. Vill regeringen verkligen det som vi har varit överens om
            tidigare?
          </note>
          <note xml:id="i-713ee2b164525f4a-0">
            Majoritetens företrädare i debatten skulle gärna kunna säga något
            om detta här i kväll. Anser Socialdemokraterna fortfarande att
            föreningslivet skall få ökade andelar av den svenska spel- och
            lotterimarknaden?
          </note>
          <note xml:id="i-d3f40d80127450c7-0">
            Det var vi överens om, men Socialdemokraterna ger just nu inte
            uttryck för någonting i den riktningen.
          </note>
          <note xml:id="i-4645bec87edc6de5-0">
            I en tid när föreningarna är hårt pressade av minskade bidrag,
            försämrade sponsormöjligheter och, sedan Socialdemokraterna övertog
            regeringsmakten, dessutom minskade statliga bidrag, väljer Socialdemokraterna
            i stället att se till att föreningarna förlorar pengar varje dag
            genom att inte låta den lagstiftning som finns bli verksam.
          </note>
          <note xml:id="i-209e0bb7d9ce4dbd-0">
            Jag tror inte att någon av oss hade kunnat föreställa sig att
            vi så här snart efter vårens beslut återigen skulle behöva diskutera
            de här frågorna i riksdagen.
          </note>
          <note xml:id="i-3bb49cdcc6d7169c-0">
            Men med tanke på den utveckling som har varit konstaterar jag
            också, herr talman, att ett mycket tungt ansvar faller på Socialdemokraterna,
            framför allt genom att de inte är beredda att låta lagstiftningen
            fungera och att bevilja koncessionen för värdeautomaterna.
          </note>
          <note xml:id="i-8bdf90c6b93fddf8-0">
            I det betänkande från kulturutskottet som vi nu behandlar finns
            ett glädjande framsteg, nämligen att hela utskottet har enats
            om att lottförsäljningsautomater av alla slag skall få finnas
            under den övergångstid som vi var överens om i våras. Vår förhoppning
            är nu att detta också når in i regeringskansliet, så att det besked
            som det ansvariga statsrådet uppenbarligen behöver också når fram.
            Föreningarna förlorar faktiskt mycket stora pengar varje dag som
            de här automaterna står stilla.
          </note>
          <note xml:id="i-83d95841c68414c6-0">
            Med detta, herr talman, vill jag yrka bifall till reservation
            1 om spelmarknaden och föreningars möjligheter till ökade intäkter.
          </note>
          <note xml:id="i-299a715b6641147d-0">
            Jag vill också yrka bifall till reservation 2 om kasinospel av
            internationellt slag i vårt land. Också det är en fråga som har
            diskuterats under flera år. Lotteriutredningen var överens även
            om detta, men sedan har frågan inte kommit längre.
          </note>
          <note xml:id="i-1fcad6a381a95f78-0">
            Jag tror för min del, herr talman, att det ändå bara är en tidsfråga
            innan vi får kasinon av internationellt slag i Sverige. Förmodligen
            kommer kammaren att bli varse detta. Om det inte hade varit direkt
            opassande hade jag säkert föreslagit Anders Nilsson, socialdemokratisk
            talesman här i kväll, ett litet vad om att det inte kommer att
            ta så lång tid innan vi har internationella kasinon. Vi emotser
            nu Socialdemokraternas besked också i den frågan.
          </note>
          <note xml:id="i-c4a49f810e774038-0">
            Anf. 191 ANDERS NILSSON (s)
          </note>
          <note xml:id="i-6a5a3eb613a721f2-0">
            Herr talman! Det vore ju synd att säga att Stig
          </note>
          <note xml:id="i-6a69ae6df25cc9ed-0">
            Bertilsson är nyansernas mästare. De här rundpallarna mot socialdemokratin
            och regeringen får mig att fundera på om det är lotterifrågan
            och dess lösning som är huvudsaken för Stig Bertilsson eller om
            det är något annat.
          </note>
          <note xml:id="i-1f6ea657f83824fb-0">
            Herr talman! Vi har haft en utveckling av spelmarknaden under
            de senaste åren. Först vill jag konstatera att det är uppenbart
            att svenska folkets spelvanor är ganska konstanta. Under lång
            tid har svenska folket spelat för drygt 2 % av den disponibla
            inkomsten. Om man då ser till att ungefär 50 % av spelinsatserna
            går tillbaka till spelarna i form av vinster, är det drygt 1 %
            av nettobehållningen av inkomsterna. Den här utvecklingen har
            varit konstant under ganska lång tid och bara förändrats med små
            decimaler under de senaste åren.
          </note>
          <note xml:id="i-5c6ffa663ca8d423-0">
            Situationen är den att antalet aktörer och antalet spelformer
            i Sverige har ökat mycket kraftigt under de senaste åren. Därmed
            har konkurrensen blivit hårdare, och det har lett till större
            kostnader för marknadsföring, provisioner och liknande. Resultatet
            har i många fall blivit ett lägre netto för spelanordnare. Det
            är inte bra att det är på det sättet.
          </note>
          <note xml:id="i-67aec62f4ba83ebd-0">
            När vi konstaterar att den här utvecklingen har blivit uppenbar
            under de senaste åren, kan vi se att även på det här området har
            den borgerliga regeringen lämnat efter sig en röra - i det här
            fallet en blågrön röra.
          </note>
          <note xml:id="i-375106ec23f67fcb-0">
            Med detta för ögonen är det utomordentligt bra att
          </note>
          <note xml:id="i-92887069786cfb73-0">
            Finansdepartementet har satt till en arbetsgrupp. Dess uppgifter
            är bl.a. att försöka se till att ta fram en policy för hur den
            framtida spelmarknaden bör utvecklas. Arbetsgruppen skall titta
            på vad det kan finnas för målsättningar med det statliga engagemanget
            på spelmarknaden. Den skall se på vad det kan behövas i form av
            strukturella åtgärder vad gäller regelverk och liknande. Den skall
            också titta på möjligheterna till samverkan mellan statliga spelföretag
            och folkrörelserna. Den skall vidare, vilket jag tycker är mycket
            väsentligt, se om det går att åstadkomma en tydligare gränsdragning
            mellan aktörerna inom spelbranschen.
          </note>
          <note xml:id="i-14d187c64d702465-0">
            Arbetsgruppen skall vara färdig med sitt arbete nu i dagarna
            - det dröjer antagligen inte många dagar förrän man publicerar
            sitt resultat. I en sådan situation är det ju rimligt att avvisa
            motionsyrkandena till dess att problemet har strukturerats och
            till dess att det finns ett ordentligt underlag.
          </note>
          <note xml:id="i-d2f127b30964cea0-0">
            Jag vill gå tillbaka till den debatt som vi hade den
          </note>
          <note xml:id="i-1dec8b7110664fde-0">
            3 juni 1994 om den nya lotterilagen. Då tillät jag mig säga här
            i kammaren: "Jag vill emellertid säga att det enligt min mening
            finns skäl att tro att lotterilagstiftningen inom en inte alltför
            avlägsen framtid kommer att ses över igen." Det har faktiskt blivit
            så, fastän jag måste erkänna att det har gått snabbare än vad
            jag trodde.
          </note>
          <note xml:id="i-14f47b4426be2d0d-0">
            När det gäller folkrörelsernas spel finns det en reservation
            om ökade möjligheter för folkrörelserna att bedriva spel, nämligen
            reservation nr 1. Jag vill peka på några exempel. Bingolotto visar
            att det är möjligt för folkrörelserna att få betydande inkomster
            genom verksamhet inom det här området. Det är ställt utom allt
            tvivel att värdeautomatspelet kommer, och behållningen skall i
            princip gå till folkrörelsernas barnoch ungdomsverksamhet.
          </note>
          <note xml:id="i-2a409cbe37b6d3ae-0">
            De nya reglerna i den nya lotterilagen ger bättre möjligheter
            för folkrörelsernas spel och lotterier på olika sätt, bl.a. genom
            större vinstmöjligheter och liknande. Vi hoppas också att de senaste
            månadernas klarlägganden skall undanröja tveksamheten när det
            gäller lottförsäljningsautomater.
          </note>
          <note xml:id="i-1c407f7cb8a8c042-0">
            Jag vill också i det sammanhanget säga att det har varit mycket
            stora förhoppningar knutna till värdeautomaterna. Stig Bertilsson
            påpekade också detta. Vid debatten i juni 1994 sade jag också:
            "Jag tror att det finns skäl att vara litet försiktig med de förväntningarna."
            Det sade jag med hänvisning till att villkoren för värdeautomatspelet
            är ganska begränsande. Jag tror alltså att det är ganska förståndigt
            att inte fästa alltför höga förväntningar till vad värdeautomaterna
            kan ge.
          </note>
          <note xml:id="i-baa14a0564917259-0">
            Sedan vill jag principiellt säga att det inte är rimligt att
            vi försöker göra folkrörelserna fullständigt beroende av inkomster
            från spel och dobbel. Jag har ett intryck av att det är vad moderaterna
            gör när de i så hög grad betonar de här inkomstmöjligheterna.
          </note>
          <note xml:id="i-e1d8cb2eaa3a3518-0">
            Grunden för folkrörelserna måste naturligtvis vara andra källor
            än just spel och dobbel.
          </note>
          <note xml:id="i-788030b59a221f21-0">
            När det gäller lottförsäljningsautomaterna gör ett enigt utskott
            nu ett tillkännagivande till regeringen om att den, om det skulle
            visa sig vara nödvändigt, skall vidta åtgärder, exempelvis med
            lagstiftning och sådant som är ändamålsenligt. Där har under den
            senaste tiden Lotteriinspektionen på regeringens uppdrag kartlagt
            omfattningen av spel på lottförsäljningsautomater. Lotteriinspektionen
            har också sänt ut ett brev om tillämpningen av övergångsbestämmelserna
            till lotterilagen, om lotterier som säljs via lottförsäljningsautomater.
            Man har naturligtvis en förhoppning om att detta skall leda till
            klarhet.
          </note>
          <note xml:id="i-88c8ccd4ef6ccf7e-0">
            Det är ju på det sättet, herr talman, att det är ett enigt utskott
            som gör det här tillkännagivandet. Det innebär att Stig Bertilsson
            är med på det. Vi kräver alltså att den nya regeringen, om det
            visar sig nödvändigt, skall ändra på den lag som Stig Bertilsson
            var med om att lägga fram för bara ett år sedan och såg till skulle
            träda i kraft den 1 januari. Jag kan inte frigöra mig från det
            intrycket att Stig Bertilsson tydligen inte är helt säker på att
            den lagstiftning som han själv var med om att arbeta fram är så
            ändamålsenlig och bra, utan att han redan några månader efter
            att lagen trätt i kraft nu är beredd att kräva att den eventuellt
            skall ändras.
          </note>
          <note xml:id="i-2faaf87b82785ca0-0">
            Till sist, herr talman, vill jag säga några ord om kasinospel.
            Vi avvisar de motioner där det föreslås att kasino med internationella
            regler skall tillåtas i Sverige. Det gör vi med hänvisning till
            Finansdepartementets arbetsgrupp, som enligt vad vi har inhämtat
            diskuterar även kasinospelsfrågan. Det innebär alltså inte ett
            ställningstagande i sak.
          </note>
          <note xml:id="i-32ca57a3a5c5826b-0">
            Det är tre borgerliga partier som har gått samman om reservation
            nr 2 och som vill ha ett omedelbart beslut om kasinon i Sverige.
            Frågan inställer sig då:
          </note>
          <note xml:id="i-67a6510153852d97-0">
            Varför genomförde ni inte det för ett år sedan, när ni hade regeringsmakten?
          </note>
          <note xml:id="i-85ca0e1606b80280-0">
            Med det, herr talman, vill jag yrka bifall till hela hemställan
            i betänkandet från kulturutskottet och avslag på reservationerna.
          </note>
          <note xml:id="i-3b3df03ce37a9bb5-0">
            Anf. 192 STIG BERTILSSON (m) replik
          </note>
          <note xml:id="i-46ee8628cec65a3c-0">
            Herr talman! Anders Nilsson har synpunkter på att det är för
            mycket nyanser. Jag har en känsla av att de svenska folkrörelserna
            nu behöver klara besked, efter att ha kunnat följa de här frågorna
            under socialdemokratisk ledning efter valdagen. Anders Nilsson
            ger tyvärr inte besked på något sätt.
          </note>
          <note xml:id="i-57aa4f4baa236285-0">
            När Anders Nilsson talar om en blågrön röra, kan jag konstatera
            att den röra som finns har uppstått sedan Socialdemokraterna trädde
            till. Situationen var alldeles fullständigt klar efter förra vårens
            riksdagsbeslut om den nya lotterilagen. Sedan är det de åtgärder
            som Socialdemokraterna har vidtagit som har lett till alla dessa
            oklarheter. Man vill inte alls ta upp värdeautomaterna, utan av
            någon anledning väljer man att hålla på den frågan. Regeringen
            beslutar sig för att tolka det så att lottförsäljningsautomater
            jämställs med spelautomater - enkannerligen gamla enarmade banditer.
          </note>
          <note xml:id="i-8dc25a87e90adb3d-0">
            När inte föreningarna längre vet om de får använda de utrustningar
            som de har och när de intäkter som de tidigare har haft nu upphör
            därför att situationen har blivit fullständigt oklar sedan regeringen
            har gått in, är det klart att det blir en röra. Men den är ingalunda
            blå-grön, Anders Nilsson, utan den är helt enkelt oerhört röd
            och inte någonting annat.
          </note>
          <note xml:id="i-edc4659bf84337b0-0">
            Jag tycker också att det är synd att Anders Nilsson inte ger
            några besked i dessa frågor. Han ger inte heller några besked
            om hur det står till med ökade intäkter till föreningslivet från
            Tipstjänst. Jag skulle vilja att Anders Nilsson gav ett klart
            besked om ifall idrotten och föreningslivet i övrigt kan räkna
            med ökade intäkter från Tipstjänst. Den inställningen har nog
            tidigare funnits hos socialdemokraterna.
          </note>
          <note xml:id="i-2797a5a4d23ef1b2-0">
            Sedan försöker Anders Nilsson hävda att vi moderater vill styra
            över så att föreningslivet skall bli beroende enbart av intäkter
            från spel och dobbel. Då vill jag bara påminna Anders Nilsson
            om att så länge som det var en moderatledd regering hade vi ett
            statsanslag som i alla fall inte skars ner. Dessutom anvisade
            vi flera andra vägar till ökade intäkter. Det socialdemokraterna
            nu gör är att man dels skär ner alla anslag, dels drar undan möjligheten
            till intäkter från bl.a.
          </note>
          <note xml:id="i-79fb33061caab817-0">
            spel- och lotteriverksamhet. Jag tycker nog att Anders
          </note>
          <note xml:id="i-8acf9c583e3f9d7f-0">
            Nilsson skall vara väldigt försiktig med den typen av slutsatser.
            Det finns inte underlag för sådana.
          </note>
          <note xml:id="i-af7dd40882b27b8b-0">
            Anf. 193 ANDERS NILSSON (s) replik
          </note>
          <note xml:id="i-d23b1fa4e6b5bde2-0">
            Herr talman! Det har ju alldeles nyss varit en debatt om folkbildningen.
            Stig Bertilsson sympatiserar förmodligen med andra företrädare
            för moderaterna som har föreslagit att en mycket stor del av det
            anslaget skall skäras ner eller tas bort. Vad betyder det för
          </note>
          <note xml:id="i-75bb7f2af04875e7-0">
            SISU - idrottens studieförbund - och för andra studieförbund
            som är beroende av den verksamheten? Det betyder ganska mycket,
            skulle jag vilja säga. Det finns alltså åtskilliga exempel på
            åtgärder som moderaterna vill vidta som drabbar både idrottsrörelsen
            och andra folkrörelser ganska ordentligt.
          </note>
          <note xml:id="i-b472d6fb66811a35-0">
            Frågan om röra kan vara intressant att diskutera.
          </note>
          <note xml:id="i-ef7fa5d3bb5af933-0">
            Vad är det som har orsakat tveksamheten? Såvitt jag förstår är
            det faktiskt lagens utformning som har blivit ganska svårtolkad.
            Kan det rentav vara Stig Bertilsson som med sitt högljudda agerande
            i den här frågan har ställt till mer oreda än vad som är nödvändigt?
            Jag kan inte frigöra mig från att det kan vara på det sättet.
          </note>
          <note xml:id="i-ca8feaa9a43bb58d-0">
            Som jag sade i mitt inlägg är det betecknande att
          </note>
          <note xml:id="i-36c350a78d1d265a-0">
            Stig Bertilsson nu är med och kräver en eventuell ändring av
            lagen om den inte skulle vara passande.
          </note>
          <note xml:id="i-943a3a03f99aa8f7-0">
            Det är ett tecken på att man kan ha fundersamheter kring hur
            den är utformad. Jag tror för min del att de klarlägganden som
            nu görs från Lotteriinspektionen kommer att visa att det går att
            hantera lagen på ett bra sätt. Det är Stig Bertilsson som tydligen
            har betänkligheter i det här sammanhanget.
          </note>
          <note xml:id="i-6a2264ab748517c6-0">
            Anf. 194 STIG BERTILSSON (m) replik
          </note>
          <note xml:id="i-5d855f94dcc2e136-0">
            Herr talman! När det gäller eventuella oklarheter i lagen var
            det inte speciellt svårt för mig att acceptera en tilläggsmening
            angående lottförsäljningsautomaterna. Om det skulle anses behövas
            en lagändring är vi beredda att gå med på en sådan. Men vad det
            handlar om, Anders Nilsson, är ju att regeringen har valt att
            tolka denna lag på ett sätt som ingen annan tolkar den.
          </note>
          <note xml:id="i-d2cc77131b08ff7c-0">
            Anders Nilsson bör ju veta - om han inte redan gör det - att
            regeringsrätten underkände den 21 januari statsrådets Ulvskogs
            och regeringens tolkning när det gäller lottförsäljningsautomaterna.
            Vi ser det då som väsentligt att ta till alla medel så att det
            snarast går att bryta den situation som nu har uppstått.
          </note>
          <note xml:id="i-3f7b0e9cc70b8008-0">
            Eftersom socialdemokraterna nu innehar regeringsställning tänker
            vi ingalunda motsätta oss en skrivning som innebär att man kanske
            kommer fortare fram. Vad Anders Nilsson och jag nu kan vara ense
            om är att kulturutskottet i dess helhet klart har markerat att
            regeringen har tolkat utskottets intentioner från i våras helt
            och hållet fel.
          </note>
          <note xml:id="i-03e1efeaa44c9d49-0">
            Anf. 195 ANDERS NILSSON (s) replik
          </note>
          <note xml:id="i-7f1d6cb47107a73f-0">
            Herr talman! Det övergripande intresset är naturligtvis att de
            lagar och regler som finns skall vara till så god nytta och vägledning
            som möjligt för dem som de är avsedda att tjäna, nämligen folkrörelserna.
            Jag tror faktiskt att moderaterna har en felsyn om de gör partipolitik
            av den här frågan. Det finns nog inte någon som svävar i tvivelsmål
            om att det är socialdemokratins inställning att verkligen se till
            att våra folkrörelser får så bra arbetsmöjligheter som möjligt.
          </note>
          <note xml:id="i-a3b6ae93af663938-0">
            När det sedan gäller frågan om lotterier och villkoren för folkrörelserna
            och samhället har vi den situationen att det är folkrörelserna
            och staten som får inkomster från lotterierna. Då finns det ett
            intresse att nettot blir så bra som möjligt och att strukturen
            på lotterimarknaden är sådan att det går att bedriva verksamhet
            till så låga kostnader som möjligt. Det gagnar både folkrörelserna
            och staten.
          </note>
          <note xml:id="i-5d50961e99d16efc-0">
            Att ständigt kräva att folkrörelsernas andel skall öka har jag
            en viss förståelse för, eftersom det har skett förändringar. Samtidigt
            är detta kommunicerande kärl med två intressenter som får inkomster.
            Med den konstruktionen innebär detta med nödvändighet att inkomsterna
            för samhället minskar. Jag har hela dagen i dag här i kammaren
            hört alla de människor -
          </note>
          <note xml:id="i-169ec0e1e49ccda3-0">
            inte minst från Stig Bertilssons parti - som har krävt att statsfinanserna
            skall saneras. Avvägningen mellan folkrörelserna och staten när
            det gäller spelmarknaden är faktiskt inte problemfri, Stig Bertilsson.
          </note>
          <note xml:id="i-09a1c57092c5494f-0">
            Anf. 196 STEN ANDERSSON (m)
          </note>
          <note xml:id="i-05f12bd51591d33b-0">
            Herr talman! Jag har under många år motionerat för möjligheten
            att vi i Sverige skall tillåta kasinon baserade på internationella
            regler. Det har under åren refererats till utredningar och nu
            senast till en arbetsgrupp som dess bättre enligt betänkandet
            skall vara klar med sitt utlåtande i övermorgon, alltså den 10
          </note>
          <note xml:id="i-3457e89a08f8b4f9-0">
            mars. Därför kan det tänkas att debatten i dag i just det ämnet
            ligger litet fel i tiden. Men jag har blivit besviken så många
            gånger, och jag litar därför inte på att det blir aktuellt med
            ett besked den 10 mars.
          </note>
          <note xml:id="i-f15023a519113ddf-0">
            När jag har hört argumenten för varför man skall säga nej till
            kasinon med internationella regler måste jag ställa frågan: Har
            kulturutskottets majoritet någon gång befunnit sig utanför Helgeandsholmen?
            Är man medveten om den omfattning av spelverksamhet som bedrivs
            runt om i Sverige? Man kan med lätthet spela mycket och vida mer
            avancerat än vad man kan på ett kasino baserat på internationella
            regler. Man kan t.o.m. via TV spela på trav på Solvalla. Man kan
            gå in i en tobaksaffär och köpa trisslotter som kan ge en vinst
            på 1 000 kr direkt i handen. Det, herr talman, kan knappast en
            enarmad bandit eller ett kasinospel prestera. Det tillåter vi,
            men just spel på kasino baserat på internationella regler har
            vi svårt att acceptera.
          </note>
          <note xml:id="i-c2c90c28a2cd7739-0">
            Jag har under årens lopp sökt men inte fått några argument om
            varför vi inte skall tillåta det här spelsystemet i Sverige, som
            trots allt i stort tillåts i hela övriga Europa. Beror det på
            att kulturutskottet i allmänhet och riksdagen i synnerhet anser
            att vi svenskar behöver bli mera ledda än andra? Är vi inte kompetenta
            att hantera de beskattade kronor i våra lönekuvert som vi får
            över?
          </note>
          <note xml:id="i-6bfa831a315b0607-0">
            Det måste väl trots allt vara en fördel att svenska folket, vilket
            i dag noterades i TV, 1994 spelade för
          </note>
          <note xml:id="i-268fa5d79e6f4368-0">
            21,4 miljarder kronor, 2 500 kr per svensk. Det gäller då alla
            åldrar - från baby till närmast avliden. Detta innebär att det
            ändå finns ett mycket stort intresse, baserat på frivillighet.
          </note>
          <note xml:id="i-2a4029931af604dd-0">
            Jag blev litet förvånad över Arne Nilssons påstående. Han var
            litet bekymrad över, som han litet genant uttryckte det, att spel
            och dobbel skulle utgöra en så stor del av finansieringen av folkrörelserna.
            Jag tror att Arne Nilssons partikollega finansminstern är ytterst
            tacksam för att det trots allt är så många svenskar som via spel
            och dobbel vill betala folkrörelsernas verksamhet. Vidare slipper
            Göran Persson att via mera skatter betala för den verksamheten.
          </note>
          <note xml:id="i-57d0f25e11f75a69-0">
            Herr talman! Sedan vill jag bara erkänna att jag aldrig har spelat
            på kasino. Jag tycker att det är en ointelligent verksamhet. Men
            jag anser att jag som riksdagsman inte skall stå här och tala
            om vad och hur svenska folket skall spela. I stället tycker jag
            att varje vuxen myndig människa själv skall få avgöra det. Det
            finns absolut inget skäl för oss i riksdagen att med olika pekpinnar
            tala om vilka spel som är accepterade och vilka som inte är det.
          </note>
          <note xml:id="i-7d9cc8904b20a47a-0">
            Till sist: Anders Nilsson pratade om en blå-grön röra. Jag är
            intresserad av att få höra hans definition av blått och grönt.
          </note>
          <note xml:id="i-a1f0bbdbd310371d-0">
            Anf. 197 ANDERS NILSSON (s) replik
          </note>
          <note xml:id="i-c16c228c2ae1d833-0">
            Herr talman! Jag vill denna sena timme bara stillsamt göra tre
            små påpekanden, Sten Andersson.
          </note>
          <note xml:id="i-80bc40f93a55b715-0">
            För det första heter jag inte Arne Nilsson.
          </note>
          <note xml:id="i-e116aa70d9ba33d5-0">
            För det andra framgår det av statistik som jag i dag har fått
            från Statistiska centralbyrån att svenska folket under 1994 spelade
            för icke mindre än drygt 26
          </note>
          <note xml:id="i-e896b13a63c8f8eb-0">
            miljarder kronor. Jag är inte bekymrad över det.
          </note>
          <note xml:id="i-911f24298fbd515b-0">
            Tvärtom konstaterar jag att den andel av svenska folkets inkomster
            som vi spelar för faktiskt inte är större nu än den var för ganska
            lång tid sedan.
          </note>
          <note xml:id="i-067a1ba50e07cd68-0">
            För det tredje gäller det ett högst vänligt påpekande. Vi har
            faktiskt inte avstyrkt motionerna om kasinon med någon annan hänvisning
            än den att vi vill invänta den arbetsgrupp som Finansdepartementet
            har tillsatt.
          </note>
          <note xml:id="i-0cc9f00ea8e5842e-0">
            Anf. 198 STEN ANDERSSON (m) replik
          </note>
          <note xml:id="i-26072bf4515e21d3-0">
            Herr talman! Jag ber om ursäkt. Anders Nilsson menade jag givetvis.
          </note>
          <note xml:id="i-d07dd38b9c5964c0-0">
            Om jag nämnde en för låg siffra när det gäller omsättningen och
            svenska folkets spelintresse bör det inte så att säga negativisera
            mina argument.
          </note>
          <note xml:id="i-6bb335705fc7af1a-0">
            Anders Nilsson svarade inte på min fråga om han tycker att det
            är fel att en så stor del av folkrörelsernas verksamhet baseras
            på inkomster från, som han litet genant uttryckte det, spel och
            dobbel.
          </note>
          <note xml:id="i-8e1023af378adf63-0">
            Vilken annan typ av finansiering skulle Anders
          </note>
          <note xml:id="i-1608f8f8daa2d2f5-0">
            Nilsson i stället vilja se? Om Anders Nilsson menar att detta
            skulle vara mera skattebaserat är jag helt övertygad om att hans
            partikollega finansministern icke skulle dela hans åsikt.
          </note>
          <note xml:id="i-e394336bb6811527-0">
            Anf. 199 LENNART BRUNANDER (c)
          </note>
          <note xml:id="i-48b013c84b2d465d-0">
            Herr talman! Jag kan instämma i väldigt mycket av det som Stig
            Bertilsson sade här om föreningars möjligheter att bedriva olika
            typer av lotterispel för att få in pengar.
          </note>
          <note xml:id="i-254ffcd3d0ee2b3d-0">
            Jag är naturligtvis väldigt glad över att utskottet har återupprepat
            det som riksdagen tidigare sagt om lotteriförsäljningsautomater.
          </note>
          <note xml:id="i-93c2d4c24a6ba6cb-0">
            Före jul hade jag en debatt om detta med Marita
          </note>
          <note xml:id="i-9048d27940a4dc50-0">
            Ulvskog. Jag tyckte att hon hade tolkat lagstiftningen fel. På
            det sättet stoppades automatspel och därmed minskade idrottens
            och föreningars intäkter.
          </note>
          <note xml:id="i-c0a10dfd659994a6-0">
            Anders Nilsson gjorde här ett nummer av att lagstiftningen så
            snart måste ändras. Det är inte, som det står i betänkandet, riksdagens
            uppgift att tolka lagar som den själv har stiftat och inte heller
            att göra uttalanden om de tolkningarna. Tycker man att tolkningarna
            är tokiga får man ändra lagen. Det som gör en lagändring nödvändig
            nu är just att Marita Ulvskog och regeringen har tolkat denna
            lagstiftning felaktigt.
          </note>
          <note xml:id="i-4d9e3e92e3bf6c9e-0">
            Det är alltså bakgrunden till det hela. Därför är det bra att
            det görs ett tillkännagivande om hur man skall bete sig.
          </note>
          <note xml:id="i-47636325a7634c11-0">
            Anders Nilsson pratade om - jag kommer inte ihåg den exakta lydelsen
            - rallarsvingar i debatten.
          </note>
          <note xml:id="i-a261b13c101a8de3-0">
            Men de som i väldigt stor utsträckning ger idrotten och den ideella
            verksamheten rallarsvingar är Socialdemokraterna. Hela skatteomläggningen
            var ju en rallarsving mot idrotten. Den tolkning av lagstiftningen
            som jag talat om är en annan rallarsving. Tillbakadragandet av
            förslaget om att överföra Tipstjänst till idrotten och föreningarna
            är ytterligare en rallarsving mot idrotten och den sortens verksamhet.
          </note>
          <note xml:id="i-3c8f53ca660995b1-0">
            Det här är en viktig del av idrottsföreningars och andra ideella
            föreningars möjligheter att finansiera sin verksamhet. Men för
            den skull får man inte tro att andra typer av finansiering försvinner.
            Det är viktigt att idrottsorganisationer och föreningar har möjlighet
            att öka sin andel av den totala spelmarknaden, därför att de har
            tappat väldigt mycket av det som de en gång i tiden hade beroende
            på att de statliga spelen har varit effektiva. Det är naturligtvis
            inget fel i det.
          </note>
          <note xml:id="i-4c33df99e5af7bad-0">
            En liten förändring har vi fått i och med Bingolotto, som tagit
            marknadsandelar från de statliga spelen.
          </note>
          <note xml:id="i-14c59af14d3e7eea-0">
            De statliga spelen reagerade - med regeringens goda minne, och
            kanske t.o.m. med dess hjälp - för att försöka ta tillbaka andelar.
            Det tyckte jag var tokigt.
          </note>
          <note xml:id="i-ac3167aca1cd414d-0">
            Men en liten förklaring får vi i utredningens direktiv. I slutet
            står det att de förslag man kommer med inte skall innebära några
            negativa statsfinansiella konsekvenser. Det måste tolkas så att
            föreningarna inte skall få mera pengar eller en större andel,
            utan staten skall ha sin andel. Det tycker jag är fel. Jag tycker
            att målsättningen skall vara att ge föreningarna möjlighet till
            en större andel. Däri ligger också vikten av att man får ta över
            Tipstjänst, för då får man möjlighet att börja bearbeta den här
            marknaden. Vi skall inte tro att Bingolotto kommer att vara en
            mjölkkossa i all evighet. Man måste alltså få möjlighet att jobba
            vidare och att hitta nya infallsvinklar och nya spelformer för
            att på det sättet se till att idrottsrörelsen och föreningarna
            kan ta upp en ordentlig konkurrens med de statliga spelen, vilka
            naturligtvis har helt andra resurser.
          </note>
          <note xml:id="i-8dbc0c4feff9f9ff-0">
            Socialdemokraterna säger sig vilja stödja ideell verksamhet och
            idrott, men det har i praktiken visat sig att man inte har orkat
            göra det. Det beklagar jag.
          </note>
          <note xml:id="i-2a9ac9154f4a71ad-0">
            Därför är det viktigt att vi får en utveckling på detta område.
          </note>
          <note xml:id="i-c291ad4517e74508-0">
            Herr talman! Det här var några synpunkter i anslutning till den
            debatt som har varit här. Jag yrkar bifall till de reservationer
            som finns fogade till betänkandet.
          </note>
          <note xml:id="i-e9715f42cb33ab1b-0">
            Anf. 200 ANDERS NILSSON (s) replik
          </note>
          <note xml:id="i-5b9bb211186caf26-0">
            Herr talman! Jag vill göra några stillsamma påpekanden med anledning
            av Lennart Brunanders anförande. Lennart Brunander säger att det
            här nödvändiggör lagändringar. Det är jag inte alls säker på.
            Vi har faktiskt inte begärt en lagändring utan i full enighet,
            där även Centerpartiet har varit med, sagt att regeringen, om
            den finner att det behövs lagändringar, skall göra det så skyndsamt
            att förslaget kan komma upp i kammaren redan denna vår.
          </note>
          <note xml:id="i-241adaac0ce3fe48-0">
            Staten och folkrörelserna är de enda som får överskott från spelverksamhet
            i Sverige. Folkrörelserna har under de senaste åren återvunnit
            en del av marknadsandelarna genom Bingolotto och annat sådant.
          </note>
          <note xml:id="i-48fb92a56bb95589-0">
            Men när nu Lennart Brunander med sådan frenesi hävdar att folkrörelserna
            måste få en större andel, innebär det att Brunander i den andra
            ändan är beredd att dra ifrån staten inkomster. Det stämmer faktiskt
            inte med vad den borgerliga regeringen sade i frågan om Tipstjänst.
            Det framgick mycket tydligt i propositionen att förändringen skulle
            ske så att staten inte förlorade på affären genom koncessionsavgifter.
            Det står mycket tydligt i propositionen. Är det verkligen i dagens
            statsfinansiella läge rimligt att dra ifrån staten inkomster på
            det här sättet?
          </note>
          <note xml:id="i-68f48e28005eb209-0">
            Anf. 201 LENNART BRUNANDER (c) replik
          </note>
          <note xml:id="i-fe1901c084a0725a-0">
            Herr talman! Riksdagen har inte möjlighet att uttala sig om hur
            man tolkar lagar. Det står faktiskt i det betänkande som vi behandlar:
            "Inledningsvis finns det skäl att erinra om att riksdagen inte
            har att uttala sig om hur bestämmelserna i en tidigare stiftad
            lag skall tillämpas i enskilda fall eller att eljest i efterhand
            göra uttalanden som innebär en ändring eller komplettering av
            lagens förarbeten."
          </note>
          <note xml:id="i-d2f936bc9a961617-0">
            Det är klartext. När man säger att lagen kan ändras om det är
            nödvändigt har man gjort ett halvt erkännande om att man tolkat
            lagen på ett sådant sätt att det kan bli nödvändigt att göra en
            ändring. Jag tycker att det är bra att man gör det. Det är ändå
            att ge oss rätt i efterhand.
          </note>
          <note xml:id="i-bdff491e0a4a7bb5-0">
            Det statsfinansiella läget nämner Anders Larsson.
          </note>
          <note xml:id="i-837dd48909a64e7b-0">
            Både idrottsrörelsen och de ideella organisationerna gör ett
            fantastiskt viktigt jobb. För det måste de ha ekonomiska resurser.
            Då tycker jag att det är viktigt att de får behålla, utveckla
            och utvidga sin del av spelmarknaden. Spel och dobbel kan man
            göra sig litet rolig åt. Omvänt kan man säga att det inte är bättre
            att staten skall leva på spel och dobbel. Statens finanser står
            och faller inte med detta, men den enskilda lilla föreningens
            finanser gör ofta det.
          </note>
          <note xml:id="i-b5fa3abe01e93687-0">
            Anf. 202 ANDERS NILSSON (s) replik
          </note>
          <note xml:id="i-f28704355e09e1c4-0">
            Herr talman! Lennart Brunander har varit väldigt länge i riksdagen
            och borde veta att det i slutet på varje avsnitt i utskottstexten
            finns en sammanfattning av vad utskottet säger. Vi har sagt så
            här: "För den händelse regeringen därvid skulle finna att lagändringar
            då det gäller lottförsäljningsautomater är påkallade, bör förslag
            föreläggas riksdagen i sådan tid att lagändringarna kan träda
            i kraft senast vid det kommande halvårsskiftet."
          </note>
          <note xml:id="i-b02cc461b9cba4e5-0">
            Det här har vi varit överens om. Det är inte ett beslut om någon
            lagändring utan bara ett påpekande till regeringen att den bör
            göra det om det behövs.
          </note>
          <note xml:id="i-a4127de75ac98bd5-0">
            Anf. 203 LENNART BRUNANDER (c) replik
          </note>
          <note xml:id="i-b5ffd98c38f44d08-0">
            Herr talman! Det tjänar inte mycket till att träta om vad utskottet
            har menat. Faktum kvarstår att man behöver göra någonting. Jag
            är tacksam för att man gör det.
          </note>
          <note xml:id="i-5c9322a2f195e1cd-0">
            Anf. 204 ELVER JONSSON (fp)
          </note>
          <note xml:id="i-3cbad2dafdf0b8ce-0">
            Herr talman! Det ideella arbetets lovsång har i många skiftande
            tonarter sjungits ut i kväll. Man kan fundera på var problemet
            ligger och vad bakgrunden är till detta betänkande, som bygger
            på ett antal motioner. I grunden är det väl att staten har brett
            ut sig alltmer på folkrörelsernas bekostnad när det gäller utrymme
            att vara på olika typer av spelmarknader.
          </note>
          <note xml:id="i-09e0a484071415fc-0">
            Jag kan påminna om att folkrörelserna för 20 år sedan hade mer
            än en tredjedel av detta utrymme. 18
          </note>
          <note xml:id="i-df97b2e6161825ed-0">
            år senare hade man mindre än en femtedel - detta i kombination
            med att det har varit relativt sett minskade bidrag från stat
            och kommun. Samtidigt har statsmakten och samhället i stort förutsatt
            mer insatser i samhällsarbetet. Det är bra.
          </note>
          <note xml:id="i-be93866914e354b5-0">
            Jag tycker att man från liberala utgångspunkter kan säga att
            det är ideologiska skäl för ideella inslag i samhällsarbetet.
            Självfallet kostar det också. Även om folkrörelserna i många fall
            i betydande delar lever av spelvinster är det inte alla som deltar.
            Det är främst de profana folkrörelserna, inklusive indrottsrörelsen.
          </note>
          <note xml:id="i-ae8049b5b6bccb7a-0">
            I samband med folkrörelsernas spel- och lotteriverksamhet har
            man fört en diskussion och varit stilbildande och pådrivande när
            det gäller statsmaktens hållning och funderingar kring det här.
          </note>
          <note xml:id="i-f258301bb60b106c-0">
            I den utredning som åberopats i debatten, Vinna och försvinna,
            fanns det tankar att om att folkrörelserna borde få bilda ett
            fjärde spelbolag. Så har det inte blivit. Det kan vi ha olika
            synpunkter på. Det har självfallet både nuvarande politiker och
            tidigare i den förra regeringen ett ansvar för. Men i utredningen,
            som var helt enig, hade man den synpunkten att folkrörelserna
            skulle få ett större utrymme.
          </note>
          <note xml:id="i-30c6f5f522419831-0">
            Nu spelas det väldigt mycket i Sverige. Det handlar om flera
            tiotals miljarder per år - det har uppgivits här i dag. Jag tror
            att det är viktigt att säga att spel ändå måste ske i ordnade
            former. Det gör att jag för egen del känner oro när många så starkt
            pläderar för t.ex. kasinospel. Det visar sig att både majoriteten
            och reservanter egentligen är inne på samma färdriktning.
          </note>
          <note xml:id="i-5d076bad717be377-0">
            Majoriteten säger att man vill avvakta. Reservanterna säger att
            man redan vill ha beskedet att kasinospel skulle bli möjligt.
            En del har blivit så upprymda att de är beredda att slå vad också
            från denna talarstol.
          </note>
          <note xml:id="i-758c6a19b3a52101-0">
            Jag vill erinra om att folkrörelserna i sitt remissvar faktiskt
            har avrått från formen kasinospel. Det bör också sägas i denna
            debatt. Det kan också vara intressant att ta del av folkrörelserna
            säger i sin policy, för det finns ett policydokument. Låt mig
            citera två av de tio punkterna i detta dokument: "Spelformerna
            bör vara gemenskapsfrämjande och samtidigt ge ett ekonomiskt tillskott
            till föreningarnas och organisationernas idébärande verksamhet.
            Nya spel skall ses som positiva möjligheter att utveckla stödet
            till föreningslivet. - - - strävan är att främja en god speletik
            och spelformer, som inte får leda till spelberoende, inte minst
            mot bakgrund av att många ungdomar är spelintresserade."
          </note>
          <note xml:id="i-a4a159ec2a48c99f-0">
            Denna etiska dimension bör vi också ta med vid prövning av framtida
            spelformer och vad lagstiftaren skall tillåta. Någon sade att
            hela havet stormar. Det är möjligt att det har gjort det, men
            nu har det varit stiltje. Jag tror att det gäller att höja tempot
            för att komma fram till en ordning som gör att folkrörelserna
            får ett berättigat utrymme när det gäller att tillgodogöra sig
            inkomster av spel. Jag tror att det finns anledning att fullfölja
            intentionerna från den utredning som det rådde stor enighet kring.
            Jag tror alltså att staten måste vara generös mot det folkrörelseliv
            som med så många positiva inslag har format och präglat även vårt
            moderna samhälle.
          </note>
          <note xml:id="i-ae013f80a64d2007-9">
            Överläggningen var härmed avslutad.
          </note>
          <note xml:id="i-192d82b8b2abbe8a-23">
            (Beslut skulle fattas den 15 mars.)
          </note>
          <note xml:id="i-fa8db0e198d5777e-0">
            29 § Forskning
          </note>
          <note xml:id="i-c2fa41160078003a-26">
            Föredrogs
          </note>
          <note xml:id="i-98354f411f175b4a-0">
            Kulturutskottets betänkande 1994/95:KrU20
          </note>
          <note xml:id="i-35307e9e8e1f23f9-0">
            Forskning (prop. 1994/95:100 delvis)
          </note>
          <note xml:id="i-d55f0739934ba96d-5">
            Förste vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-24">
            (Beslut skulle fattas den 15 mars.)
          </note>
          <note xml:id="i-3090d0c4510b5065-0">
            30 § Viss internationell verksamhet
          </note>
          <note xml:id="i-c2fa41160078003a-27">
            Föredrogs
          </note>
          <note xml:id="i-20da3710ca5eae51-0">
            Trafikutskottets betänkande 1994/95:TU10
          </note>
          <note xml:id="i-cf8dd931dc49076e-0">
            Viss internationell verksamhet (prop. 1994/95:100
          </note>
          <note xml:id="i-2e9de091ecb12eee-4">
            delvis)
          </note>
          <note xml:id="i-d55f0739934ba96d-6">
            Förste vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-25">
            (Beslut skulle fattas den 15 mars.)
          </note>
          <note xml:id="i-225086f5ff011c2b-0">
            31 § Överstyrelsen för civil beredskap
          </note>
          <note xml:id="i-c2fa41160078003a-28">
            Föredrogs
          </note>
          <note xml:id="i-7a6880aa11dfa280-0">
            Trafikutskottets betänkande 1994/95:TU11
          </note>
          <note xml:id="i-e722e4bf821e34fe-0">
            Överstyrelsen för civil beredskap (prop. 1994/95:100
          </note>
          <note xml:id="i-2e9de091ecb12eee-5">
            delvis)
          </note>
          <note xml:id="i-d55f0739934ba96d-7">
            Förste vice talmannen konstaterade att ingen talare var anmäld.
          </note>
          <note xml:id="i-192d82b8b2abbe8a-26">
            (Beslut skulle fattas den 15 mars.)
          </note>
          <note xml:id="i-da8514e20f57242b-0">
            32 § Kulturstöd vid ombyggnad m.m.
          </note>
          <note xml:id="i-c2fa41160078003a-29">
            Föredrogs
          </note>
          <note xml:id="i-c625c01d8f300f7f-0">
            Bostadsutskottets betänkande 1994/95:BoU10
          </note>
          <note xml:id="i-14b7e5cbee3dd6a0-0">
            Kulturstöd vid ombyggnad m.m. (prop. 1994/95:100
          </note>
          <note xml:id="i-2e9de091ecb12eee-6">
            delvis)
          </note>
          <note xml:id="i-365dd8cd5334eb3c-0">
            Anf. 205 STIG GRAUERS (m)
          </note>
          <note xml:id="i-f933ca284ed17dd6-0">
            Herr talman! Riksdagen har i dag att ta ställning till tre betänkanden
            inom bostadspolitikens område.
          </note>
          <note xml:id="i-776b1ed2b1672f90-0">
            I den moderata motionen Bo231, som rör framtidens mark- och bostadspolitik,
            tar vi moderater upp ett antal förslag till besparingar inom bostadspolitikens
            område. Bland dessa besparingsförslag ingår områden som rör de
            tre betänkanden som vi har att ta ställning till i dag.
          </note>
          <note xml:id="i-46724fe541327dc1-0">
            I betänkande BoU10 hemställer utskottet bl.a. om bifall till
            propositionens förslag avseende anslag till bidrag för konstnärlig
            utsmyckning i bostadsområden till ett belopp av 22,5 miljoner
            kronor.
          </note>
          <note xml:id="i-6faa6949af11c7c2-0">
            Visst är det viktigt att närmiljön i våra bostadsområden är attraktiv
            och tilltalande för de boende. Inte minst ser man det när man
            besöker de bostadsområden som står som monument över det s.k.
            miljonprogrammet. En stor del av de misslyckanden som detta program
            rymmer rör just närmiljön. De erfarenheter som vi kan dra av detta
            är att inte ens hård detaljreglering, och än mindre generösa subventioner,
            ger de boende sådana närmiljöer som de efterfrågar.
          </note>
          <note xml:id="i-1dba5779b8448f20-0">
            Vi moderater föreslår i vår motion att bidragsformen för konstnärlig
            utsmyckning skall upphöra efter utgången av innevarande budgetår.
            Vi vet att en god, attraktiv och tilltalande närmiljö ofta är
            ett avgörande konkurrensmedel när bostadsmarknaden alltmer avregleras.
            Denna kunskap säger oss att det ligger i varje fastighetsägares
            intresse att skapa så attraktiva närmiljöer som möjligt för de
            boende.
          </note>
          <note xml:id="i-a0d0a91e98698ac1-0">
            Jag ber därför, herr talman, att få yrka avslag på utskottets
            hemställan beträffande bidrag till konstnärlig utsmyckning och
            bifall till den moderata reservationen nr 1.
          </note>
          <note xml:id="i-07bb27ddd632e97b-0">
            Som följd av detta avslagsyrkande yrkar jag också avslag på utskottets
            hemställan beträffande den administrativa bidragsgivningen till
            konstnärlig utsmyckning i bostadsområdena, om mitt förstnämnda
            avslagsyrkande vinner majoritet. Då gäller alltså reservation
            nr 2.
          </note>
          <note xml:id="i-582db25c2d10d3d8-0">
            Anf. 206 LENA LARSSON (s)
          </note>
          <note xml:id="i-c9ab2231eecc22cf-0">
            Herr talman! Bostadsutskottets betänkande BoU10
          </note>
          <note xml:id="i-9489ab634149dc44-0">
            behandlar inte bara anslag m.m. till kulturstöd vid ombyggnad
            utan även konstnärlig utsmyckning i bostadsområden och stöd till
            vissa icke-statliga kulturlokaler. Det är de två sista punkterna
            som min föredragning handlar om.
          </note>
          <note xml:id="i-275ad61538adba15-0">
            Jag börjar med att yrka bifall till utskottets hemställan.
          </note>
          <note xml:id="i-4d83b7f4d7fc0ff8-0">
            Bidrag för konstnärlig utsmyckning i bostadsområden är ingen
            ny fråga för riksdagen. Den moderatledda regeringen avvecklade
            under förra valperioden stödet den 1 juli 1992, men detta återkom
            redan ett år senare som ett led i ROT-programmet för bostäder.
          </note>
          <note xml:id="i-e733497e539ed97a-0">
            Nu återkommer moderaterna i sin reservation nr 1
          </note>
          <note xml:id="i-6d6dc8dad13cea92-0">
            med krav på att bidragsformen skall upphöra respektive en minskning
            av anslaget med 7,5 miljoner kronor.
          </note>
          <note xml:id="i-25426995fa6dd31d-0">
            Jag håller med moderaterna om att det borde ligga i fastighetsägarnas
            intresse att utforma en för de boende så attraktiv närmiljö som
            möjligt. Men vi socialdemokrater har en annan erfarenhet än moderaterna
            när det gäller alla människors möjlighet att få del av denna attraktiva
            närmiljö som den konstnärliga utsmyckningen kan skapa.
          </note>
          <note xml:id="i-29a3b92d2ea29b74-0">
            Bidraget till konstnärlig utsmyckning har betytt mycket när det
            gäller att utrusta bostadsområden med kvalitetskonst. Intresset
            har växt allteftersom. Under de senaste åren har de pengar som
            funnits till Boverkets förfogande för bidrag inte räckt till.
          </note>
          <note xml:id="i-0581f7752e564548-0">
            God konst i bostadsområden ger de boende skönhetsupplevelser,
            samtidigt som konsten ger en känsla av identitet och samhörighet
            med det egna bostadsområdet. Vandalism och förstörelse förekommer
            ytterst sällan i bostadsområden med en väl genomtänkt konstnärlig
            utsmyckning. Detta medför att de boende kan känna stolthet över
            sitt bostadsområde, samtidigt som förvaltningen sparar pengar.
          </note>
          <note xml:id="i-2cbda18c6440919a-0">
            Staten har genom sitt stöd verkat som mecenat och uppmuntrat
            konsten. Stödet har skapat intresse för den konstnärliga utsmyckningen
            bland såväl byggherrar, entreprenörer, förvaltare som konstnärer
            och boende.
          </note>
          <note xml:id="i-0604f99bfb43a2cf-0">
            Det vore synnerligen olyckligt om statens stöd skulle försvinna.
          </note>
          <note xml:id="i-dafac9eadb88ae17-0">
            Reservation 1 är inte förenlig med utskottsmajoritetens uppfattning,
            varför jag yrkar avslag på denna.
          </note>
          <note xml:id="i-67b6ff1bcd22f2f1-0">
            Utskottet har också behandlat handläggningen av stödet.
          </note>
          <note xml:id="i-d18fec3de695e90d-0">
            Före den 1 juli 1993 gällde att länsbostadsnämnden - numera länsstyrelsen
            - beslutade om bidrag och utbetalning av stöden. Boverket sköter
            utbetalningen.
          </note>
          <note xml:id="i-630607eb4faa467e-0">
            Fr.o.m. detta datum skall länsstyrelsen, innan frågor om bidrag
            prövas, inhämta yttrande från Statens konstråd. Utskottet anser
            att det är en onödig omgång.
          </note>
          <note xml:id="i-2a1d1358b1e593ef-0">
            Det finns exempel på ärenden i vilka Konstrådets synpunkter på
            den konstnärliga utsmyckningen endast svårligen har gått att förena
            med konstnärens, de boendes och fastighetsägarens intentioner.
          </note>
          <note xml:id="i-9c6afa8e3f54c7e5-0">
            Under budgetåret 1993/94 utnyttjades drygt 5
          </note>
          <note xml:id="i-fd3877a4c1262365-0">
            miljoner kronor för konstprojekt runt om i landet.
          </note>
          <note xml:id="i-f6a757c0c6de5bea-0">
            Samtidigt uppgick kostnaderna för granskning av projekten till
            750 000 kr, enligt Boverkets redovisning. Boverket, som finner
            denna administrationskostnad orimligt hög, anser att det torde
            vara möjligt att uppnå en högre kvalitet i projekten till en lägre
            kostnad än den som Konstrådets medverkan innebär.
          </note>
          <note xml:id="i-dbf27934d91de563-0">
            Utskottet delar Boverkets uppfattning. En återgång till den tidigare
            handläggningsordningen bör ske. Jag yrkar därför avslag på reservation
            2.
          </note>
          <note xml:id="i-a2fd674fc592212a-0">
            När det gäller stödet till icke-statliga kulturlokaler kan vi
            konstatera att Folkpartiet med Erling Bager i spetsen har tagit
            på sig spenderbyxorna. Det förvånar mig att han inköpt ett par
            sådana nu. Varför använde inte ni folkpartister era möjligheter
            att öka stödet under förra mandatperioden, då ni var i majoritetsställning?
          </note>
          <note xml:id="i-93af2c821bc092d0-0">
            Hur behjärtansvärt ändamålet än är, så är det ekonomiska dagsläget
            definitivt inte sådant att vi kan öka stödet. Om Erling Bager
            hade varit med vid den skånska frukosten i morse, så hade jag
            kunnat förlåta honom för att han förmodligen inte hade lyssnat
            till kronans prekära situation. Men nu har jag svårt att göra
            det. Jag yrkar därför avslag på reservation 3.
          </note>
          <note xml:id="i-da39c4b90b4eddd1-0">
            Herr talman! Till sist skall jag nämna några ord om handläggningen
            av statens stöd till icke-statliga kulturlokaler.
          </note>
          <note xml:id="i-87c02ed43139677f-0">
            Frågor om stöd prövas i dag av Boverkets samlingslokaldelegation
            efter hörande av Statens kulturråd. Handläggningen har skötts
            effektivt och givit ett gott resultat, men regeringen har trots
            detta enligt budgetpropositionen för avsikt att i kompletteringspropositionen
            1995 återkomma till frågan om handläggningsansvaret. Utskottet
            har så sent som i
          </note>
          <note xml:id="i-760ecdcadee566d0-0">
            1992/93:BoU20 behandlat frågan och ett enigt utskott anförde
            bl.a. följande:
          </note>
          <note xml:id="i-827a0f7e1f289ab2-0">
            "Utskottet, som i och för sig har förståelse för uppfattningen
            i propositionen om att en överflyttning kan ge ökade möjligheter
            att kombinera det nu diskuterade bidraget med andra bidrag som
            fördelas av
          </note>
          <note xml:id="i-f5eca9b78568d813-0">
            Kulturrådet, vill emellertid - - - hävda att även andra faktorer
            måste tillmätas stor vikt när det gäller att bedöma handläggningen
            av stödet. Det måste sålunda anses viktigt att bedöma inte bara
            det samlade behovet och tillgången på ?kulturlokaler´. En bedömning
            bör också göras av det totala behovet av samlingslokaler m.m.,
            dvs. av de lokalformer som handläggs av
          </note>
          <note xml:id="i-5e595c4891d25e79-0">
            Boverkets samlingslokaldelegation."
          </note>
          <note xml:id="i-c10e11df756ed00e-0">
            Samlingslokaler är ju inte bara en kulturfråga. De bidrar till
            och berikar människors sociala liv och utveckling. De utgör också
            en naturlig del i ett bostadsområde.
          </note>
          <note xml:id="i-f964b9c1c2d6af77-0">
            Dessutom fäster utskottet stor vikt vid den kompetens som finns
            inom Boverkets Samlingslokaldelegation både vad gäller de byggtekniska
            frågorna och finansieringsfrågorna. Genom att samlingslokaldelegationen
            - innan frågan om bidrag prövas - skall inhämta yttrande från
            Kulturrådet blir det möjligt att bedöma dessa frågor i kombination
            med de kulturpolitiska frågorna.
          </note>
          <note xml:id="i-0a794b77fc9cb312-0">
            Utskottet vidhåller sin uppfattning. Boverkets samlingslokaldelegation
            bör alltjämt ha huvudansvaret när det gäller handläggningen av
            stödet till ickestatliga kulturlokaler. Vid en sådan inställning
            kan utskottet för sin del inte finna det meningsfullt för regeringen
            att i kompletteringspropositionen aktualisera frågan.
          </note>
          <note xml:id="i-8837c469adb73529-0">
            Anf. 207 CARL-JOHAN WILSON (fp)
          </note>
          <note xml:id="i-1221864452290259-0">
            Värderade talman! Bostadsutskottets betänkande
          </note>
          <note xml:id="i-2c4e9a3c614a6ee2-0">
            1994/95:10 behandlar bl.a. Folkpartiets partimotion
          </note>
          <note xml:id="i-97665c0e0d955121-0">
            1994/95:Kr240 i vilken vi föreslår att riksdagen till
          </note>
          <note xml:id="i-c0d35334a081d04b-0">
            Stöd till icke-statliga kulturlokaler för budgetåret
          </note>
          <note xml:id="i-ff9e56397bb7f505-0">
            1995/96 anvisar 30 miljoner kronor utöver vad regeringen föreslår.
            Det är det som Lena Larsson kallar att ha spenderbyxorna på.
          </note>
          <note xml:id="i-ef338e8a8273fc6a-0">
            Arbetet med en lång rad angelägna projekt har kunnat tidigareläggas
            tack vare de extra anslag som utgått under åren med Folkpartiets
            Birgit Friggebo som kulturminister. Där var det Lena Larsson som
            inte hade läst på ordentligt. Det gjordes ökningar av de här anslagen
            redan under den förra mandatperioden. Insatserna har fått god
            sysselsättningseffekt och de har givetvis välkomnats av dem som
            är verksamma inom kulturområdet.
          </note>
          <note xml:id="i-f70911e678e34b5e-0">
            Trots de relativt omfattande insatser som redan gjorts finns
            det inom kulturlokalsområdet alltjämt ett stort behov av ytterligare
            satsningar. Alla projekt som kan minska arbetslösheten är givetvis
            också välkomna.
          </note>
          <note xml:id="i-14e894079dcfa8be-0">
            Jag anser därför att det i hög grad är motiverat att beslutsramen
            för sådana insatser utökas enligt Folkpartiets förslag.
          </note>
          <note xml:id="i-bc29cf79dd4ed95f-0">
            Värderade talman! Jag yrkar bifall till Erling Bagers reservation
            nr 3.
          </note>
          <note xml:id="i-ae013f80a64d2007-10">
            Överläggningen var härmed avslutad.
          </note>
          <note xml:id="i-192d82b8b2abbe8a-27">
            (Beslut skulle fattas den 15 mars.)
          </note>
          <note xml:id="i-6c18c4cac7d5f2c4-0">
            33 § Allmänna samlingslokaler
          </note>
          <note xml:id="i-c2fa41160078003a-30">
            Föredrogs
          </note>
          <note xml:id="i-9e7ed5631c3a69cf-0">
            Bostadsutskottets betänkande 1994/95:BoU11
          </note>
          <note xml:id="i-5df0806c68f96379-0">
            Allmänna samlingslokaler (prop. 1994/95:100 delvis)
          </note>
          <note xml:id="i-a4a4b3105c6e9e1b-0">
            Anf. 208 STIG GRAUERS (m)
          </note>
          <note xml:id="i-553f187c63859547-0">
            Herr talman! Riksdagen har genom detta betänkande, BoU11, att
            ta ställning till bidrag till allmänna samlingslokaler.
          </note>
          <note xml:id="i-e3bd65e34737662d-0">
            I den moderata kommittémotionen, Bo231, yrkar vi att riksdagen
            beslutar att under anslaget E3 inom
          </note>
          <note xml:id="i-15a62433aa9f7472-0">
            Civildepartementet anvisa ett i förhållande till regeringens
            förslag minskat anslag med 20 miljoner kronor för budgetåret.
            Vidare yrkar vi att riksdagen avvisar hemställan under mom. 1
            och 2.
          </note>
          <note xml:id="i-aed64338074e094d-0">
            Regeringen konstaterar mycket riktigt i budgetpropositionen att
            behovet av nya samlingslokaler inte är lika stort nu som tidigare
            och att denna omständighet samt därtill det statsfinansiella läget
            motiverar en förändring av stödet.
          </note>
          <note xml:id="i-c8a84b20f357ed45-0">
            Exakt samma motiv har vi moderater för vårt yrkande i motion
            Bo231, yrkande 5. Vår uppfattning är därför att anslaget för verksamheten
            helt skall avvecklas år 1997.
          </note>
          <note xml:id="i-a18c65dc1f8c3929-0">
            För nästa budgetår föreslår vi en första nedtrappning som i förhållande
            till regeringens förslag innebär ett med 20 miljoner minskat anslag.
          </note>
          <note xml:id="i-0eabecca3f1ff74a-0">
            Ser man sig om ute i landet är det lätt att konstatera att behovet
            av nya samlingslokaler inte är stort.
          </note>
          <note xml:id="i-f75fb678ecd899d9-0">
            Tvärtom är tillgången på samlingslokaler av hög standard god.
            Dessutom finns i praktiskt taget varje kommundel skolor och andra
            lokaler som genom sambruk kan fylla behovet av samlingslokaler.
          </note>
          <note xml:id="i-d258bad576fc7880-0">
            Även i områden som betecknas som typiska glesbygdsområden finns
            inom rimliga avstånd god tillgång till lokaler som kan användas
            för detta syfte.
          </note>
          <note xml:id="i-89b369027506c1a2-0">
            Kraven på anslag för handikappanpassning för allmänna samlingslokaler
            och folkparksteatrar anser vi rimmar illa i dag. I mer än 20 år
            har krav funnits på att man vid alla ny- och ombyggnader skall
            sörja för att lokalerna blir handikappanpassade. Myndigheterna
            har noga kontrollerat att kraven efterlevts. Att i det läget erbjuda
            de lokalägare som varit försumliga och inte följt reglerna bidrag
            finner vi vara felaktigt.
          </note>
          <note xml:id="i-e2d6b8bdd392bdf4-0">
            Herr talman! Jag ber att få yrka bifall till reservationerna
            1 och 3.
          </note>
          <note xml:id="i-ffac61bd7ba24c65-0">
            Anf. 209 OWE HELLBERG (v)
          </note>
          <note xml:id="i-d425921cfcc8575c-0">
            Herr talman! Byggsektorn befinner sig i en kris och nyproduktionen
            av bostäder är nästan obefintlig.
          </note>
          <note xml:id="i-98d8848bea118aa9-0">
            Regeringen har då, med hjälp av Vänsterpartiet, för att stimulera
            byggverksamheten, bl.a. satsat på ett
          </note>
          <note xml:id="i-424654702cf09940-0">
            ROT-program för 1,5 miljarder kronor. Vilken effekt det kommer
            att ha på byggverksamheten är dock osäkert. Enligt SABO, allmännyttans
            bostadsföretag, är det tveksamt om det leder till något tillskott
            i byggandet utöver redan planerade ROT-program.
          </note>
          <note xml:id="i-77435b31b1130599-0">
            Sedan dess har dessutom 2 miljarder kronor extra plötsligt dykt
            upp som ett stöd för att motverka sjukahus-problemet, m.m. Vad
            som är "med mera" är fortfarande oklart.
          </note>
          <note xml:id="i-e4b895c539b1a321-0">
            Så sent som i går kväll ställde jag en fråga till bostadsministern,
            om regeringen var beredd att satsa mer på solvärmeanläggningar
            i bostäder än de ynka 5
          </note>
          <note xml:id="i-e5bc52ea5b32830a-0">
            miljoner kronor som anslagits. Svaret blev att det säkert kommer
            att bli så, eftersom en del av RAS-
          </note>
          <note xml:id="i-95fb001d8c852ac9-0">
            pengarna kan användas till detta ändamål.
          </note>
          <note xml:id="i-065176ef31bd5377-0">
            Åtgärdsprogrammet för sjuka hus är naturligtvis viktigt, men
            hur mycket som skall anslås, vilka åtgärder som skall utföras
            och hur de skall finansieras måste förberedas på ett betydligt
            bättre sätt än som nu görs och under ett helt annat tidsperspektiv.
          </note>
          <note xml:id="i-6f23dfe99669cc90-0">
            Att då som socialdemokraterna hänvisa till budgetläget och saneringen
            av statsfinanserna för att minska ramanslaget för allmänna samlingslokaler
            blir naturligtvis inte trovärdigt i det perspektivet. Det handlar
            mera om en prioriteringsfråga.
          </note>
          <note xml:id="i-a72075a472497ec2-0">
            Resurser som satsas skall naturligtvis satsas där de får störst
            effekt på sysselsättningen och möta viktiga behov. Det skall finnas
            en klar analys av hur resurserna kommer att användas.
          </note>
          <note xml:id="i-41fe54cba786b4f2-0">
            Behovet av att rusta och bygga om och till allmänna samlingslokaler
            är stort. Ansökningar för 1,2
          </note>
          <note xml:id="i-e3c93ef8695eccc2-0">
            miljarder kronor finns hos Boverket. De kommer från alla delar
            av landet. Projekten är planerade och sätts i gång med omedelbar
            verkan när bidragsansökningarna är beviljade. Det skapar byggarbetstillfällen
            över hela landet och är ett viktigt tillskott för att upprätthålla
            byggverksamheten. Det är också ett kulturellt viktigt intresse
            eftersom det handlar om att bevara för föreningslivet värdefulla
            byggnader, inte minst ur folkrörelsehistorisk synpunkt. Detta
            är något som även Riksantikvarieämbetet uppmärksammat.
          </note>
          <note xml:id="i-bf12e90564f9ae85-0">
            För landsbygdsbefolkningen har Folkets hus, bygdegårdar m.m.
            en viktig uppgift att fylla som träffpunkt och kulturell mötesplats.
            En renovering innebär ofta ett lyft för hela bygden och skapar
            en mängd följdaktiviteter som är positiva på många sätt.
          </note>
          <note xml:id="i-5587b6b272f1de57-0">
            Vänsterpartiet ställer sig inte negativt till att införa restriktioner
            när det gäller nybyggnad eller inköp av samlingslokaler. Trots
            dessa restriktioner finns det fortfarande en möjlighet för detta,
            men det krävs starka skäl för att få bidraget i fortsättningen.
          </note>
          <note xml:id="i-38e8570561f2f20a-0">
            Att den nya regeln och det minskade anslaget kan leda till att
            de dispensbeslut som Boverket utfärdat för ett femtiotal samlingslokaler
            inte uppfylls är naturligtvis oacceptabelt. För dem som redan
            är byggda har man tillfälligt löst de ekonomiska åtagandena, för
            att man sedan skulle få det bidrag som Boverkets dispensbeslut
            gett signal om. Betalas bidraget inte ut är det risk för konkurser
            och svårigheter att driva verksamheter vidare. Om utskottsbetänkandet
            leder till sådana konsekvenser är det naturligtvis oacceptabelt,
            och bara ett i raden av de löftesbrott som faktiskt beslutas om
            i den här församlingen. Detta bör naturligtvis regeringen ta till
            sig och se seriöst på.
          </note>
          <note xml:id="i-f8c614ab9a50a917-0">
            Med anledning av vad jag har framfört vill jag yrka bifall till
            reservationerna 2 och 4.
          </note>
          <note xml:id="i-672208837980428d-0">
            Anf. 210 LENA LARSSON (s)
          </note>
          <note xml:id="i-8f5ba4c9a24df064-0">
            Herr talman! Jag yrkar bifall till hemställan i bostadsutskottets
            betänkande BoU11 som behandlar anslag m.m. till allmänna samlingslokaler.
          </note>
          <note xml:id="i-c302a7e5150f8453-0">
            Bidraget till allmänna samlingslokaler är uppdelat i fyra olika
            titlar:
          </note>
          <note xml:id="i-458db3f14d062978-0">
            - bidrag till allmänna samlingslokaler,
          </note>
          <note xml:id="i-bce626f7b9e7d247-0">
            - bidrag till handikappanpassning av allmänna samlingslokaler,
          </note>
          <note xml:id="i-a5b4acfd3e99585d-0">
            - bidrag till riksorganisationerna för allmänna samlingslokaler
            och
          </note>
          <note xml:id="i-714cb76342f87847-0">
            - bidrag till handikappanpassning av folkparksteatrar.
          </note>
          <note xml:id="i-d04ab38bdfd0328b-0">
            Behovet av samlingslokaler är enligt budgetpropositionen inte
            lika stort som tidigare. Denna omständighet samt det statsfinansiella
            läget motiverar enligt propositionen en förändring av stödet.
            Stöd föreslås i princip inte kunna beviljas för köp eller nybyggnad
            av samlingslokal. Undantag från denna ordning skall dock kunna
            medges om det på orten inte finns någon ändamålsenlig lokal för
            föreningslivet att tillgå och det bedöms vara av synnerligen stort
            värde för föreningslivet att allmän samlingslokal byggs.
          </note>
          <note xml:id="i-27e1ca9902be158e-0">
            Beslut om handikappanpassning av folkparksteatrar skall kunna
            ges enligt samma regler som för handikappanpassning av allmänna
            samlingslokaler. Detta innebär att bidrag till handikappanpassning
            som söks fristående från andra åtgärder skall kunna medges utan
            avräkning mot beslutsramen.
          </note>
          <note xml:id="i-d51c28f35e5d5721-0">
            Utskottet har förståelse för att det statsfinansiella läget kan
            föranleda en omprövning också av stödet till allmänna samlingslokaler.
            Inte minst vid en minskning av stödets omfattning är det betydelsefullt
            att de medel som satsas på verksamheten ges en sådan inriktning
            att det även framöver finns goda möjligheter att ha ett rikt och
            varierat utbud av samlingslokaler på landsbygden och i tätorter
            av olika storlek.
          </note>
          <note xml:id="i-603f94f482acf616-0">
            I reservation 1 tar moderaterna upp frågan om beslutsram och
            anslag för nästa budgetår. Reservationen går ut på att stödformen
            successivt skall avvecklas.
          </note>
          <note xml:id="i-830180e9a3c6acf8-0">
            Vi kan konstatera att moderaternas intressen inte ligger åt det
            föreningsaktiva och kulturella hållet. De vill inte ha några icke-statliga
            kulturlokaler och ej heller några allmänna samlingslokaler. Naturliga
            mötesplatser som samlingslokalerna ofta är, är också många människors
            första kontakt med inflytande och demokrati. Jag har av egen erfarenhet
            förstått att demokratifrågorna inte står högt på dagordningen
            hos moderaterna. Men jag förmodar att även barn och ungdom inom
            de moderata leden är aktiva i idrottsföreningar - föreningar som
            inte minst i glesbygden är helt beroende av tillgången på samlingslokaler
            för sin verksamhet.
          </note>
          <note xml:id="i-30c8f1c5dd218deb-0">
            Utskottets ställningstagande är inte förenligt med denna reservation
            och ej heller med vänsterns reservation nr 2 som innebär vidgning
            av ramen utöver regeringens förslag. Det senare är ett förslag
            som skulle innebära ytterligare påfrestning på statens finanser.
            Utskottet yrkar därför avslag på dessa reservationer.
          </note>
          <note xml:id="i-551da06bce68aba6-0">
            Majoriteten i utskottet yrkar dessutom avslag på reservationerna
            3 och 4 med hänvisning till den i vårt tycke bättre skrivningen
            och motiveringen i BoU11
          </note>
          <note xml:id="i-9f29dbf695739980-0">
            på s. 5.
          </note>
          <note xml:id="i-be811781b8ad3882-0">
            Anf. 211 OWE HELLBERG (v) replik
          </note>
          <note xml:id="i-96a055294bed4ba1-0">
            Herr talman! För Vänsterpartiets del handlar det om ganska blygsamma
            åtgärder. Det handlar om att lägga ramen på den nivå som gäller
            för innevarande budgetår. Lena Larsson pratar om att vi inte har
            råd med detta för att budgetläget är så ansträngt. Men ni har
            råd att satsa 2 miljarder kronor på något där ni inte riktigt
            vet hur man skall använda pengarna. Det är för oss i Vänsterpartiet
            mycket märkligt.
          </note>
          <note xml:id="i-4736a6ccf5b065e1-0">
            Lena Larsson som är gammal kommunalpolitiker liksom jag vet att
            man inte kan göra så här i en kommun. Då skulle man få skämmas.
          </note>
          <note xml:id="i-a6967d672f7ef5d7-0">
            De flesta av de ansökningar som ligger hos Boverket gäller just
            om- och tillbyggnad av befintliga lokaler. Det är en mindre del
            som handlar om inköp av nya anläggningar. Ansökningar om 600-700
            miljoner kronor gäller om- och tillbyggnad av allmänna samlingslokaler.
            Ni skulle nog ha diskuterat litet med regeringen innan ni godkände
            dessa skrivningar. De är inte korrekta.
          </note>
          <note xml:id="i-9350772c484dbfe8-0">
            Lena Larsson nämner ingenting om oron inför de dispensbeslut
            som fattats hos Boverket. S- och cmotionärer har sagt att man
            känner stor oro inför om det kommer att betalas ut några bidrag
            eller inte och hur det då kommer att gå med projekt som redan
            är klara. Det vill jag gärna att Lena Larsson kommenterar.
          </note>
          <note xml:id="i-eb2f6f3ddfc881ad-0">
            Anf. 212 LENA LARSSON (s)
          </note>
          <note xml:id="i-30f23a73c323eab3-0">
            Herr talman! Jag börjar med den sista delen. Utskottet har också
            uttryckt sin oro när det gäller de ansökningar som ligger inne
            hos Boverket. Boverket har fått ett uppdrag att före utgången
            av år 1995 till regeringen lämna förslag till uppföljningssystem.
            Man följer dessa frågor ytterst noggrant. Jag tycker att vi skall
            avvakta denna del och se hur det går.
          </note>
          <note xml:id="i-1a632d4ef81b6931-0">
            De två miljarder som tidigare har stötts och blötts i kammaren
            i dag ligger ju inte på vårt bord ännu. Vi har i olika sammanhang
            diskuterat dem i utskottet, men just i det här sammanhanget kommer
            samlingslokalerna inte att kunna få del av dem, om det inte kan
            ske under punkterna inomhusåtgärder och allergisaneringar.
          </note>
          <note xml:id="i-ad315e8351382d7d-0">
            För övrigt är inte heller detta område befriat från besparingarna.
          </note>
          <note xml:id="i-5da560fb836a5e5b-0">
            Anf. 213 OWE HELLBERG (v)
          </note>
          <note xml:id="i-c3b8ef018cc2c299-0">
            Herr talman! Om Lena Larsson delar min oro, kan hon tydligast
            och enklast visa det genom att rösta för vår reservation i frågan.
          </note>
          <note xml:id="i-6da71d221d5a4af9-0">
            Vänsterpartiet har faktiskt finansierat sina förslag utanför
            RAS-systemet. Vi har t.ex. tillmötesgått Boverkets önskemål om
            räntebidragens koppling till de bostadslån som man tar, för att
            man inte skall kunna spekulera i detta. Det beräknas kunna ge
            en besparing på mellan 500 miljoner och en miljard kronor under
            denna mandatperiod. Om detta har man inte sagt ett ord under behandlingen
            av denna proposition.
          </note>
          <note xml:id="i-ae013f80a64d2007-11">
            Överläggningen var härmed avslutad.
          </note>
          <note xml:id="i-192d82b8b2abbe8a-28">
            (Beslut skulle fattas den 15 mars.)
          </note>
          <note xml:id="i-d7dd2493398a68cf-0">
            34 § Länsstyrelserna
          </note>
          <note xml:id="i-c2fa41160078003a-31">
            Föredrogs
          </note>
          <note xml:id="i-982f1f0528ec01ca-0">
            Bostadsutskottets betänkande 1994/95:BoU12
          </note>
          <note xml:id="i-25aad9f0df61d1ac-0">
            Länsstyrelserna (prop. 1994/95:100 delvis)
          </note>
          <note xml:id="i-ea88a618445318ba-0">
            Anf. 214 STIG GRAUERS (m)
          </note>
          <note xml:id="i-970fa1c94dee67b4-0">
            Herr talman! Med hänsyn till den sena timmen nöjer jag mig med
            att yrka bifall till reservation nr 1.
          </note>
          <note xml:id="i-3a7a34c0b136fc1c-0">
            Anf. 215 OWE HELLBERG (v)
          </note>
          <note xml:id="i-669efca88a975072-0">
            Herr talman! För att inte förlänga debatten i onödan skall jag
            fatta mig väldigt kort.
          </note>
          <note xml:id="i-aff8d0868f0e9e55-0">
            I Vänsterpartiets ekonomisk-politiska motion föreslås att medel
            skall anslås för att bilregistret skall kunna bli kvar på länsstyrelserna.
          </note>
          <note xml:id="i-784265e4ec3e6c22-0">
            Skälen är följande.
          </note>
          <note xml:id="i-859dfc7cc6288a32-0">
            Eftersom verksamheten skall bedrivas i samma omfattning som nu,
            tror vi inte att propositionens förslag, som det påstås, innebär
            någon besparing.
          </note>
          <note xml:id="i-43e53f97447911fa-0">
            Effekten blir en sämre personlig service för medborgarna. Man
            bara flyttar arbetslösheten geografiskt.
          </note>
          <note xml:id="i-7f864d4c24603ba5-0">
            Vi ser alltså inte några fördelar med den här reformen, och därför
            yrkar jag bifall till reservation 2.
          </note>
          <note xml:id="i-a995f4b369026192-0">
            Anf. 216 LENNART NILSSON (s)
          </note>
          <note xml:id="i-32b10f1009c4feee-0">
            Herr talman! Jag skall inte ge mig in i någon sakdebatt i frågan
            om bilregistret, som inte hör till bostadsutskottets område. Det
            här ärendet gäller anslaget till länsstyrelserna och innebär en
            besparing 270
          </note>
          <note xml:id="i-b336933c59d5b3ea-0">
            miljoner kronor fram till 1998. Moderaterna vill göra större
            besparingar.
          </note>
          <note xml:id="i-b6164267491217df-0">
            Jag utgår från att vi under mandatperioden kommer att få anledning
            att på ett intressant sätt diskutera frågan om länsindelningen,
            som egentligen bygger på freden i Roskilde 1658.
          </note>
          <note xml:id="i-93845b85fc1e074c-0">
            Med detta yrkar jag bifall till utskottets hemställan.
          </note>
          <note xml:id="i-ae013f80a64d2007-12">
            Överläggningen var härmed avslutad.
          </note>
          <note xml:id="i-192d82b8b2abbe8a-29">
            (Beslut skulle fattas den 15 mars.)
          </note>
          <note xml:id="i-5ee0c6a2dc0843fe-0">
            35 § Kammaren åtskildes kl. 23.03.
          </note>
          <note xml:id="i-ee40d637a65ed526-1"/>
          <note xml:id="i-ff6b87365057b24c-0">
            Förhandlingarna leddes av talmannen från sammanträdets början
            t.o.m. 3 §
          </note>
          <note xml:id="i-b5fdcaff82187be1-0">
            anf. 56 (delvis), av andre vice talmannen därefter t.o.m. voteringen
            kl.
          </note>
          <note xml:id="i-1617510b2dfdb010-0">
            15.12, av förste vice talmannen därefter t.o.m. 4 § anf. 97
          </note>
          <note xml:id="i-d89aea24e620443a-0">
            (delvis), av tredje vice talmannen därefter t.o.m. ajourneringen
            kl. 17.48, av andre vice talmannen därefter t.o.m. 21 § anf. 180
          </note>
          <note xml:id="i-6bb6dd8ecd274d18-0">
            (delvis) och av förste vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
