<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--92</head>
          <docDate when="1995-01-01">1995-01-01</docDate>
        </div>
      </front>
      <body>
        <div>
          <note xml:id="i-a294e9d98a864ad1-0">
            Det justerade protokollet beräknas utkomma om 3 veckor
          </note>
          <note xml:id="i-0a66221e28dc3827-0"/>
          <note xml:id="i-deea71e1afbe363f-0">
            ---------------------------------------------------------
          </note>
          <note xml:id="i-0a66221e28dc3827-1"/>
          <note xml:id="i-54e18254683df173-0">
            1 § Meddelande om svar på interpellationer
          </note>
          <note xml:id="i-19850aa7b12a2b81-0">
            Till riksdagen hade inkommit följande skrivelser:
          </note>
          <note xml:id="i-c83bd1e185682e66-0">
            Interpellation 1995/96:194
          </note>
          <note xml:id="i-b9c83d9bbde22eb9-0">
            Till riksdagen
          </note>
          <note xml:id="i-24ba680b3151b260-0">
            Beträffande interpellation 1995/96:194 av Birger
          </note>
          <note xml:id="i-6865c699b3ee32e8-0">
            Schlaug, Kockums vapenaffär med Thailand, får jag meddela att
            jag inte kan besvara denna inom två veckor.
          </note>
          <note xml:id="i-860d7919dce7fb03-0">
            Skälet härtill är arbetsanhopning och utlandsresa.
          </note>
          <note xml:id="i-8df19e88349325fc-0">
            Jag kommer att besvara interpellationen den 31 maj 1996.
          </note>
          <note xml:id="i-e3419d5a2e94c245-0">
            Stockholm den 2 maj 1996
          </note>
          <note xml:id="i-e90b1cf0d0219827-0">
            Leif Pagrotsky
          </note>
          <note xml:id="i-66660bb707c91a89-0">
            Interpellation 1995/96:189
          </note>
          <note xml:id="i-b9c83d9bbde22eb9-1">
            Till riksdagen
          </note>
          <note xml:id="i-a1decfc1449cb4b2-0">
            Interpellation 1995/96:189 av Birgitta Hambraeus om de mindre
            tingsrätterna.
          </note>
          <note xml:id="i-b2a58343f81b327d-0">
            Interpellationen kommer att besvaras tisdagen den 28 maj 1996.
          </note>
          <note xml:id="i-40472ce340a9097e-0">
            Skälet till dröjsmålet är arbetsanhopning och utlandsresa.
          </note>
          <note xml:id="i-9c8ebf98a279dc5d-0">
            Stockholm den 30 april 1996
          </note>
          <note xml:id="i-710119d648dbe632-0">
            Laila Freivalds
          </note>
          <note xml:id="i-3ea0976b305e8fa1-0">
            Interpellationerna 1995/96:176 och 193
          </note>
          <note xml:id="i-b9c83d9bbde22eb9-2">
            Till riksdagen
          </note>
          <note xml:id="i-bc2397c3e1b4b5a0-0">
            Interpellation 1995/96:176 av Chatrine Pålsson om soppkök m.m.
          </note>
          <note xml:id="i-9bbbb2decaf53c3f-0">
            Denna interpellation kommer att besvaras tisdagen den 7 maj 1996.
          </note>
          <note xml:id="i-44fdac362b21b14d-0">
            Interpellation 1995/96:193 av Görel Thurdin om marknadsföring
            av bröstmjölksersättningar.
          </note>
          <note xml:id="i-d9fe395ddb3ee334-0">
            Denna interpellation kommer att besvaras fredag den 24 maj 1996.
          </note>
          <note xml:id="i-7a565aa9a93e916b-0">
            Skälet till dröjsmålet är att socialministern på grund av resor
            och arbetsanhopning ej kan besvara ovanstående interpellationer.
          </note>
          <note xml:id="i-e3419d5a2e94c245-1">
            Stockholm den 2 maj 1996
          </note>
          <note xml:id="i-e2dcdb809ec85071-0">
            Margot Wallström
          </note>
          <note xml:id="i-ef7413ce69d21ff5-0">
            2 § Svar på interpellation 1995/96:151 om köer i vården
          </note>
          <note xml:id="i-66d0daf180bba7ef-0">
            Anf. 1 Socialminister MARGOT
          </note>
          <note xml:id="i-47b0dda2237426a4-0">
            WALLSTRÖM (s)
          </note>
          <note xml:id="i-12dc95138fac3723-0">
            Fru talman! Gullan Lindblad har frågat mig, dels hur regeringen
            avser att agera för att minska vårdköerna, dels vilka åtgärder
            jag är beredd att vidta för att öka den fria etableringen av läkare
            och på sätt minska de allt längre vårdköerna.
          </note>
          <note xml:id="i-2b08662c9a626410-0">
            Låt mig börja med frågan om den fria etableringen. Jag tänker
            inte vidta några åtgärder för att införa eller öka möjligheterna
            för läkare att fritt etablera sig med rätt till offentlig finansiering.
            Inte minst erfarenheterna från år 1994 avskräcker. Den fria etableringen
            för andra specialistläkare än husläkare ledde i huvudsak till
            att vi fick fler privatpraktiserande läkare där vi redan hade
            relativt gott om sådana, dvs. i storstädernas centrala delar.
            Sjukvårdshuvudmännen hade inga möjligheter att styra etableringen
            till de delar av sjukvårdsområdena där behovet var som störst.
          </note>
          <note xml:id="i-9b04c7d6cc843803-0">
            Fri etablering är heller inget bra instrument för att minska
            vårdköerna. Jag kan ju bara hänvisa till samma statistikunderlag
            som Gullan Lindblad använder för att peka på detta. Antalet patienter
            som omfattades av vårdgarantin och som hade väntat mer än tre
            månader ökade från månadsskiftet april/maj 1994 till motsvarande
            period ett år senare med i det närmaste
          </note>
          <note xml:id="i-fba7f9e8e27e89c5-0">
            2 500 personer.
          </note>
          <note xml:id="i-b0db7f42e1fbfd96-0">
            När möjligheterna till fri etablering upphörde togs inte möjligheterna
            till fortsatt verksamhet bort för dem som tidigare etablerat sig.
            De har alltså kunnat arbeta vidare med fortsatt offentlig finansiering.
            Trots detta fördubblades nästan antalet patienter, som hade väntat
            mer än tre månader på åtgärd enligt vårdgarantin, från början
            av 1995 till början av 1996.
          </note>
          <note xml:id="i-9ac8083d7d00c73b-0">
            I motsats till Gullan Lindblad är jag övertygad om att sjuksköterskestrejken
            har bidragit till de kraftigt förlängda väntetiderna under år
            1995. Att påstå något annat vore att gravt underskatta betydelsen
            av sjuksköterskornas arbete. Sjukvårdshuvudmännen har också redovisat
            att antalet inställda operationer på grund av strejken inom vårdgarantiområdena
            uppgick till 4 500 under år 1995. Men det är också riktigt att
            köerna började öka svagt år 1993 för att året därpå öka kraftigare
            eller med drygt tio procent. Självfallet är jag oroad av detta.
            Men det finns också anledning att i detta sammanhang påminna om
            att köer och väntetider ofta är trubbiga instrument och att det
            kan vara svårt att få grepp om köernas verkliga omfattning. Definitionen
            av väntande och väntetider varierar och dessa uppgifter i sig
            ger inte underlag för att bedöma vad som kan ligga bakom långa
            väntetider. Ett exempel på detta är att av de patienter som i
            början av år 1996 hade väntat mer än tre månader hade fyra av
            fem själva valt att stå kvar på klinikens väntelista i stället
            för att hänvisas till en klinik med kortare väntetid. Det finns
            också stora skillnader mellan olika kliniker vad gäller väntetider.
            För att ta ett exempel från mitt eget hemlandsting är väntetiden
            för en höftledsoperation för den som omfattas av vårdgarantin
            fyra till sex veckor i Kristinehamn med den varierar mellan 12
            och 24 veckor i Karlstad.
          </note>
          <note xml:id="i-85a8c11ee9ba02e2-0">
            Jag vill med detta inte påskina att allt skulle vara gott och
            väl inom hälso- och sjukvården och att vårdgarantin kan hållas
            för dem som så önskar. Jag har också för avsikt att så snart som
            möjligt träffa företrädare för sjukvårdshuvudmännen för att diskutera
            dessa frågor. Statens och sjukvårdshuvudmännens finansiella situation
            understryker behovet av fortsatta diskussioner om hur sjukvårdens
            resurser kan utnyttjas på ett bra och effektivt sätt.
          </note>
          <note xml:id="i-53e5d5550579b1c5-0">
            Anf. 2 GULLAN LINDBLAD (m)
          </note>
          <note xml:id="i-239b0ccec07e794d-0">
            Fru talman! Jag ber att få tacka för svaret och önskar socialministern
            välkommen till sitt nya ämbete.
          </note>
          <note xml:id="i-c139e6592954b307-0">
            Jag ser fram emot många debatter mellan oss om sociala frågor.
          </note>
          <note xml:id="i-ebff12801dadd70a-0">
            Nu måste jag ändå säga att svaret har gjort mig litet beklämd,
            för jag hade trott att socialministern med nya friska ögon skulle
            gripa sig an vårdens problem.
          </note>
          <note xml:id="i-924baf492bd60330-0">
            Men svaret är mycket traditionellt och, tycker jag, som ett eko
            från Landstingsförbundets rapporter.
          </note>
          <note xml:id="i-33f28f4315aa4fc0-0">
            Ändå kräver dagens och morgondagens vård helt nya grepp och lösningar
            av oss alla.
          </note>
          <note xml:id="i-45ade912ae687021-0">
            Vi har ju i dagarna hört om den stora vårdslakten i
          </note>
          <note xml:id="i-6a600f86f14f660c-0">
            Stockholms läns landsting. I dag på morgonen kunde vi höra på
            radion att man på sjukhuset i Linköping på allvar diskuterar att
            endast operera ett öga på patienter som har grå starr. Längre
            kan man väl knappast komma när det gäller planekonomi, som jag
            ser det.
          </note>
          <note xml:id="i-98c6c7894f2f092c-0">
            Här handlar det ju om människor, sjuka människor som borde ha
            alla möjligheter att få rätt vård i rätt tid.
          </note>
          <note xml:id="i-e71c6c7755cdf914-0">
            Jag tror att detta är bådas våra ambitioner, även om vi har olika
            syn på frågorna.
          </note>
          <note xml:id="i-034391c86cb64231-0">
            Socialministern har ägnat första delen av sitt svar och en stor
            del av hela svaret åt att peka på nackdelar vad gäller den fria
            etableringsrätten. Jag tar därför upp denna fråga först. Det verkar
            nästan som om den fria etableringsrätten, under den korta tid
            som den tyvärr fick gälla, skulle ha orsakat de långa vårdköerna.
            Låt mig då upplysa om att den privata vården tar endast 2 % av
            de samlade vårdkostnaderna medan den klarar 20 % av alla öppenvårdsbesök.
            Det är alltså en mycket billig och effektiv vård som borde utnyttjas
            för att få bukt med vårdköerna och klara vårdgarantin framöver.
            Sedan är det inte heller enbart i storstäderna som privatläkarna
            har etablerat sig. Jag har många exempel på att det har skett
            även långt uppe i övre
          </note>
          <note xml:id="i-85c0c60d753f1f69-0">
            Norrland. Men oavsett var etableringen skedde, var det ju ändå
            sjuka människor som fick sin vård under denna tid - vård i rättan
            tid.
          </note>
          <note xml:id="i-503c6072c9195814-0">
            Av svaret att döma tycks socialministern anse att landstingsmonopolets
            styrning är viktigare än att få bukt med vårdköerna. Jag hoppas
            att jag har missförstått detta. Men i flera landsting tycks en
            sysselsättningsgaranti för vårdpersonal vara viktigare än att
            minska vårdköerna för de väntande patienterna. Jag skulle gärna
            vilja ha socialministerns vidare syn på dessa frågor.
          </note>
          <note xml:id="i-6ec167cbb14a2258-0">
            Vidare är socialministerns påstående att tidigare etablerade
            privatläkare har fått fortsätta sin verksamhet en sanning med
            mycket stor modifikation. De har t.ex. inte möjlighet att låta
            någon annan läkare överta verksamheten, och vid 65 års ålder råkar
            de ut för den absoluta falluckan. Det kommer senare en interpellation
            om den frågan. Det finns praktiska exempel på detta från vår egen
            hemstad Karlstad. Ersättningarna försämras för dem och de är helt
            beroende av landstingens välvilja om de skall få ett avtal. Det
            innebär att inom 15-20 års tid kommer hela privatläkarkåren att
            vara utraderad, om vi fortsätter med den i dag förda politiken,
            vilket jag hoppas att vi inte kommer att göra.
          </note>
          <note xml:id="i-e20cecfa55e767d0-0">
            Jag vill fråga om socialministern inte anser att privatvården
            har sitt berättigande och att det är nödvändigt med litet konkurrens
            i vården. Vi anser ju att det är nödvändigt på alla områden. Är
            det inte viktigt att ta alla resurser i anspråk för att minska
            vårdköerna och ge sjuka människor vård i rätt tid?
          </note>
          <note xml:id="i-6a342f1509a266c5-0">
            Anf. 3 BO KÖNBERG (fp)
          </note>
          <note xml:id="i-557abdb121483ba5-0">
            Fru talman! Jag tänker inte i mitt anförande uppehålla mig vid
            den del av Gullan Lindblads interpellation som handlar om etableringsrätten
            för husläkare och andra specialister. Jag återkommer gärna till
            frågan i annat sammanhang, men vårdköerna är så pass allvarliga
            att de väl förtjänar att ta upp huvuddelen av denna interpellationsdebatt.
          </note>
          <note xml:id="i-9ff4f5af1ecb07d7-0">
            Bakgrunden känner vi alla, nämligen att svensk sjukvård under
            mycket lång tid har haft en sådan situation att många patienter
            har plågats av långa väntetider till angelägna operationer. Det
            ledde till slut fram till att riksdagen våren 1991 bestämde sig
            för att bifalla en motion som hade väckts från vårt håll, och
            som upprepade en idé som tidigare hade väckts från moderat håll,
            om att man skulle pröva ett vårdgarantisystem.
          </note>
          <note xml:id="i-aebc1145f04ec0f9-0">
            När vi nu har facit i hand förefaller det alldeles klart att
            vårdköerna och det mänskliga lidandet kraftigt minskade under
            dessa år. Den borgerliga regering som då satt kunde, när man tvingades
            lämna regeringspositionen hösten 1994, konstatera att vårdköerna
            var avsevärt kortare än när man hade tillträtt.
          </note>
          <note xml:id="i-eb0968bdca4adbb4-0">
            I valrörelsen 1994 framfördes det från många socialdemokrater
            som ett huvudämne att man var rädd för en återkomst av den borgerliga
            regeringen därför att den skulle gå så hårt fram emot den kommunala
            och landstingskommunala verksamheten.
          </note>
          <note xml:id="i-f4b24c64ea44253f-0">
            Nu har det gått ett bra tag sedan den hösten. Resultatet är av
            den typ att det föranleder interpellationsdebatter här, TV-inslag
            m.m. Under den tid då vi har haft en socialdemokratisk regering
            - under den tid då
          </note>
          <note xml:id="i-958100af001af701-0">
            25 av de 26 sjukvårdshuvudmännen har styrts av socialdemokrater
            - har vårdköerna ökat kraftigt.
          </note>
          <note xml:id="i-b232ff086486ba1f-0">
            Jag tog fram en rapport som kommer från det största av landstingen,
            från Stockholms läns landsting, som omspänner ungefär en femtedel
            av landets befolkning. I denna rapport från februari i år sägs
            det att man hösten 1994 klarade garantierna på alla håll. Det
            konstateras att köerna på dessa områden under 1995
          </note>
          <note xml:id="i-dded98485e42cefe-0">
            successivt har ökat. Det har alltså inte bara skett efter sjuksköterskestrejken,
            utan under hela 1995. Man säger: "Den svåraste situationen återfinns
            inom det ortopediska området där väntetiden har ökat påtagligt
            och där vårdgarantin i princip får anses ha upphört att fungera".
          </note>
          <note xml:id="i-1958a1cc40700db4-0">
            Ett sätt att komma åt dessa långa vårdköer skildrades i den debatt
            vi hade i slutet på 80-talet om att försöka föra över pengar från
            passiv sjukskrivning till aktiva insatser i sjukvården, dvs. att
            införa den s.k.
          </note>
          <note xml:id="i-bd6a7cb2d4362936-0">
            Bohusmodellen - det som sedan kom att kallas Dagmar 430. Det
            har uppenbarligen haft effekt på många håll. Man är mycket nöjd
            med samarbetet mellan försäkringskassorna och landstingen.
          </note>
          <note xml:id="i-b4fe32ab62e5fe47-0">
            Från vårt håll har vi nu under våren föreslagit att de pengarna
            borde ökas under kommande år, eftersom vårdköerna ökat. Regeringen
            har bara några dagar efter vårt förslag i själva verket föreslagit
            att man skall halvera det hela, något som socialministern och
            jag diskuterade i en frågedebatt häromveckan.
          </note>
          <note xml:id="i-a97006c1b09e1265-0">
            Jag ställde en fråga till nuvarande socialministerns företräderska
            för några månader sedan om huruvida hon hade någon uppfattning
            om vid vilken tidpunkt köerna skulle vara nere i den nivå de var
            när den socialdemokratiska regeringen tillträdde. Jag fick inget
            riktigt svar på den frågan. Den uppfattades som lika svår att
            besvara som den klassiska frågan om man har slutat att slå sin
            fru. Det gjorde mig litet bekymrad att denna fråga uppfattades
            som lika svår som den tänkta frågan.
          </note>
          <note xml:id="i-4ad776a4ffba286f-0">
            Jag begär inget svar av den nye socialministern i dag. Jag kan
            bara hoppas att hon vill använda sin tid närmast framåt åt att
            fundera på vad man kan göra åt vårdköerna i stället för att, som
            jag tycker att hon gör i sitt svar till Gullan Lindblad, försöka
            hitta på bra förklaringar till att de har ökat.
          </note>
          <note xml:id="i-cb7e747c400dfa19-0">
            Anf. 4 CHATRINE PÅLSSON (kds)
          </note>
          <note xml:id="i-859042d98ff4eee7-0">
            Fru talman! Jag vill börja med att tacka Gullan
          </note>
          <note xml:id="i-46908c5e45e9536e-0">
            Lindblad för att hon har ställt denna interpellation, som är
            oerhört viktig. Det finns många människor här i Sverige i dag
            som kan berätta om hur hemskt det känns att behöva vänta länge
            i en vårdkö, hur fruktansvärt det känns att ha ont varje dag och
            att tvingas att äta starka mediciner. Skälet är att man inte får
            tillgång till den operation man behöver. Jag tycker ibland att
            det skulle vara klokt av oss politiker att försöka sätta oss in
            i deras situation.
          </note>
          <note xml:id="i-ff50f00364dbb28b-0">
            Vi vet alla att vi har en ekonomiskt svår situation.
          </note>
          <note xml:id="i-55d672b70fbdc374-0">
            Jag skulle vilja börja med att fråga socialministern om det över
            huvud taget är en ekonomisk besparing att låta människor stå i
            en kö. Det kostar försäkringskassepengar, även om ersättningen
            nu är beskuren till
          </note>
          <note xml:id="i-ab0f2954197e7985-0">
            75 %. Det kostar olika mediciner och mänskligt lidande, och rehabiliteringen
            blir betydligt längre när man inte får sin åkomma åtgärdad.
          </note>
          <note xml:id="i-6a3b0744e3d76f62-0">
            Jag lyssnade med spänning på socialministerns svar. Hon anförde
            sjukskötersketrejken som ett argument. Jag tror också att det
            i viss mån har bidragit, men jag tror inte att det är den riktigt
            stora anledningen. Det är helt enkelt att resurserna saknas.
          </note>
          <note xml:id="i-ec1d53e00f3a8cd3-0">
            Jag förstår inte - det har kanske socialministern tid att berätta
            om - hur man kan tro att man kan lösa kösystemen med minskade
            resurser för landstingen.
          </note>
          <note xml:id="i-98144a30942613ca-0">
            Trots allt är det oerhört svårt. Varje landsting och kommun i
            dag har stora bekymmer med att klara alla dessa köer.
          </note>
          <note xml:id="i-597dd41076e4a7d9-0">
            Att människor hellre väljer att vänta har säkert med kontinuitet
            att göra. Man känner doktorn och sitt sjukhus, och man vill framför
            allt ha närheten under operationstiden för att anhöriga skall
            kunna besöka.
          </note>
          <note xml:id="i-1a5f8fda9b3a39f5-0">
            Det kan väl inte vara något bra argument att patienten kanske
            kan få åka till något annat sjukhus i andra delen av landet? Vi
            måste i stället försöka att ge möjligheter för att göra resursförstärkningar
            på den ort som patienten bor på.
          </note>
          <note xml:id="i-d53a7b6428fb8c7c-0">
            Jag skulle gärna vilja ha dessa svar.
          </note>
          <note xml:id="i-6adcc0a2ac69660d-0">
            Anf. 5 Socialminister MARGOT
          </note>
          <note xml:id="i-47b0dda2237426a4-1">
            WALLSTRÖM (s)
          </note>
          <note xml:id="i-3e042774c3dbf2ea-0">
            Fru talman! Vi är här, och vi är politiker, därför att vi vill
            förändra en ibland väldigt motsträvig och bökig verklighet. Vårdköerna
            är ett mycket verkligt problem. Människor är sjuka och kan inte
            få den vård de vill ha tillräckligt snabbt eller på ett tillräckligt
            bra sätt. Vi förenas i känslan av att detta är en mycket viktig
            prioritering. Vi diskuterar olika sätt att nå målet. Hur skall
            vi klara detta?
          </note>
          <note xml:id="i-e7fadce6baff788f-0">
            Det som kan kallas helt nya grepp i Gullan Lindblads eller Moderaternas
            tappning visar sig ofta vara ganska välkända och kanske inte alltid
            så effektiva grepp. Att tro att fri etablering och privatläkare
            skulle lösa dessa problem är fåfängt. Det är med samma resurser
            vi skall betala. Det är med samma offentliga finansiering som
            vi skall ta fram resurserna.
          </note>
          <note xml:id="i-cda9067baa39c79e-0">
            Den fria etableringsrätten har naturligtvis inte orsakat vårdköerna,
            men den har heller inte löst problemen och kommer förmodligen
            inte att göra det. De fria marknadskrafterna fungerar även på
            detta område så, att man söker sig dit där man ser att man kan
            tjäna pengar, där det är lönsamt och där man kan få många patienter.
            Det innebär att vi har fått en koncentration till de områden där
            behoven inte är störst utan där det redan finns bra tillgång till
            vård.
          </note>
          <note xml:id="i-2cbc7a0b251219f1-0">
            Vad gäller sysselsättningsgarantin kan jag säga att det är väl
            bara om man tror att människorna inte gör så stor nytta som det
            inte känns angeläget att behålla dem i vården. Redan i dag tycker
            väl i själva verket de flesta som jobbar i vården och de flesta
            sjukvårdspolitiker att vi har utnyttjat personalen så till den
            milda grad att den inte orkar så mycket mer. De är ansträngda
            till bristningsgränsen.
          </note>
          <note xml:id="i-d18448699cd62267-0">
            Det finns inte heller några absoluta stupstockar på det sätt
            som man kan tro av det Gullan Lindblad säger. I de lokala samverkansorganen
            kan man diskutera hur man skall använda resurserna i landstinget
            på bästa sätt. Hur skall man tillgodose vårdbehoven inom området
            på bästa sätt? Hur skall man fördela de knappa resurser man har?
          </note>
          <note xml:id="i-99a61e62eeaf0068-0">
            Har man inlett vårdprogram som tar lång tid kan man naturligtvis
            låta en läkare fortsätta också efter pensionsgränsen. Har man
            mindre resurser måste man fundera mycket noga. Skall vi låta det
            fortsätta som förut, eller finns det redan läkare som kan tillgodose
            vårdbehovet just i det området? Behöver vi någon annan i stället?
            Den möjligheten att planera vården måste man få ha, för det är
            med samma pengar det skall betalas.
          </note>
          <note xml:id="i-70001972820ebd08-0">
            Vårdgarantin har haft en stor effekt, Bo Könberg.
          </note>
          <note xml:id="i-47d6a8d6f9f025f7-0">
            Jag tror att den har betytt oerhört mycket också för patientens
            ställning och för känslan att man skall kunna kräva sin rätt som
            patient. Man skall ha möjlighet att få vård. Vårdgarantin har
            varit en möjlighet att utvärdera och mäta detta och se hur träffsäkra
            vi är i våra vårdinsatser.
          </note>
          <note xml:id="i-3d60d53561628b6b-0">
            Men det blir också ett trubbigt instrument om det inte anpassas
            till att verkligheten mycket snabbt förändras när det gäller vården.
            Nya behov uppstår. Vi hittar nya mediciner och nya behandlingstekniker.
            Det kan också se väldigt olika ut inom landstingen.
          </note>
          <note xml:id="i-b8c920769c1aeae1-0">
            Jag håller med om väldigt mycket av vad Bo Könberg säger. Jag
            tror att vi måste hjälpas åt, därför att det är en jättestor utmaning
            som vi har inför framtiden. Jag tror också att det har gjorts
            en positiv utvärdering av Dagmar 430. Jag får återkomma.
          </note>
          <note xml:id="i-60970a728d8bf70b-0">
            Anf. 6 GULLAN LINDBLAD (m)
          </note>
          <note xml:id="i-95f2ada90e39d079-0">
            Fru talman! Jag har inte påstått att privatvården skulle lösa
            alla problem. Så är det naturligtvis inte.
          </note>
          <note xml:id="i-d6c5af0fc5f34786-0">
            Den får ju inte ta mer än 2 % - alltså det vi redan har tagit
            - av hela vårdsektorns pengar. Men eftersom denna vård uppenbarligen
            är effektiv, menar jag att det är en väg att gå för att ytterligare
            förbättra villkoren för alla hjälpbehövande människor.
          </note>
          <note xml:id="i-4b6d05fb0837c84a-0">
            Jag vill påminna om att vårdgarantin från början var ett moderat
            förslag. Därför är det naturligt för mig att följa upp och se
            vad som händer. Det är väldigt trist att kunna konstatera att
            vårdgarantin inte längre kan hållas.
          </note>
          <note xml:id="i-2f67ea7338e66453-0">
            Man kan lägga många aspekter på detta med sysselsättningsgarantin.
            Men det är kanske inte främst att behålla alla människor i vården
            som är lösningen. Det gäller att finna nya lösningar och att organisera
            vården på ett annat sätt. Där tycker jag nog att de stora landstingsbyråkratierna
            skulle förvandlas ganska rejält. Man ser inte sällan att administrationen
            är väldigt tung, men att man inte har råd med människor ute i
            den direkta vården. Sådana saker är det väldigt viktigt att se
            över.
          </note>
          <note xml:id="i-ac00af5778bd5eb8-0">
            När det gäller sjuksköterskestrejken hade jag naturligtvis förväntat
            mig att få det svar jag fick. Jag är väl bland de första att säga
            att vi sjuksköterskor är nyckelpersoner i vården. Jag är ju själv
            sjuksköterska.
          </note>
          <note xml:id="i-f4f356ce1ebb44bc-0">
            Men nu var det inte så att det enbart var strejken som orsakade
            problemen. Vi kunde ju redan i början av
          </note>
          <note xml:id="i-f89f4880cea70bb6-0">
            1995 se varåt det lutade. Redan då presenterade
          </note>
          <note xml:id="i-05aa100e7cc36485-0">
            Landstingsförbundet väntetider som den medicinska sakkunskapen
            ansåg vara helt oacceptabla. Vi kunde sedan, jag tror att det
            var i juni 1995, läsa den ena artikeln efter den andra i Dagens
            Nyheter som bekräftade att vårdgarantin inte kunde hållas, och
            att sjuksköterskekonflikten endast förstärkte en pågående trend.
          </note>
          <note xml:id="i-dd585a43622cdb86-0">
            Under 1995 ökade antalet patienter som fått vänta mer än tre
            månader med 5 600 till 11 600 människor.
          </note>
          <note xml:id="i-b8a18f386ad4b519-0">
            Man kan, precis som Chatrine Pålsson sade, tänka sig vilket lidande
            det finns bland dessa torra siffror. Det är dystert att kunna
            konstatera att antalet väntande, jämfört med årsskiftet 1993-1994,
            hade tredubblats.
          </note>
          <note xml:id="i-5edb804ec5ba532b-0">
            Vi måste alltså verkligen sätta alla klutar till för att lösa
            dessa problem.
          </note>
          <note xml:id="i-a12007ea8087977f-0">
            Nu är hela Sverige förvisso inte lika med Stockholm. Vårt eget
            landsting har, precis som socialministern sade, någorlunda vettiga
            siffror. Man håller sig inom ramarna om man ser till hela länet.
            Det är dock naturligtvis olika på olika sjukhus.
          </note>
          <note xml:id="i-1e90ddb8d1e4dfcf-0">
            Över huvud taget befinner sig svensk sjukvård i en allvarlig
            situation. Det är därför väldigt viktigt med upprepade debatter
            i dessa frågor. Det får inte bli så att människor tvingas ställa
            sig i en nationalkö, något som vi diskuterade en gång under Gertrud
            Sigurdsens tid. Man skall ha rätt att få vården i sitt eget hemlandsting
            eller där man själv önskar det. Det är därför vi moderater för
            fram vår idé om en sjukvårdsförsäkring som följer patienten. Då
            får man verkligen valfrihet.
          </note>
          <note xml:id="i-0ecee399fe846624-0">
            Jag skulle slutligen vilja höra några av de idéer som socialministern
            för med sig inför samtalen med vårdhuvudmannen. Finns det någon
            öppenhet för andra finansieringsformer? Hur skall vi klara den
            utvidgade vårdgaranti som Landstingsförbundet och regeringen har
            förbundit sig till? Jag skulle gärna vilja höra om det finns några
            sådana goda idéer.
          </note>
          <note xml:id="i-b0a3f144246f5e04-0">
            Anf. 7 BO KÖNBERG (fp)
          </note>
          <note xml:id="i-af0f0e33f771355d-0">
            Fru talman! Socialministern beskrev i sitt senaste inlägg det
            som vi nu diskuterar som ett mycket verkligt problem. Så långt
            är vi helt överens. Vi tycks också ha samma verklighetsbild när
            det gäller vad som har hänt under 90-talet. Köerna minskade kraftigt
            under den föregående mandatperioden, och de har börjat öka under
            den nuvarande regeringens ansvarsförhållande. Man kan förstås
            diskutera vad det hela har berott på och vilka åtgärder som har
            vidtagits, men sådan är den övergripande bilden.
          </note>
          <note xml:id="i-2f6e4a4e02350d71-0">
            Som jag nämnde i mitt förra inlägg, hade vi i slutet av 80-talet
            mycket hårda debatter mellan den dåvarande oppositionen och den
            dåvarande socialdemokratiska socialministern om att få flytta
            pengar från passiv sjukskrivning i kassorna till aktiva sjukvårdsinsatser.
            Jag tror att det dröjde tre socialministrar innan man från socialdemokratiskt
            håll äntligen gick med på att göra denna överflyttning. Om jag
            minns rätt var det fr.o.m. 1991.
          </note>
          <note xml:id="i-81224212b1d3cb34-0">
            Det visar sig, som socialministern väl antyder i sina avslutande
            kommentarer, att de utvärderingar som har gjorts, som jag tror
            har beställts av departementet, tyder på att detta har varit väldigt
            bra. Det finns t.o.m.
          </note>
          <note xml:id="i-87ed4c43630348c9-0">
            uppgifter i utvärderingarna om att dessa överföringar på ca 400
            miljoner kronor i många fall har gett en utdelning på motsvarande
            tre kronor per satsad krona.
          </note>
          <note xml:id="i-e86e9a7cfeb690c1-0">
            Man kan sannolikt inte bevisa allt detta, men det är dessa utvärderingar
            som jag tror att socialministern har tillgång till.
          </note>
          <note xml:id="i-c0a5e14251757e03-0">
            Det blir förstås väldigt konstigt att man har en bild av att
            detta är ett mycket allvarligt problem som håller på att förvärras,
            när den enda konkreta insats som den nya regeringen och den nya
            socialministern har gjort på området är att föreslå att pengarna
            skall halveras.
          </note>
          <note xml:id="i-b8c7ae771730d5c9-0">
            Min fråga är mycket enkel egentligen. Den kanske är svår att
            besvara, men den är enkel att föra fram: Är det god ekonomi att
            föreslå att man i praktiken skall återföra pengar från sjukvård
            till passiv sjukskrivning när man har tillgång till utvärderingar
            som säger att det är bra nu?
          </note>
          <note xml:id="i-ed2b641ec67b440f-0">
            Anf. 8 CHATRINE PÅLSSON (kds)
          </note>
          <note xml:id="i-2738b9e3e1b5f4bf-0">
            Fru talman! Vi fyra som är med i denna debatt tycks åtminstone
            här i talarstolen vara överens om att detta är ett problem. Så
            långt är det väl. Gullan Lindblad har haft förslag på hur man
            skall beta av köer med privatläkare. Bo Könberg har haft andra
            förslag.
          </note>
          <note xml:id="i-51dbcda7ca31500f-0">
            Min fråga är: Vad har socialministern för förslag?
          </note>
          <note xml:id="i-2eb0fa82f42f016b-0">
            Vilka medel har den socialdemokratiska regeringen för att råda
            bot på köerna?
          </note>
          <note xml:id="i-ef57edb8358388dc-0">
            Ibland tror jag att vi fastnar i en slags målbeskrivning. Det
            är bra att vi lyfter fram problem. Men vi måste ju presentera
            något medel för att lösa dem.
          </note>
          <note xml:id="i-02fadbfb9795584e-0">
            Jag skulle vilja fråga vilket medlet är.
          </note>
          <note xml:id="i-c1eccb8d87e02ecc-0">
            Vilket landsting vi än är i, det tycks vi också vara överens
            om, klarar man inte vårdgarantin. Det gör vi inte hemma i Kalmar
            läns landsting heller. Jag vet att många arbetar oerhört hårt
            med detta. Jag skulle avslutningsvis vilja ha den konkreta frågan
            om vad socialdemokraterna har tänkt att göra för att minska vårdköerna
            belyst.
          </note>
          <note xml:id="i-150d18aec729d6bd-0">
            Anf. 9 Socialminister MARGOT
          </note>
          <note xml:id="i-47b0dda2237426a4-2">
            WALLSTRÖM (s)
          </note>
          <note xml:id="i-4ca9347cae151366-0">
            Fru talman! Jag kanske har varit ouppmärksam, men jag har missat
            de många konstruktiva förslag som påstås ha kommit från den borgerliga
            sidan om vad vi skall göra åt detta. I stället föreslår bl.a.
            Moderaterna att vi skall göra ännu hårdare ingrepp i statens budget.
            Drar man ned med ytterligare 60 miljarder kronor så vet jag inte
            hur man skall betala den offentliga sjukvården - man säger ju
            att man skall klara det ännu bättre.
          </note>
          <note xml:id="i-4bf31f8cd4911c66-0">
            Även den fria etableringsrätten och privatläkarna skall betalas
            med pengar någonstans ifrån. Det är faktiskt så att det bara finns
            ett visst givet utrymme.
          </note>
          <note xml:id="i-1e93c86218a1e097-0">
            Det blir, som det ser ut nu i alla fall, tyvärr inte mer under
            en tid. Det som finns skall fördelas.
          </note>
          <note xml:id="i-d2cc60fa3a2dd1ef-0">
            Det är klart att man kanske kan vara effektivare i privatvården.
            Man behöver inte ta det tunga patienterna. Man behöver inte ha
            jour. Man har inte heller samma krav på exempelvis tillgänglighet
            i glesbygden som läggs på den offentligt finansierade vården,
            eller landstingsvården. Därför är det nog så att man ibland jämför
            äpplen och päron.
          </note>
          <note xml:id="i-cc5a4ae9be724816-0">
            Det är ju inte så att detta med köerna är ett självändamål. Det
            är inte heller fråga om en ren akt av viljekraft att komma till
            rätta med det här. Det är fråga om att långsiktigt förbättra statens
            finanser så att vi får inkomster att betala detta med. Det är
            också oerhört viktigt att få folk i arbete så vi kan få skatteinkomster
            till att betala detta. Då kan vi också få friskare människor,
            för arbetslöshet leder också så småningom till sjukdom och stort
            lidande.
          </note>
          <note xml:id="i-9a4d0da23120281b-0">
            Jag säger inte att det är fel med en vårdgaranti. Jag erkänner
            dess värde. Men samtidigt måste vi erkänna att den ibland är ett
            trubbigt instrument. Det finns ett stort lidande också bland de
            diagnoser som inte finns med bland vårdgarantidiagnoserna, utan
            som har andra sjukdomar.
          </note>
          <note xml:id="i-e205d5de313d6493-0">
            Vi behöver naturligtvis göra allt för att se till att detta anpassas
            till en föränderlig verklighet och verksamhet i sjukvården i dag.
            Vi behöver naturligtvis utnyttja våra resurser mycket bättre som
            helhet. Jag är den förste att beklaga att vi inte kan använda
            tillräckligt mycket pengar offensivt. Men så är det i en så kärv
            ekonomisk situation som vi har just nu.
          </note>
          <note xml:id="i-a7b17ca9081a2f65-0">
            Anf. 10 GULLAN LINDBLAD (m)
          </note>
          <note xml:id="i-f8e86bd02b8fafd5-0">
            Fru talman! När det gäller ingreppen i statens budget kan jag
            tala om för socialministern att vi moderater och flera borgerliga
            partier har gått emot en rad av de socialdemokratiska förslag
            som drabbar de som har det sämst ställt i samhället. Så är det
            med det.
          </note>
          <note xml:id="i-94c973627d0f0d26-0">
            Jag konstaterar att socialministern står tämligen tomhänt, men
            vi skall ge henne litet tid att sätta sig in i det här. Man kan
            tycka vad man vill om våra idéer.
          </note>
          <note xml:id="i-cd8b4ea0cadba08e-0">
            Vi har dock olika idéer att presentera. Ta vara på dem! Jag tycker
            också, som Könberg, att det är synd att ni nu är i färd med att
            dra ner på pengarna till rehabiliteringen. Jag vill erinra om
            att vi moderater
          </note>
          <note xml:id="i-5b572acc082e1fc8-0">
            1982 skrev vår första motion om att man skulle använda socialförsäkringens
            pengar på ett annat sätt än till att bara passivt betala ut sjukpenning.
            Snart är vi tyvärr tillbaka i den cirkeln.
          </note>
          <note xml:id="i-658b0126afbcf1ac-0">
            Vi menar att socialförsäkringen skulle läggas i den enskilda
            patientens händer. Då skulle vederbörande sjuka människa själv
            kunna välja den vård som hon tycker är bäst, oavsett om den finns
            i landstingets regi eller i privat regi.
          </note>
          <note xml:id="i-11627def38bf4756-0">
            Kära socialminister! När det ser ut som det gör med längre vårdköer
            handlar det väl om att man skall ta vara på alla konstruktiva
            förslag, t.ex. förslaget om att vårdpersonalen skall få rätt att
            själv driva eget med hjälp av socialförsäkringens pengar? På så
            sätt kan också vårdpersonalen få ökade möjligheter att välja arbetsgivare.
            Det är också en viktig fråga. Men, som sagt, jag har inte hört
            särskilt mycket konstruktivt i den här debatten. Jag är orolig
            för hur vi skall klara av den utvigdade vårdgarantin med vårdkontrakt
            för grupper som det är särskilt illa ställt med, som baseras på
            Prioriteringsutredningens förslag.
          </note>
          <note xml:id="i-1abd411ef417c672-0">
            Jag har inte hört något ord om detta. Det kanske kommer i slutrepliken.
          </note>
          <note xml:id="i-02f5c4f1e399f388-0">
            Anf. 11 Socialminister MARGOT
          </note>
          <note xml:id="i-47b0dda2237426a4-3">
            WALLSTRÖM (s)
          </note>
          <note xml:id="i-1f95f6a32d9fe7cc-0">
            Fru talman! HSU tittar på det stora problem som handlar om hur
            vi skall komma till rätta med det enorma vårdbehov som vi kan
            se framför oss på 2000-
          </note>
          <note xml:id="i-02d2ff6c24dfc3c5-0">
            talet. Hur skall vi finansiera detta med en krympande befolkning
            i arbetsför ålder och med många äldre äldre, som vi vet är sjukare
            ofta och ställer högre krav på vårdinsatser?
          </note>
          <note xml:id="i-1dbb52ecae2e9a51-0">
            När det gäller detta med rehabilitering och en helhetssyn tror
            jag ändå att det finns ett etablerat synsätt.
          </note>
          <note xml:id="i-9861483a5e205433-0">
            Jag kan se att man jobbar mycket med det i landstingen. Det är
            klart att man med Dagmar 430 också satte fart. Det handlade om
            att ge ett utvecklingsbidrag.
          </note>
          <note xml:id="i-821c083de09d75a5-0">
            Sedan har tanken varit att detta skall integreras i den dagliga
            verksamheten. Jag tror också att de försök som man sätter i gång
            på olika håll kommer att innebära att man kommer ganska långt
            på det här området.
          </note>
          <note xml:id="i-e776c174e05b48f6-0">
            Om man har knappa resurser söker man naturligtvis efter alla
            sätt för att se till att lösa problem mer långsiktigt och för
            att undvika att man får så här stora anhopningar. Jag tror inte
            att det finns några genvägar när det gäller att garantera resurstillgången.
            Vi måste bara se till att betala skatt. Vi måste se till att få
            fler människor i yrkesverksamhet, se till att människor blir arbetsföra
            och kan vara med och finansiera den vård som vi har behov av.
            Och vi behöver göra ytterligare för att garantera den.
          </note>
          <note xml:id="i-26818e35dee40778-0">
            Överläggningen var härmed avslutad.
          </note>
          <note xml:id="i-fe187a3f72c46fc4-0">
            3 § Svar på interpellation 1995/96:165 om åldersgränsen för läkares
            anslutning till sjukförsäkringssystemet
          </note>
          <note xml:id="i-7af302bab0e58ff5-0">
            Anf. 12 Socialminister MARGOT
          </note>
          <note xml:id="i-47b0dda2237426a4-4">
            WALLSTRÖM (s)
          </note>
          <note xml:id="i-26e1dfd249400822-0">
            Fru talman! Margareta E Nordenvall har frågat mig vilka åtgärder
            jag tänker vidta för att förklara det moraliskt försvarbara i
            att hundratusentals patienter kommer att hänvisas till långa vårdköer
            efter årsskiftet. Vidare undrar hon över vilka åtgärder regeringen
            tänker vidta för att tillmötesgå patienternas behov av läkarkontinuitet
            och om regeringen är beredd att ompröva beslutet om ersättningsetablering.
          </note>
          <note xml:id="i-0b94d25ed97a9d3b-0">
            Bakgrunden till hennes frågor är bl.a. de förändringar som riksdagen
            beslutat om på regeringens förslag, dels i propositionen 1994/95:109
            Vissa privatpraktiserande läkares och sjukgymnasters etablering
            m.m., dels i propositionen 1994/95:195 Primärvård, privata vårdgivare
            m.m.
          </note>
          <note xml:id="i-4eec83a7918e8e16-0">
            Den förstnämna propositionen innebar att den fria etableringen
            avskaffades, dvs. möjligheten för privata specialistläkare och
            sjukgymnaster att utan prövning och godkännande av landstinget
            etablera sig med rätt till offentlig finansiering enligt de statligt
            fastställda taxorna. I den senare infördes ytterligare förändringar
            för dessa vårdgivare, bl.a. en 65-årsgräns för rätt till ersättning
            enligt lagen om läkarvårdsersättning och lagen om ersättning för
            sjukgymnastik. Ett av huvudskälen till att införa en 65-årsgräns
            var att denna åldersgräns motsvarar den nuvarande pensionsåldern
            för offentliganställda läkare och sjukgymnaster. En åldersgräns
            ger också landstingen förutsättningar att bedöma avgångar från
            hälso- och sjukvården också i privat regi, vilket har betydelse
            bl.a. för rekrytering och planering av läkarnas specialistutbildning.
          </note>
          <note xml:id="i-122051f1f7ddcdf5-0">
            Jag vill i detta sammanhang också understryka att landstingen
            och de privata vårdgivarna genom vårdavtal kan träffa överenskommelser
            om fortsatt verksamhet med offentlig finansiering även efter det
            att vårdgivaren fyllt 65 år. Vid de överväganden som kommer att
            göras huruvida vårdavtal skall tecknas eller ej utgår jag från
            att landstingen tar hänsyn till att kontinuiteten i läkarkontakten
            kan vara av stor betydelse för vissa grupper. Ett vårdavtal kan
            ge möjligheter att fullfölja behandlingar inom exempelvis psykoterapi.
          </note>
          <note xml:id="i-100ac8e1608d360a-0">
            Andra åtgärder, som vidtagits för att förbättra patienternas
            behov av läkarkontinuitet, är att alla som är bosatta inom landstinget
            skall kunna välja en fast läkarkontakt i primärvården. Detta är
            sedan den 1
          </note>
          <note xml:id="i-02cec441e4238011-0">
            januari 1996 lagstadgat i hälso- och sjukvårdslagen och skedde
            till följd av regeringens förslag i den s.k.
          </note>
          <note xml:id="i-5617bcbbf745f849-0">
            primärvårdspropositionen.
          </note>
          <note xml:id="i-650d26c6311dce1e-0">
            När det gäller Margareta E Nordenvalls fråga om återinförandet
            av s.k. ersättningsetableringar fanns det en möjlighet till sådan
            etablering fram till den 1 januari 1994. Vid en ersättningsetablering
            kunde en läkare överta en befintlig praktik från en kollega och
            driva praktiken vidare med offentlig finansiering om verksamheten
            hade i huvudsak oförändrad inriktning.
          </note>
          <note xml:id="i-8703f7d8c2f57ade-0">
            Anledningen till att regeringen inte anser vare sig rätten till
            fri etablering eller ersättningsetablering försvarbar är att den
            försvårar landstingens möjligheter att styra inriktningen och
            omfattningen av hälso- och sjukvården efter rådande behov och
            resurser.
          </note>
          <note xml:id="i-f96ab71e0fd28b85-0">
            Landstinget måste således ha möjlighet att anpassa vårdutbudet
            efter demografiska förändringar, den medicinska utvecklingen och
            det ekonomiska utrymmet. Med begränsade resurser kan såväl en
            fri etablering som ersättningsetableringar i vissa fall motverka
            landstingens möjligheter att uppfylla sina åligganden enligt hälso-
            och sjukvårdslagen, dvs. att erbjuda alla invånare en god och
            tillgänglig vård.
          </note>
          <note xml:id="i-24d5fcfb01ad95a9-0">
            Jag delar inte heller Margareta E Nordenvalls uppfattning att
            bristen på privatpraktiserande läkare i sig ger upphov till långa
            vårdköer. Problem med vårdköer måste ses ur ett större perspektiv,
            där självfallet de resurser som står till hälso- och sjukvårdens
            förfogande måste användas på bästa sätt. Vid val av driftform
          </note>
          <note xml:id="i-ca251aa3508dae98-0">
            - offentlig, privat eller kooperativ - måste verksamhetens inriktning,
            tillgänglighet, kvalitet och kostnadseffektivitet vara styrande.
          </note>
          <note xml:id="i-6ca1848cfe916c98-0">
            För att man bl.a. skall kunna följa upp intentionerna med de
            förändringar som genomförts har Landstingsförbundet och staten
            träffat en överenskommelse om att lokala samverkansorgan skall
            inrättas inom varje landsting. I dessa skall det finnas företrädare
            för landstinget och de privata vårdgivarna. Samverkansorganet
            skall bl.a. analysera landstingets behov av olika specialister
            i öppenvård och yttra sig om ansökningar om vård- och samverkansavtal
            inför landstingets beslut.
          </note>
          <note xml:id="i-2bbc6b4593ee7632-0">
            Regeringen har även tillsatt en delegation för samverkan mellan
            offentlig och privat hälso- och sjukvård som på nationell nivå
            följer utvecklingen av vårdutbudet i landstingen och av alternativa
            driftformer inom hälso- och sjukvården. Delegationen kommer att
            verka fram till utgången av år 1997.
          </note>
          <note xml:id="i-99c7246debc3e69f-0">
            Anf. 13 MARGARETA E
          </note>
          <note xml:id="i-f6e184bb0de85ed7-0">
            NORDENVALL (m)
          </note>
          <note xml:id="i-2965f528722f17cc-0">
            Fru talman! Jag vill börja med att tacka socialministern för
            svaret. Jag kan konstatera att jag på två frågor inte har fått
            något svar. Vad gäller den tredje frågan om ersättningsetablering
            är svaret negativt, vilket jag beklagar.
          </note>
          <note xml:id="i-8231e24011b59f43-0">
            I dag finns det mer än 2 000 privata läkare i öppenvården. 310
            av dessa, dvs. en sjättedel, försvinner vid årsskiftet 1996/97.
            I dag görs 4 miljoner patientbesök hos privata läkare. Drygt en
            tiondel av dessa besök, eller mer än 400 000 per år, försvinner.
            Men försvinner patienterna också? Blir patienterna friska när
            doktorn blir gammal?
          </note>
          <note xml:id="i-8671dd9e8dd20702-0">
            Ibland undrar jag om socialdemokraterna tror att patienterna
            försvinner bara för att man lägger ner sjukhus eller monterar
            ner sjukvården med början närmast patienten.
          </note>
          <note xml:id="i-e1cd050791ef3e18-0">
            Nej, socialministern, så fungerar det inte. Patienterna finns
            kvar. Flera hundra tusen patienter förlorar sin doktor vid årsskiftet
            och utlämnas till de växande sjukhusköer som vi just har diskuterat.
            Pågående nedskärningar i vården förvärrar situationen ytterligare.
            Otrygga patienter som inte vet vart de skall vända sig blir ännu
            sjukare. De sjuka patienterna är svaga och måste ägna sin energi
            till att klara sig själva. De orkar inte slåss. Därför hörs så
            litet när socialdemokraterna sparar på sjukvården. Patienterna
            är en stor men svag och utlämnad väljargrupp som inte orkar protestera.
          </note>
          <note xml:id="i-57b7c895fe0d4b2b-0">
            I interpellationssvaret tas vidare upp orsakssambandet mellan
            brist på privatläkare och långa köer.
          </note>
          <note xml:id="i-3752418be2e4f024-0">
            Om svaret beror på ett missförstånd eller okunnighet vet jag
            inte. Den privata vården står för ca 20 % av alla besök i den
            öppna vården till en kostnad av 1,7
          </note>
          <note xml:id="i-97e9e4e42d5e88ad-0">
            miljarder, vilket är en mindre del av den totala kostnaden för
            den öppna vården. Socialministern har påpekat att det finns flera
            andra orsaker till köer i vården. Jag skall återkomma till dem.
          </note>
          <note xml:id="i-9aec678436ec2d80-0">
            I regeringsförklaringen år 1994 deklarerades: Patienternas rättigheter
            kommer att stärkas. I detta ingår den självklara rätten att den
            enskilde skall kunna välja läkare. I dagens svar utgår socialministern
            från att landstingen tar hänsyn till kontinuitet i vården. Men
            varför inte gå ut i verkligheten och se hur det fungerar? Minst
            en tredjedel av alla landsting håller nu på att i praktiken genomföra
            remisstvång, och än fler lär det bli. Regeringens intentioner
            följs uppenbarligen inte. Vad tänker socialministern göra åt detta?
          </note>
          <note xml:id="i-a7a3ee5433599cc3-0">
            Den privata vården har under många år avlastat den offentliga
            vården och möjliggjort att patienter har fått tillgång till vård
            inom rimlig tid. Hur hade patienterna i Stockholm klarat sig utan
            Cityakuten? När en privatläkare har gått i pension har patienter
            och mottagning överlåtits till en yngre kollega genom just ersättningsetablering.
            Patienten har på ett naturligt sätt fått en ny doktor, en erkänd
            efterträdare inom samma specialitet och på samma mottagning.
          </note>
          <note xml:id="i-de74bcef50edb743-0">
            En erfaren specialistläkare vågar avstå från onödiga och dyra
            undersökningar, vilket också bidrar till att de offentliga sjukvårdsresurserna
            kan koncentreras till de sjukaste. Ministern säger nu i svaret:
            Vid val av driftform, offentlig, privat eller kooperativ, måste
            verksamhetens inriktning, tillgänglighet, kvalitet och kostnadseffektivitet
            vara styrande. I konsekvens med detta borde ersättningsetablering
            vara en självklarhet.
          </note>
          <note xml:id="i-16888e6da3e786ed-0">
            Jag vill nu fråga ministern: Vad avser socialministern göra för
            att landstingen skall ta sitt ansvar för de sjuka patienterna?
            Är det moraliskt försvarbart att hundratusentals patienter hänvisas
            till långa vårdköer?
          </note>
          <note xml:id="i-5cc0fbc6a641c73c-0">
            Är socialministern beredd att för patienternas skull ompröva
            beslutet angående ersättningsetablering?
          </note>
          <note xml:id="i-bd1fa1b1c5046b6f-0">
            Anf. 14 BO KÖNBERG (fp)
          </note>
          <note xml:id="i-16bcf1249ed0e4ca-0">
            Fru talman! Det är viktiga frågor som tas upp i den interpellation
            som har riktats på den här punkten och i det inlägg som interpellanten
            gjorde nyss. Jag tänkte lägga till ett par frågor.
          </note>
          <note xml:id="i-395b4c40facb267b-0">
            En del av bakgrunden handlar om att vi i Sverige har en väldigt
            liten andel privat sjukvård av den bedrivna sjukvården, en av
            de minsta i världen, skulle jag vilja säga. Det var delvis det
            som var motiven bakom att den föregående regeringen försökte öppna
            upp möjligheter att få litet mer av privat vård, litet mer av
            konkurrens och litet mer av valfrihet för patienterna. Jag har
            här ett par frågor till socialministern.
          </note>
          <note xml:id="i-e71f2333b114036e-0">
            En rör husläkaretableringen, och en rör åldersgränsen för privatläkarna.
          </note>
          <note xml:id="i-e67c59a0411918e0-0">
            Vad gäller husläkaretableringarna har också de lagts i landstingens
            händer, i likhet med etableringen för övriga specialister. Från
            socialdemokratiskt håll har det gång på gång anförts kostnadsskäl
            för denna inskränkning i etableringsfriheten och i valfriheten.
          </note>
          <note xml:id="i-1b4ca02d1d466422-0">
            Min första fråga till socialministern är: På vilket sätt är en
            privat husläkaretablering dyrare än en offentlig, med det regelsystem
            som fanns under den föregående mandatperioden?
          </note>
          <note xml:id="i-978b620c18a41daa-0">
            Den andra frågan gäller en speciell aspekt på frågan om åldersgräns.
            Vi hade från Folkpartiet liberalernas sida invändningar mot den
            åldersgräns som fördes fram i Primärvårdspropositionen och röstade
            emot den. Det finns flera skäl att vara emot den. Ett är förstås
            att vi allmänt strävar efter en ökad flexibilitet i pensionsåldern.
            Nästan alla partier brukar tala om det, åtminstone i högtidstal.
          </note>
          <note xml:id="i-f8b643ee204c59fe-0">
            I den stora pensionsuppgörelsen som ingicks mellan bl.a. socialministerns
            parti, mitt parti och några övriga partier, som representerade
            en stor del av riksdagen, ingick bl.a. att man fr.o.m. nästa år
            skulle påbörja en ökning av möjligheterna att stanna kvar i arbetslivet.
            Redan fr.o.m. nästa år skulle den 65-
          </note>
          <note xml:id="i-9b89d4151a5a1d89-0">
            årsgräns som tillämpas på de flesta avtalsområden höjas till
            66 år och från året därpå, år 1998, till 67 år.
          </note>
          <note xml:id="i-c52e35045687f39a-0">
            I det läget verkar det väldigt konstigt att som regeringen gjorde
            gå in och föreskriva 65-årsgräns för denna grupp, som tidigare
            inte haft någon åldersgräns alls, i ett läge där man inom något
            år skulle för större delen av arbetsmarknaden införa rätten att
            stanna till
          </note>
          <note xml:id="i-68f9f22c12766967-0">
            66 år och snart till 67 år. Socialministern anförde just argumentet
            om likställigheten med den offentliga vården i sitt inlägg.
          </note>
          <note xml:id="i-22c08ce4e996e841-0">
            Det är inte så lång tid kvar tills då vi skulle få 66-
          </note>
          <note xml:id="i-9a06224532e13daa-0">
            årsgräns för alla, dvs. att alla skulle ha rätt att stanna kvar
            till 66 år. Min fråga på den punkten till socialministern är:
            Kommer socialministern att lägga fram förslag som innebär att
            man fr.o.m. nästa år åtminstone får använda 66-årsgränsen?
          </note>
          <note xml:id="i-a07d8bb1401bd942-0">
            Anf. 15 Socialminister MARGOT
          </note>
          <note xml:id="i-47b0dda2237426a4-5">
            WALLSTRÖM (s)
          </note>
          <note xml:id="i-60318a88972b9372-0">
            Fru talman! Man kanske när man är relativt ny som socialminister
            kan få ställa litet naiva frågor.
          </note>
          <note xml:id="i-18bbb3a5166cff70-0">
            Varför skall det vara speciella regler för privatläkare?
          </note>
          <note xml:id="i-74b73ff4bf351ffe-0">
            Varför skall inte de ha någon pensionsålder, utan få hålla på
            så länge som de vill, medan det inte gäller för läkare i den offentliga
            verksamheten? Det blir väl inte mer pengar för att man säger:
            Vi skall öppna för den fria etableringsrätten? Det blir inte mer
            pengar till vården och mer pengar i den offentliga kassan.
          </note>
          <note xml:id="i-1916ed9af503ff3f-0">
            Jag tycker att det är självklart att det skall gälla samma regler
            för den som är privatläkare och etablerar sig som sådan och den
            som är i den offentliga vården. Jag skall självfallet återkomma
            med ett sådant förslag. Jag tycker inte heller att man skall underskatta
            landstingens sätt att ta sig an de bekymmer som man har.
          </note>
          <note xml:id="i-3b6892a20410b242-0">
            När Margareta E Nordenvall argumenterar kan man litet grand få
            intryck av att politikerna gör detta för att jävlas med människor
            eller för att de inte förstår deras lidande. Utgångspunkten är
            att försöka att tillgodose de vårdbehov som finns inom respektive
            landstings område. Man gör sitt allra bästa med mycket knappa
            resurser. Det är vad det handlar om
          </note>
          <note xml:id="i-2d880955cf5d3473-0">
            Om man då har en given rätt för några att etablera sig med offentlig
            finansiering, och det inte skall omprövas eller tas med som en
            del av helhetsbedömningen, blir det i dessa lägen alldeles orättfärdigt.
          </note>
          <note xml:id="i-3bd317c0e7d58bb9-0">
            Man kan teckna vårdavtal. Jag är övertygad om att landstingen
            kommer att sköta detta på ett ansvarsfullt sätt och att man gör
            det med patienternas bästa för ögonen. Vi utbildar dessutom 900
            nya doktorer per år.
          </note>
          <note xml:id="i-4e50a56378cefbcf-0">
            Det är inte så att vi har stängt av tillförseln av nya läkare.
            Det betalas också från samma kassa.
          </note>
          <note xml:id="i-633112bdd1c64a4c-0">
            Anf. 16 MARGARETA E
          </note>
          <note xml:id="i-f6e184bb0de85ed7-1">
            NORDENVALL (m)
          </note>
          <note xml:id="i-5c64e3911c888022-0">
            Fru talman! Nu tror jag bestämt att socialministern har missuppfattat
            min interpellation. Jag har inte tagit upp frågan om att åldersgränsen
            skall höjas. Jag har sagt, att när en läkare går i pension skall
            man få överlåta den etablering som den doktorn har till en annan
            läkare, en yngre kollega. Jag har heller inte tagit upp diskussionen
            angående fri etablering.
          </note>
          <note xml:id="i-4e661958c55c6ad1-0">
            Vad gäller frågan om att teckna vårdavtal kan jag börja med att
            ge ett exempel. Stockholms läns landsting har lagt fram ett sparförslag.
            Det sparförslaget innehåller besparingar motsvarande ca 300 privatläkare
            i Stockholm de närmaste tre åren. Så var de med de vårdavtalen.
          </note>
          <note xml:id="i-77ce0b92f6e31b7d-0">
            Socialministern har i interpellationssvaret tagit upp olika orsaker
            till köer i vården och nämnt behovet av att fördela resurser på
            ett lämpligt sätt. Då tycker jag att det är viktigt att man också
            vet hur resurserna används. Om vi tar de 400 000 besöken i den
            öppna vården kostar de ca 185 miljoner i privatvården. Motsvarande
            400 000 besök i den offentliga vården kostar det dubbla. Skall
            man använda resurserna och skattebetalarnas pengar på ett bra
            sätt bör man också veta vad olika saker kostar.
          </note>
          <note xml:id="i-08a760abce6dd449-0">
            Med den socialdemokratiska majoriteten i landstingen växer sjukhusköerna.
            Det har vi konstaterat tidigare. De försvann under den borgerliga
            majoriteten. Det tog bara några månader efter valet hösten
          </note>
          <note xml:id="i-4084c648f245ebe7-0">
            1994 innan köerna ånyo började växa. Sjukvårdspersonal som under
            flera år kämpat för att ta bort köerna år fick inte tack, utan
            i stället utsattes personalen för ytterligare nedskärningar medan
            politiker och administration satt kvar och fortfarande sitter
            kvar i orubbat bo. I Stockholms län höjde politikerna sina löner
            med 100 %. Det är bästa sättet att knäcka initiativförmåga och
            arbetsvilja. Det socialdemokratiska ledarskapet i sjukvården får
            i dag oacceptabla följder för patienter och för personal.
          </note>
          <note xml:id="i-e0bedb61c970ceb1-0">
            Häromdagen hörde jag en östeuropé som gästade den offentliga
            vården fälla kommentaren: Sverige blir bara mer och mer socialistiskt.
            Har ni inte lärt av historien och omvärlden? Hon gjorde ett besök
            på ett offentligt sjukhus.
          </note>
          <note xml:id="i-a1f0ebd94c4776f4-0">
            Sett ur patientens synvinkel gör interpellationssvaret mig faktiskt
            deprimerad. Sida upp och sida ned talar Margot Wallström om landstingets
            behov av att styra och landstingets behov av specialister.
          </note>
          <note xml:id="i-ae2f9d25f60defa5-0">
            Men var finns patienternas behov? Är det inte patienterna vi
            talar om? Sjukvården är väl inte till för landstingen och skall
            väl inte organiseras utifrån landstingens behov? Sjukvården är
            till för patienterna och skall organiseras utifrån deras behov
            - ingen annans.
          </note>
          <note xml:id="i-a4bfb0c72b9eb5b4-0">
            Som moderat tänker jag fortsätta att slåss på patienternas sida.
            Som förtroendevald representerar jag väljarna och patienterna,
            inte landstingen eller staten.
          </note>
          <note xml:id="i-7bf93695fea646bf-0">
            Den östeuropeiska damen frågade ju: Hur kan ni vara mer socialistiska
            än vi?
          </note>
          <note xml:id="i-93018fddb0572c9a-0">
            I höstas väcktes i morgontidningarna frågan hur länge människor
            vill betala skatt, när den vård de anser sig ha betalat och därmed
            ha rätt till inte går att få. Jag börjar undra detsamma.
          </note>
          <note xml:id="i-cfecc1861b6680f6-0">
            Hundratusentals patienter förlorar till årsskiftet sin doktor.
            Köerna till sjukvården blir allt längre. Äldre patienter skickas
            hem utan att kunna få adekvat vård -
          </note>
          <note xml:id="i-a549deee8e87ea2a-0">
            en tyst prioritering tvingas göras bakom sjukhusets dörrar. "Bara
            det inte drabbar min mamma", kan man säga.
          </note>
          <note xml:id="i-f9132fe56eb06f08-0">
            Gå och titta hur det är på sjukhusen! Det kan vara nyttigt. Jag
            vill gärna upprepa min fråga: Vad avser socialministern göra för
            att landstingen skall ta sitt ansvar för de sjuka patienterna
            och för att hjälpa landstingen att göra det? Det kan väl inte
            vara moraliskt försvarbart att människor som har betalat skatt
            i hela sitt liv inte får vård när de väl blir sjuka?
          </note>
          <note xml:id="i-2f7c298bcf723b8a-0">
            Anf. 17 BO KÖNBERG (fp)
          </note>
          <note xml:id="i-246635074fd0ba22-0">
            Fru talman! Jag ställde två frågor till socialministern och har
            fått svar på den ena. Jag skulle vilja utveckla båda frågorna
            ytterligare.
          </note>
          <note xml:id="i-d5a653c21d69d63a-0">
            Jag uppfattade svaret jag fick på min fråga om åldersgränsen
            som positivt i en mening: Ministern skulle åtminstone se till
            att de läkare som nästa år fyller 66 inte tvingas sluta arbeta
            och att just deras patienter inte blir utan sin läkare.
          </note>
          <note xml:id="i-e945edb10312a362-0">
            Det beskedet är brådskande, och jag är inte säker på att det
            räcker med enbart ett besked ifrån riksdagens talarstol. Dessa
            människor är ju egna företagare med anställd personal. Om de skall
            få ett mer positivt besked om vad som händer i januari nästa år,
            bör det beskedet komma i god tid före halvårsskiftet. Annars kan
            de tvingas vidta åtgärder som sedan visar sig vara onödiga.
          </note>
          <note xml:id="i-d497ad2afd29cc94-0">
            Om vi håller oss inom ramen för det riksdagsbeslut som vi var
            emot, måste jag säga att det blir litet märkligt att tvinga bort
            dem mellan 66 och 67 år om de som är 67 år året därpå får fortsätta
            hela året.
          </note>
          <note xml:id="i-d19ca78e031a32bd-0">
            I den mån vi inte kan få den nuvarande regeringen att ändra ståndpunkt
            vad gäller förslaget som man lade fram till riksdagen och fick
            igenom häromåret, är det åtminstone väl om man försöker se till
            att man inte redan nästa år går så långt som man hade tänkt sig,
            utan i stället besparar tiotusentals patienter det öde som planerats
            för dem.
          </note>
          <note xml:id="i-3b8578a821201d74-0">
            Den fråga som jag inte fick svar på gällde husläkaretableringar.
            Finns det några kostnadsskäl för den ståndpunkt regeringen har
            intagit, nämligen att det är bra att sätta stopp för privata husläkaretableringar
            och i stället tillåta offentliga husläkaretableringar?
          </note>
          <note xml:id="i-291adcc69ccbfac5-0">
            Jag har genom åren fått en viss erfarenhet av landstingspolitiken.
            Tyvärr delar jag inte den ljusa bild som socialministern har av
            alla socialdemokratiska landstingspolitiker. Vem som har rätt
            på den punkten skulle vi lätt kunna kontrollera genom att se hur
            det ser ut i verkligheten.
          </note>
          <note xml:id="i-848d3b513e1cf97a-0">
            Anf. 18 Socialminister MARGOT
          </note>
          <note xml:id="i-47b0dda2237426a4-6">
            WALLSTRÖM (s)
          </note>
          <note xml:id="i-db56cecb39191202-0">
            Fru talman! Det var ett deprimerande inlägg vi hörde från Margareta
            E Nordenvall. Vart kommer vi genom att blåsa under konflikter
            mellan privatläkarna och den offentliga vården på det sättet?
            Hjälper vi patienterna med det? Handlar det inte i själva verket
            om att vi bör uppnå en borgfred och se hur vi kan använda de knappa
            resurser vi har till vården på ett effektivt sätt?
          </note>
          <note xml:id="i-cbc477c55dec2602-0">
            Det är förmodligen patienter till privatläkarna som
          </note>
          <note xml:id="i-94a3b6920cb1aa9a-0">
            Nordenvall säger sig värna om - inte så mycket de andra. Som
            om landstingen bara fanns för sin egen skull! Landstingen är väl
            där för patienterna och försöker att organisera vården.
          </note>
          <note xml:id="i-a618b8f42976e5a8-0">
            Det som växte under den borgerliga tiden var budgetunderskottet.
            Det får vi betala nu - alldeles för dyrt! I det perspektivet är
            våra prioriteringar alldeles riktiga. Vi måste få folk i jobb
            så att de kan betala skatt och vi kan betala vården och omsorgen.
          </note>
          <note xml:id="i-595655622be22145-0">
            Jag tror inte att man kan säga att husläkeriet var särskilt mycket
            dyrare. Men det man kan säga, Bo
          </note>
          <note xml:id="i-7e81a3d969d5e6c5-0">
            Könberg, är att det var ett system som hade sina brister i den
            praktiska utformningen.
          </note>
          <note xml:id="i-0d613dee4b3adc17-0">
            Jag vill gärna vara vänlig mot Bo Könberg; jag gillar honom.
            Men när man är ute hör man tyvärr att husläkeriet inte var någon
            jättestor succé. Man kan inte entydigt säga att det var det bästa
            som har hänt svensk sjukvård.
          </note>
          <note xml:id="i-f52d30eeae26d58a-0">
            Men - det har förvisso också inneburit att man har stärkt just
            patientens ställning. Det har haft stor betydelse när det gäller
            att få folk att känna att de har någonting att säga till om som
            patienter. Vi får väl fortsätta att strida om kostnader och utvärderingar
            av detta system, men det hade kanske inte en så praktisk utformning
            alla gånger.
          </note>
          <note xml:id="i-999dd5ede80574d9-0">
            När man diskuterar kostnaderna för privatvården, skall man tänka
            på att man där inte behöver ta de tunga patienterna. Man behöver
            inte ha jour, och man har inte kravet på tillgänglighet i glesbygden
            osv.
          </note>
          <note xml:id="i-994749191e8b20b4-0">
            I Stockholm finns på sina håll en överetablering.
          </note>
          <note xml:id="i-305ae597d5c50f31-0">
            Om Bo Könberg nämner att det är synd om privatläkarna kan han
            också säga att man i Stockholm drar ned på BB, akutvård och annat.
            Detta är inte fruktbart.
          </note>
          <note xml:id="i-fc103ff316fc5b12-0">
            Vi måste se till hur vi skall handskas med de offentliga resurserna
            och hur vi skall fördela dem på vettigaste och bästa sätt.
          </note>
          <note xml:id="i-ddee551a6fdc1304-0">
            Anf. 19 MARGARETA E
          </note>
          <note xml:id="i-f6e184bb0de85ed7-2">
            NORDENVALL (m)
          </note>
          <note xml:id="i-90be740e8dc75cbe-0">
            Fru talman! Jag blåser inte till strid mellan privat och offentlig
            vård. Jag försöker uppysa socialministern om hur det faktiskt
            förhåller sig med den privata vården, som på något sätt döms ut
            för att ha orsakat både det ena och det andra. I regeringsförklaringen
          </note>
          <note xml:id="i-e0c8c5f0b730aaf0-0">
            1994 stod det att den privata läkarvården dränerade sjukvårdens
            ekonomi. Det kan den omöjligt göra om den den står för 1,7 miljarder
            av totalt 100 miljarder.
          </note>
          <note xml:id="i-ac3dcb07eb08e5c0-0">
            Jag tror att vi skall hålla oss till en verklighetsbeskrivning.
            Jag skulle rekommendera Margot Wallström att gå ut och besöka
            landstingen i verkligheten.
          </note>
          <note xml:id="i-53107070bfcf1454-0">
            Personalen i landstingen har gjort sitt yttersta för att arbeta
            i den offentliga vården. De har verkligen kämpat och sparat. Gå
            till S:t Görans sjukhus och se hur det ser ut. Där har personalen
            gått på knäna, men vad hände när den socialdemokratiska majoriteten
            tillträdde? De fick inte ens ett tack! I stället sade man:
          </note>
          <note xml:id="i-63257d7e8e0c5b3c-0">
            Ni har sparat så bra att ni nu skall skära ned ännu mer.
          </note>
          <note xml:id="i-aeeb962d9381af7f-0">
            Det var tacken!
          </note>
          <note xml:id="i-a7500f4ff2cf66cb-0">
            På så sätt kommer vi aldrig att lyckas ta hand om våra sjuka
            patienter. Om vi skall klara det måste vi se till att samarbeta
            över hela fältet. Då går det inte att säga att landstingen skall
            styra. Sjukvården måste styras utifrån patienternas behov.
          </note>
          <note xml:id="i-7351103e62bdf14e-0">
            Jag skulle vilja fråga Margot Wallström: Varför har inte landstingen
            skurit ned på politiker och administration? Varför höjer de socialdemokratiska
            politikerna sina löner med 100 %, när vi samtidigt skall spara
            en massa inom sjukvården? Det är för mig en gåta.
          </note>
          <note xml:id="i-5630213ee197d0f9-0">
            Vad avser socialministern göra för att hjälpa landstingen att
            kunna ge sjukvård till alla patienter som så väl behöver den?
          </note>
          <note xml:id="i-7d6fa64f74598edb-0">
            Anf. 20 Socialminister MARGOT
          </note>
          <note xml:id="i-47b0dda2237426a4-7">
            WALLSTRÖM (s)
          </note>
          <note xml:id="i-155c5d79c3878c7c-0">
            Fru talman! Det finns inget annat sätt än att sanera samhällets
            ekonomi. Vi måste börja med att ta itu med de underskott som skapades
            under de borgerliga regeringsåren. Ni lånade ju faktiskt till
            både den ena och den andra reformen, och det får man betala mycket
            dyrt.
          </note>
          <note xml:id="i-0315d782c7803e28-0">
            Jag tror att det är resurser som personalen vill ha. I
          </note>
          <note xml:id="i-9cd17cb71fb581f8-0">
            dag får man minsann spara både här och där, även på administration.
            Internationellt sett har Sverige inte särskilt hög administrationskostnad
            för sin vård.
          </note>
          <note xml:id="i-da7c01478f72a9e9-0">
            Det skulle kanske inte skada om Nordenvall åkte någon annanstans
            och tittade än i Stockholm. Det har jag gjort, så jag kan inte
            säga att detta är okänt för mig. I går satt jag med landstingsföreträdare
            och diskuterade - ute i verkligheten. Det tricket går inte hem.
          </note>
          <note xml:id="i-644ee39c4d3f7294-0">
            Jag tror att jag har förmågan att skaffa mig en bild av hur det
            ser ut i fler landsting än i Stockholm.
          </note>
          <note xml:id="i-b32ed18ed0d52ca4-0">
            Man är mer hjälpt av att vi försöker hitta konstruktiva sätt
            att använda resurserna och se till helheten. Vi måste fundera
            över hur vi skall använda de resurser vi faktiskt har på ett effektivare
            sätt, samverka och hjälpas åt för patientens skull.
          </note>
          <note xml:id="i-c57af606687735df-0">
            Förvisso tycker jag också att vi för patienternas skull måste
            lyssna mer på dem som jobbar i vården.
          </note>
          <note xml:id="i-575a2f60e0ac9f00-0">
            Det är en viktig signal som jag hoppas går ut ifrån mitt och
            Socialdepartementets håll.
          </note>
          <note xml:id="i-26818e35dee40778-1">
            Överläggningen var härmed avslutad.
          </note>
          <note xml:id="i-567635f313f534ff-0">
            4 § Svar på interpellation 1995/96:176 om soppkök m.m.
          </note>
          <note xml:id="i-36853a251a35d7cb-0">
            Anf. 21 Socialminister MARGOT
          </note>
          <note xml:id="i-47b0dda2237426a4-8">
            WALLSTRÖM (s)
          </note>
          <note xml:id="i-ae3daf9ceee9f9ab-0">
            Fru talman! Chatrine Pålsson har ställt följande två frågor till
            mig:
          </note>
          <note xml:id="i-e49d32f88915fd53-0">
            Avser jag att agera så att ideella insatser, exempelvis soppköket
            i Eskilstuna, skall bli överflödiga i samhället?
          </note>
          <note xml:id="i-5d11c3323394d0b0-0">
            Vilka åtgärder är regeringen beredd att vidta i syfte att underlätta
            för de mest utsatta grupperna i samhället?
          </note>
          <note xml:id="i-9ad815c80a4904d7-0">
            Först vill jag säga att jag har stor respekt för de ideella insatser
            som görs inom det sociala området.
          </note>
          <note xml:id="i-48c8543a27acf384-0">
            Sådana insatser kan göras inom många olika områden;
          </note>
          <note xml:id="i-79b40ac53aa6767c-0">
            förebyggande insatser mot alkohol och narkotika, livskvalitetshöjande
            verksamheter till stöd för gamla och personer med förståndshinder,
            handikapprörelsens arbete för sina medlemmar etc. Inte minst imponerad
            är jag av Frälsningsarméns och Stadsmissionens arbete med de allra
            mest utsatta.
          </note>
          <note xml:id="i-65b0f2ae950a5c13-0">
            I höstens proposition om socialtjänsten kommer regeringen att
            ta upp frågan om hur samarbetet mellan frivilligorganisationerna
            och det allmänna kan utvecklas inom det sociala området.
          </note>
          <note xml:id="i-af59658a41e5b8c6-0">
            Jag har således en positiv inställning till frivilligarbetet.
            Vad jag däremot vänder mig emot är tendenser som går ut på att
            samhället skall svika sitt ansvar för de mest utsatta. Gränslinjen
            mellan samhällets ansvar och frivilligorganisationernas arbete
            måste enligt min mening hållas klar. Samhällets grundläggande
            ansvar måste slås fast. Såvitt jag har förstått delas denna åsikt
            av den alldeles övervägande delen av frivilligrörelsen.
          </note>
          <note xml:id="i-43edd692b605ab18-0">
            I det grundläggande ansvaret ligger självfallet att tillförsäkra
            alla människor rätt att få äta sig mätta. När det gäller rätten
            till ekonomiskt bistånd enligt socialtjänstlagen är kostnader
            för livsuppehället grundläggande. Så skall det vara också i framtiden.
            Det innebär att soppkök inte skall vara nödvändiga i Sverige.
          </note>
          <note xml:id="i-ce10c398459fc53a-0">
            Enligt vad som framgår av intervjuer med socialchefen i Eskilstuna
            är det klart att man där menar att kommunens bistånd är tillräckligt
            för att alla som vill skall kunna äta sig mätta.
          </note>
          <note xml:id="i-aba45e27e0b387f2-0">
            Ansvaret för socialtjänstens praktiska verksamhet ligger på kommunerna.
            Det läggs där ned ett förtjänstfullt arbete på att hjälpa de allra
            mest utsatta. Från statens sida har vi ansvaret för den lagstiftning
            och de ramar kommunerna har att arbeta inom på det sociala området.
            Regeringen kommer, som jag tidigare har nämnt, att till riksdagen
            i höst lämna en proposition om socialtjänsten. I den kommer bl.a.
            frågor om rätten till och storleken på det ekonomiska biståndet
            att behandlas.
          </note>
          <note xml:id="i-da413513025afa2d-0">
            Som socialminister medverkar jag givetvis också i opinionsbildningen
            inom det socialpolitiska området.
          </note>
          <note xml:id="i-bdb3b4375791dbf2-0">
            Jag kommer att göra vad jag kan för att de mest utsatta inte
            skall bli lämnade i sticket, för att vi inte skall få ett tvåtredjedelssamhälle
            och för att samhället inte skall svika sitt grundläggande ansvar.
          </note>
          <note xml:id="i-a937751c9cee7cad-0">
            Anf. 22 CHATRINE PÅLSSON (kds)
          </note>
          <note xml:id="i-7b1ed240372b0839-0">
            Fru talman! Jag vill börja med att tacka Margot
          </note>
          <note xml:id="i-b6061e453b984087-0">
            Wallström för svaret, och för den ödmjuka och fina ton som råder
            i dag.
          </note>
          <note xml:id="i-02506849b635a134-0">
            Jag vill fråga Margot Wallström om hon, under tiden detta var
            aktuellt i Eskilstuna, blev felciterad i tidningar och i intervjuer.
            Om så inte var fallet, har socialministern nu ett gyllene tillfälle
            att ta tillbaka den kritik som åtminstone i massmedierna kunde
            utläsas i socialministerns yttringar. Detta gjorde mig väldigt
            ledsen och bedrövad. Jag vet nämligen hur många tusentals ideellt
            arbetande människor här i landet som kände sig kränkta av att
            det sades att deras arbete skulle vara onödigt, att de inte skulle
            behövas, eller, allra värst, att de skulle vilja komma fram i
            rampljuset.
          </note>
          <note xml:id="i-6f9723ec732cca64-0">
            Socialministern måste förstå att det under den förra regeringsperioden
            fanns partikamrater till henne som fixade soppkök utanför Rosenbad.
            Detta blir litet komiskt när man vet att både Frälsningsarmén
            och andra verkligen har ett ideellt engagemang för sitt arbete.
          </note>
          <note xml:id="i-9356d253c0cb44b6-0">
            Jag kände också ett behov av att säga att när man ser de kraftiga
            nedskärningarna i biståndet tänker man spontant på att vi glömmer
            barnen i Afrika, som vi inte ser och som är långt ifrån oss. Men
            många av de människor som bor här i samhället och som finns ute
            på gatan är människor som har det jättesvårt.
          </note>
          <note xml:id="i-2d446c94a6abd977-0">
            Jag tror att vi kan vara överens om, inte minst med anledning
            av den föregående debatten, att vi har en viss summa pengar och
            ett visst ekonomiskt utrymme.
          </note>
          <note xml:id="i-f8a0dd4d275b7bf8-0">
            Frågan är om vi inte borde vara tacksamma för alla ideella insatser
            i stället för att kritisera dem.
          </note>
          <note xml:id="i-3a1672641396c2e2-0">
            Naturligtvis håller jag också i sak med socialministern om att
            det är samhället som skall ha detta ansvar i grunden. Men när
            människor av kött och blod inte har mat för dagen, när ensamma
            mammor knackar på hos socialkontoret och får en tid om tre veckor
            -
          </note>
          <note xml:id="i-9e4181c890937a97-0">
            jag vet att socialministern känner till att detta sker ibland
            - måste vi reagera. Vi måste våga säga att vi som politiker inte
            är till freds med detta och att vi är beredda att ta i det.
          </note>
          <note xml:id="i-fecf96a28c277b12-0">
            Det är väldigt viktigt att vi ser varje människas värde och varje
            människas utomordentligt svåra situation. Vi måste försöka sätta
            oss in i hur det känns att passera tröskeln och gå för att söka
            hjälp, för att sedan få en tid om tre veckor. Hur känns det när
            man har barn hemma? Jag tror att jag redan känner Margot
          </note>
          <note xml:id="i-8ca0bc45d5295632-0">
            Wallström så väl att jag vet att hon också känner detta som tungt.
            Jag tror att det är bättre att vi erkänner att detta är jobbigt.
          </note>
          <note xml:id="i-6b4aeb17ca92f8a0-0">
            Jag har haft möjlighet att besöka en del ideella rörelser, och
            jag beundrar dem. Jag har varit på Stadsmissionens natthärbärge
            här i Stockholm, och jag tycker att det är helt fantastiskt. Jag
            har sett hur
          </note>
          <note xml:id="i-41bb8c91b54dffae-0">
            Erikshjälpen arbetar, och hur människor år efter år arbetar utan
            någon lön. Jag skulle vilja ge dem en eloge, och säga att om det
            är någon gång samhället behöver eldsjälar så är det nu.
          </note>
          <note xml:id="i-9ec50fa5cd5f3f5d-0">
            Vi kan ha det långsiktiga målet att detta inte skall behövas,
            men vi måste också kortsiktigt se till att dessa människor får
            sitt behov av livets nödtorft tillgodosett.
          </note>
          <note xml:id="i-db82731897b151db-0">
            Jag vill fråga socialministern om den negativa kritik som kom
            fram i tidningarna berodde på att hon blev felciterad. I så fall
            - meddela detta i den här debatten.
          </note>
          <note xml:id="i-ec925530f17d9f78-0">
            Anf. 23 KRISTINA ZAKRISSON (s)
          </note>
          <note xml:id="i-226e518db6d0c3e3-0">
            Fru talman! Jag lyssnade på Margot Wallström under påskhelgen
            i en nästan timslång intervju angående soppköken. Då var Margot
            Wallström väldigt tydlig - hon hade precis samma uppfattning som
            hon har meddelat i svaret.
          </note>
          <note xml:id="i-34b9b94cede67b80-0">
            Jag delar helt hennes uppfattning om frivilligorganisationerna.
            Det är inte, och det skall inte vara, så i
          </note>
          <note xml:id="i-e00395e0ea5bdd2b-0">
            Sverige att någon av kostnadsskäl skall vara beroende av andra
            människors välvilja för att få mat för dagen.
          </note>
          <note xml:id="i-37ecb6750a1b3ce7-0">
            Men organisationerna gör stora insatser, speciellt i form av
            värme och omtanke om de människor som behöver det. Det klarar
            tyvärr inte socialtjänsten av i dag. Jag vill passa på att ge
            en eloge till socialtjänstens personal. De har en mycket tung
            arbetsbörda, och de gör verkligen ett gott jobb. Men de har fullt
            upp med det som måste göras för dagen, och de kan inte riktigt
            klara även den medmänskliga biten, trots att de skulle vilja det
            många gånger.
          </note>
          <note xml:id="i-3470deb189ddbe0d-0">
            Jag vill också passa på att ta upp propositionen som socialministern
            nämner. Hon säger att man till hösten skall diskutera på vilken
            nivå det ekonomiska biståndet skall ligga. Jag tror att om vi
            skall kunna fortsätta att säga att vi inte behöver soppkök av
            ekonomiska skäl i Sverige får nivån på bidraget inte sättas så
            lågt att människor som behöver ekonomiskt stöd måste söka hjälp
            för varje enskilt inköp. Det står i den s.k. portalparagrafen
            att verksamheten i socialtjänsten skall bygga på respekt för människans
            självbestämmanderätt och integritet. Att behöva söka hjälp för
            varje enskilt mindre inköp innebär att människorna fråntas ansvaret.
            Människor som dagligen lever på marginalen tappar kraften. Vi
            behöver uppmuntra dem till att ta egna initiativ i stället för
            att ta ifrån dem ansvaret.
          </note>
          <note xml:id="i-47cff9a426dcb7ff-0">
            Jag tycker att det är väldigt viktigt att vi beaktar vilken norm
            vi skall ha i framtiden. Skall vi även i fortsättningen, såsom
            vi kan göra i dag, kunna säga att ingen människa skall vara beroende
            av andra människors välvilja för att få mat för dagen så måste
            vi ha en rimlig nivå på biståndet. Jag vill passa på att säga
            att även personalen i socialtjänsten, liksom frivilligorganisationerna,
            gör ett mycket gott arbete.
          </note>
          <note xml:id="i-becfb8c9570e0718-0">
            Anf. 24 HANS KARLSSON (s)
          </note>
          <note xml:id="i-5d770a8336f8565b-0">
            Fru talman! Jag skulle vilja ta upp den här problematiken ur
            en litet annan infallsvinkel och något återknyta till det som
            har varit.
          </note>
          <note xml:id="i-2b59af24ac38ab2f-0">
            Vi har haft och har delvis en samhällsekonomi i kris. Det går
            inte att komma ifrån att man när man diskuterar en sådan här fråga
            också måste titta på när den här krisen blommade ut i full skala.
            Det var ju vid den tidpunkten då den borgerliga regeringen, med
            bl.a. kds, förde landets styre.
          </note>
          <note xml:id="i-bea3e923880c22ec-0">
            Det talas här om ett socialt engagemang och vikten av att det
            finns resurser för att hjälpa människor, men detta blir ju inte
            bättre av att vi ytterligare drar åt tumskruvarna för kommuner
            och landsting. Vi vet att den offentliga sektorn är utsatt för
            stora påfrestningar.
          </note>
          <note xml:id="i-05fdc8e9b17fb2b2-0">
            Sänkta ersättningsnivåer har så att säga spillt över på socialtjänsten.
            Hur mycket är i dag svårt att säga, men att så är fallet står
            väl utom allt tvivel.
          </note>
          <note xml:id="i-77c541339d4b3118-0">
            Vi får här höra att soppköken skulle motiveras av att människor
            som hamnar i akut nöd, t.ex. barnfamiljer, inte får mat för dagen,
            men jag vill påstå att detta är en vrångbild, och om det ändå
            förekommer någonstans så beror det på att man där, på det lokala
            planet, har en ordning som inte fungerar. Jag har mycket nära
            kontakt med socialtjänsten i flera kommuner, och jag vet att ingen
            barnfamilj lämnas åt sitt öde, ingen barnfamilj lämnas utan mat
            för dagen. Om det ändå händer så är det inte fråga om att regelverket
            inte fungerar eller att den ena eller andra regeringen sitter
            i
          </note>
          <note xml:id="i-ec704626f039154f-0">
            Rosenbad, utan då handlar det om att något inte fungerar på enskild
            handläggarnivå, och detta är då något som måste åtgärdas på det
            lokala planet.
          </note>
          <note xml:id="i-374e2401cac86e81-0">
            Frivilligorganisationerna gör en oerhört viktig insats, framför
            allt för väldigt många människor som befinner sig på samhällets
            skuggsida. Det handlar om akuta insatser när kontakterna med socialtjänsten
            inte fungerar eller de hjälpbehövande av det ena eller andra skälet
            rent av inte vill ha kontakt med socialtjänsten.
          </note>
          <note xml:id="i-4619902a841b7b62-0">
            Vad som är oerhört angeläget att understryka är att frivilliginsatserna
            och frivilligorganisationernas arbete inte får ersätta socialtjänsten.
            Det måste vara ett komplement i de situationer då socialtjänstens
            myndighetsstruktur skrämmer bort människor. Det får inte vara
            så att frivilliginsatserna ersätter eller tar över delar av det
            som är socialtjänstens uppgifter.
          </note>
          <note xml:id="i-164ec261424132fb-0">
            Framför allt måste man fråga sig: I vilken situation hamnar enskilda
            individer i samhället om de skall vara utlämnade åt att det just
            den dag då de behöver hjälp finns någon som har riggat ett soppkök,
            att det just den dagen finns någon som har ställt upp med matpaket,
            att det just den dagen finns ett företag som har skänkt konserver?
            Det blir ju en fullständigt orimlig situation om människor skall
            tvingas vara utlämnade åt enskild välgörenhet och inte på förhand
            kan veta om ett visst soppkök är i gång.
          </note>
          <note xml:id="i-5f3eb29e495b985b-0">
            Därför är det enormt angeläget att vi ser till att socialtjänsten
            behåller sin styrka, behåller sin uppgift och förmår uppfylla
            det som den här riksdagen har uppdragit åt socialtjänsten.
          </note>
          <note xml:id="i-e00df2a7af1892cd-0">
            Anf. 25 GULLAN LINDBLAD (m)
          </note>
          <note xml:id="i-14ccb02e79c803cb-0">
            Fru talman! Jag uppskattar mycket att Chatrine
          </note>
          <note xml:id="i-0cad7abacdd7c815-0">
            Pålsson har tagit upp den här debatten och att man från flera
            partier har visat ett så stort intresse för den här frågan. Jag
            uppskattar också att socialministern sagt att hon har stor respekt
            för de ideella, frivilliga insatser som görs inom det sociala
            området.
          </note>
          <note xml:id="i-4fd5228bddaf53f7-0">
            Jag vet också att socialministern inte minst har pekat på de
            insatser som görs inom anhörigvården. Jag tror att vi kan vara
            helt överens om att oerhört stora uppoffringar görs av vårdare
            som är anhöriga till någon gammal, sjuk, kanske en make eller
            släkting som man hjälper på alla sätt. Det är värdefullt att detta
            sägs. För något år sedan hade jag nämligen en debatt med en företrädare
            till socialministern, som då sade till mig att det är det offentliga
            som skall svara för vården av de äldre och att anhörigas insatser
            bara skall vara ett komplement. Vi vet att det komplementet utgör
            75-80 % av alla insatser.
          </note>
          <note xml:id="i-402507cc025155c3-0">
            Tyvärr har man från socialdemokratiskt håll tidigare uttalat
            mer eller mindre förakt för vad man kallat
          </note>
          <note xml:id="i-ac27e3af19bd7259-0">
            "välgörenhet". Jag menar tvärtom att välgörenhet, att göra väl,
            ytterst är att följa det kristna kärleksbudskapet. Många av våra
            ideella organisationer står också just för detta. Jag stöder själv
            organisationer som
          </note>
          <note xml:id="i-d643c655ad4e8152-0">
            Frälsningsarmén, Röda korset, Rädda Barnen - där jag t.ex. är
            med i medsysterprojektet - och Läkarmissionen. Detta är människor
            som vill göra andra människor väl på ett mycket gott sätt.
          </note>
          <note xml:id="i-7bc139c16083afb5-0">
            Socialministern säger att hon vänder sig mot att samhället skulle
            svika sitt ansvar för de mest utsatta.
          </note>
          <note xml:id="i-eeff4fe8f91b2467-0">
            Vi är alla överens om att kommunen har ett yttersta ansvar. Men
            jag vill också erinra om att de flesta kommuner i dag är socialdemokratiskt
            styrda, och regeringen har ju i de yttersta av dessa dagar faktiskt
            föreslagit åtgärder som särskilt drabbar de mest utsatta - jag
            tänker då på låginkomstpensionärerna.
          </note>
          <note xml:id="i-a28d93f0cdf5f6a9-0">
            Thomas Idergard, en ung kollega till mig från
          </note>
          <note xml:id="i-674f457cde589266-0">
            Moderata ungdomsförbundet, hade en artikel i Aftonbladet den
            3 maj i vilken han citerade socialchefen i Eskilstuna, som kallat
            soppköket för "en skamfläck".
          </note>
          <note xml:id="i-84c6b4e86956e2a6-0">
            Thomas Idergard menade i sin artikel att Margot
          </note>
          <note xml:id="i-11f04d579d1927b1-0">
            Wallström skulle ha stämt i den kören och sagt att hon verkligen
            hoppades att verksamheten med soppkök skall upphöra. Han menade
            att där hemlösa ser chansen att få några regelbundna mål mat,
            ser socialministern och socialchefen "ett kriminellt tilltag,
            en oförskämd och onödig utmaning mot socialstatens viktigaste
            budord, nämligen att solidaritet bara får visas av människor som
            blir tvingade till det, via lagar och skatter".
          </note>
          <note xml:id="i-f5ebec7b1921ece3-0">
            Jag skulle gärna vilja ha en kommentar på vad socialministern
            egentligen har sagt. Jag kanske inte instämmer i allt vad Thomas
            Idergard skrev i sin artikel, men det vore välkommet med ett tydliggörande
            från socialministern.
          </note>
          <note xml:id="i-d0316ef99965c700-0">
            Med ett helt livs egen erfarenhet från socialtjänst, sjukvård
            och socialförsäkring på Försäkringskassan vet jag att det tyvärr
            finns människor som aldrig stämmer in i våra offentliga system,
            utan som kommer att hamna vid sidan om. För dessa är det underbart
            att det finns människor som i de ideella organisationerna kan
            göra frivilliga insatser. Jag hyser väldigt stor tacksamhet till
            att dessa ideella organisationer finns. De berörda är inte minst
            många av våra psykiskt sjuka, som i dag kanske inte har någon
            trygg hemvist därför att samhället inte har byggt ut de kommunala
            institutionerna samtidigt som man lade ner t.ex. psykiatriska
            kliniker. För dessa människor görs en fin insats.
          </note>
          <note xml:id="i-5110c90df7797ab7-0">
            Anf. 26 Socialminister MARGOT
          </note>
          <note xml:id="i-47b0dda2237426a4-9">
            WALLSTRÖM (s)
          </note>
          <note xml:id="i-1b4dcf8ba3260bf5-0">
            Fru talman! Jag tror att jag skall ta tillfället i akt att tacka
            för alla brev och synpunkter som jag har fått i den här frågan.
            Många av de här breven andas en stor förtvivlan och vanmakt över
            den situation som har uppstått, med en hög arbetslöshet och med
            växande sociala problem och klyftor.
          </note>
          <note xml:id="i-8c9f791456d28db7-0">
            När jag blev utfrågad om den här saken upplevde jag att man på
            ett mycket uppseendeväckande sätt och mycket demonstrativt gjorde
            en stor sak av att "Nu startar vi ett soppkök!". Jag reagerade
            då mycket spontant och känslomässigt utifrån det faktum att jag
            inte vill att vi i Sverige skall få samma situation som man har
            i Finland eller för den delen i en del andra europeiska länder,
            dvs. att människor skall behöva stå i kö för att få ett mål mat
            om dagen. Jag sade därför i intervjun att jag hoppas att man skall
            slippa starta soppkök. Däremot tror jag inte att det i intervjun
            kom med att jag i samma andetag sade att jag har den största respekt
            för Frälsningsarmén och Stadsmissionen.
          </note>
          <note xml:id="i-3d1165a064f619f0-0">
            Jag brukar också vara den första att ge mina egna partikamrater
            dåligt samvete genom att säga att om det är några som är bra på
            att visa i praktisk handling vad de menar med solidaritet så är
            det de här organisationerna, som utför ett utmärkt arbete. Detta
            ser man däremot mindre ofta bland våra egna organisationer, även
            om det förekommer också där, inom ramen för folkrörelserna.
          </note>
          <note xml:id="i-d4cbd60d63971ebd-0">
            Det finns en lång tradition där frivilligorganisationerna har
            bidragit därför att de kan nå människor som inte vill ha samhällets
            stöd, som säger att de inte vill gå till socialtjänsten och att
            de inte vill ha någon kontakt med dem. Det gäller också svårt
            utslagna människor och missbrukare. Där har härberget varit viktigt.
          </note>
          <note xml:id="i-854f3ed4b4cf36b1-0">
            Det är mycket sällan som utspisning har varit det huvudsakliga.
            Det har ibland varit en naturlig del, men jag upplevde att man
            gjorde det till ett huvudnummer i det här fallet. Det var detta
            jag reagerade emot.
          </note>
          <note xml:id="i-f1db7ade2720f92a-0">
            Då ville jag visa att våra politiska ambitioner måste vara att
            stå emot detta och säga: Låt oss slippa öppna fler soppkök! Låt
            oss se till att våra politiska ambitioner sträcker sig längre
            än så!
          </note>
          <note xml:id="i-eea60c16dc760f1a-0">
            Jag ville fråga: Vill Sverige ha en socialminister som säger
            att hennes ambitioner är att starta fler soppkök i Sverige?
          </note>
          <note xml:id="i-bfdf7c794e323e5f-0">
            Då tycker jag att vi har gett upp, och det tänker jag inte göra.
            Om det finns brister i den akuta hanteringen av människors behov,
            är det så att människor faktiskt svälter eller är på svältgränsen,
            måste vi lösa det.
          </note>
          <note xml:id="i-8935eab96ce6acf3-0">
            Det får vi kanske göra genom att med Socialstyrelsens hjälp föra
            diskussioner med kommunerna om hur det praktiska sker, precis
            som Hans Karlsson sade, så att vi kan rätta till den verksamheten
            och tillgodose de behoven. Men även i fortsättningen kommer vi
            att behöva ha ett förtroendefullt samarbete mellan samhället,
            socialtjänsten och frivilligorganisationerna. Det är alldeles
            utmärkt, och det är väl att de finns.
          </note>
          <note xml:id="i-dc559617f28f1491-0">
            Men man kan oavsiktligt ge näring åt de krafter som tycker att
            det är bra om vi har soppkök i stället för en socialtjänst. Tyvärr
            finns det exempel även på det. Det finns länder där man har lämnat
            de fattigaste i sticket och där det inte är en given mänsklig
            och medborgerlig rättighet att få bidrag till stöd för sitt dagliga
            uppehälle. Jag vill inte att vi skall hamna där.
          </note>
          <note xml:id="i-46b00f09d2f6e154-0">
            Jag tänker hålla emot och strida politiskt för att det skall
            finnas resurser till detta.
          </note>
          <note xml:id="i-ca4065685051a68c-0">
            Sedan kommer vi alltid att behöva frivilligorganisationerna,
            och vi skall erkänna och respektera deras insatser. Men de skall
            inte ersätta samhällets stöd och hjälp till människor som behöver
            vårt stöd och vår hjälp.
          </note>
          <note xml:id="i-e120ed978eba1d85-0">
            Anf. 27 CHATRINE PÅLSSON (kds)
          </note>
          <note xml:id="i-12d47814826aa12b-0">
            Fru talman! Vi är överens när det gäller samhällets och socialtjänstens
            ansvar. Det är självklart. Men nu vet vi att Margot Wallström
            och hennes regering har föreslagit en mängd åtgärder, och det
            kommer mera.
          </note>
          <note xml:id="i-cebc7e2302f3c148-0">
            Det handlar om högkostnadsskyddet, flerbarnstillägget, den allmänna
            arbetslöshetsförsäkringen, bostadsbidraget, studiestödet, ersättningsnivåer
            på 75 %, pensionärerna och en rad andra saker. Detta kommer att
            ställa ökade krav på kommunerna.
          </note>
          <note xml:id="i-323f080f7f3e470e-0">
            Jag läste i Kommunaktuellt i dag, och jag tror att socialbidragskostnaderna
            hade gått upp med 24 %.
          </note>
          <note xml:id="i-c53f401445e2c0e5-0">
            Det är ändå inte tillräckligt. Vi är ju överens om att vi måste
            ha en klok ekonomisk politik. Men vi måste också prioritera. Vad
            är det som är viktigast att genomföra med de pengar vi har? Det
            är därför som vi kristdemokrater tycker att vi måste ge mer pengar
            till kommuner och landsting. Detta är viktigt. Men samtidigt säger
            vi att när det nu finns en mängd människor, en mängd eldsjälar
            som jag kallar många av dessa som arbetar ideellt, måste vi ge
            dem ett erkännande och säga att det är bra. Jag upplever att socialministern
            har gjort det också. Låt oss inte se oss som konkurrenter utan
            som komplement!
          </note>
          <note xml:id="i-3d9a1c1a437cf21c-0">
            De ideella organisationerna ger givetvis också en djup dimension,
            ett stöd och en hjälp. Att människor får kläder, mat och bostäder
            gör att de tror och respekterar att det finns ett hjärta bakom
            - kärlekens budskap osv.
          </note>
          <note xml:id="i-53b211b305c09259-0">
            Margot Wallström säger att det är mycket bra om de är med i den
            förebyggande vården för t.ex. alkoholister. Eftersom jag känner
            till LP-stiftelsens verksamhet vet jag att det inte bara handlar
            om förebyggande verksamhet. Man hjälper också till med den behandlande
            vården. Det finns massor av människor som har sagt att när alla
            andra möjligheter har varit uttömda har detta funnits.
          </note>
          <note xml:id="i-29e2c424c2e53163-0">
            Det finns ju också en rad organisationer i det här landet som
            inte bara hjälper människor här i landet utan även utanför vårt
            lands gränser. Jag tycker att det skall ses som en rikedom och
            inte som en skada.
          </note>
          <note xml:id="i-1b43281a8e0d1288-0">
            Kommunerna har ju en utomordentligt svår situation. Jag håller
            med min kollega som sade att socialtjänsten gör ett mycket bra
            jobb. Men vi behöver ju mer resurser för att klara ut dessa svåra
            situationer.
          </note>
          <note xml:id="i-0eed44386b612255-0">
            För den enskilda människan är det nog med att känna att pengarna
            inte räcker till livets nödtorft. Då är man kanske tacksam för
            hjälpen var den än kommer ifrån.
          </note>
          <note xml:id="i-d5a7d18f1dda3124-0">
            Det är riktigt att det finns många människor som inte vill gå
            till socialtjänsten och söka hjälp. Det skall också respekteras.
            De vänder sig kanske till Frälsningsarmén eller någon annan.
          </note>
          <note xml:id="i-74999f1ef2ead87e-0">
            Jag vill säga att i dag, 1996, klarar vi människor oss inte enbart
            med kommunens roll. Det finns bostadsområden där det finns nätverk
            för kvinnor, familjer och där de arbetslösa har nätverk. Det byggs
            upp ett skyddsnät där de hjälper varandra när de känner att det
            inte går längre. Jag tycker att detta fungerar jättebra. Jag har
            varit och besökt sådana. Vi måste våga säga att vi behöver det
            ideella engagemanget för att vårt samhälle skall fungera på olika
            sätt i dag. Det handlar inte bara om soppa utan om alltihop. Det
            största problemet i Sverige har väl inte varit att vi har brytt
            oss för mycket om varandra. Det har ju varit att vi har brytt
            oss för litet om varandra. Vi skall ha betalt för allt. Vi kan
            inte ställa upp och sitta och lyssna på en människa som är ensam
            och inte har någon att prata med. Detta är ju ett stort och mycket
            betydelsefullt område.
          </note>
          <note xml:id="i-9649ee0f381975bc-0">
            Anf. 28 KRISTINA ZAKRISSON (s)
          </note>
          <note xml:id="i-92650eaef660e786-0">
            Fru talman! Jag läste också Thomas Idergards debattartikel, och
            jag klippte faktiskt ut den. Men jag tyckte att den innehöll så
            många floskler att den inte ens borde citeras.
          </note>
          <note xml:id="i-404bf2826e34ec89-0">
            Chatrine Pålsson säger att det inte är något fel att vi bryr
            oss om varandra. Det tycker inte jag heller.
          </note>
          <note xml:id="i-4210ae936928f070-0">
            Alla människor skall naturligtvis hjälpa varandra.
          </note>
          <note xml:id="i-4520d93dcb60bc1b-0">
            Men det får inte vara så att en enskild människa skall vara beroende
            av någon annans välvilja för att få den vård man behöver eller
            för att få mat för dagen. Det är detta vi måste garantera. Det
            tycker jag att vi gör bäst genom att visa vår välvilja att stödja
            ett samhälle som är uppbyggt så att vi solidariskt finansierar
            de åtgärder och de trygghetssystem som vi behöver.
          </note>
          <note xml:id="i-bdb966f1a8baca5e-0">
            Anf. 29 HANS KARLSSON (s)
          </note>
          <note xml:id="i-495dd8b2a2ca37df-0">
            Fru talman! Jag vill också anknyta till det som
          </note>
          <note xml:id="i-ddb27dc9777b0f7b-0">
            Chatrine Pålsson var inne på om ideellt arbete. Jag kan inte
            riktigt förstå på vilket sätt Chatrine Pålsson vill påstå att
            detta står i motsatsställning till socialtjänsten. Vi vet ju alla
            att det finns ett mycket omfattande engagemang i samhället inom
            idrottsrörelsen, frivilligorganisationerna, frikyrkorna, kyrkan
            osv. Det är ett engagemang som i huvudsak inte handlar om att
            stötta och ta hand om utslagna utan om mycket annat.
          </note>
          <note xml:id="i-d3f190350e693819-0">
            Därför står inte frivilligarbete i motsatsställning till en bra
            och väl fungerande socialtjänst.
          </note>
          <note xml:id="i-198fc3e9353a5276-0">
            Socialtjänsten och socialbidragen behöver naturligtvis reformeras.
            Det beror på att vi har en förändrad situation i samhället. Vi
            har en mycket hög arbetslöshet och på sina håll ganska många invandrare.
            Den socialtjänst som finns nu är inte riktigt organiserad utifrån
            dessa förutsättningar. Det gäller kanske också regelverket kring
            detta.
          </note>
          <note xml:id="i-0a3e3f7480a3a39c-0">
            Men de förändringar som skall till måste ske på ett sådant sätt
            att människor inte utelämnas och blir beroende av välgörenhet.
            Socialbidragen måste utformas så att människor får möjlighet att
            ta ett eget ansvar och med egen kraft kan ta sig ur den situation
            som man har hamnat i. Är vi inte tydliga på den punkten riskerar
            vi att hamna i en fattigvårdsmodell.
          </note>
          <note xml:id="i-4f2e7377fae000a6-0">
            Avslutningsvis vill jag säga att Sverige har råd, och kommer
            fortsättningsvis att ha råd, att ha en generell välfärd också
            i den meningen att vi har en socialtjänst som ger utrymme åt integritet
            och människovärde.
          </note>
          <note xml:id="i-05aef9dc6ac03c8c-0">
            Anf. 30 GULLAN LINDBLAD (m)
          </note>
          <note xml:id="i-7b7aac00c7b0f58c-0">
            Fru talman! Jag menar naturligtvis inte att vi helt skall förlita
            oss till soppkök eller andra ideella insatser. Då skulle jag inte
            ha ägnat ett helt liv åt vård, socialtjänst och socialförsäkring.
            Men jag tycker att det är välgörande att man säger att det är
            viktigt med de frivilliga insatserna.
          </note>
          <note xml:id="i-2102ffa27e8bcbda-0">
            Artikeln som jag refererade till visar väl på en ung människas
            indignation över att en socialchef tycker att det här är något
            av en skamfläck. Jag tycker att det är viktigt att vi här är överens
            om att det inte är någon skamfläck att man gör en ideell insats
            när den behövs.
          </note>
          <note xml:id="i-b377e7b7da6b2cf3-0">
            Det kanske tyvärr är så att vi i högre grad kommer att få förlita
            oss till ideella insatser. Jag tycker att det är roligt att kunna
            konstatera att vi svenskar är bra på det området. Jag har sett
            att Karin Busch Zetterberg har gjort en undersökning, kallad Det
            civila samhället i socialstaten, för Cityuniversitetet i Stockholm.
            Hon menar att 22 % av svenskarna hjälper någon som är gammal eller
            sjuk. Det är en väldigt fin insats från enskilda människor. Jag
            tycker att det är viktigt att vi tar till vara all den fina idealitet
            som finns, och jag tycker att debatten har visat det också. I
            den här frågan, liksom i den debatt om vården som socialministern
            och jag hade tidigare, behöver vi inte ett
          </note>
          <note xml:id="i-9731921c38978905-0">
            "antingen eller" utan ett "både-och".
          </note>
          <note xml:id="i-c78216268eb48f64-0">
            Anf. 31 Socialminister MARGOT
          </note>
          <note xml:id="i-47b0dda2237426a4-10">
            WALLSTRÖM (s)
          </note>
          <note xml:id="i-da7d35e71a395e2c-0">
            Fru talman! Jag nämnde tidigare att jag har fått många brev i
            ärendet. I flera av dem säger man att skamfläcken just är att
            det skall behövas soppkök, att det tragiska i samhället är att
            man tycker att man behöver inrätta soppkök.
          </note>
          <note xml:id="i-0c0a96bb920c8fc8-0">
            Väldigt många berättar också om den verksamhet man bedriver.
            Jag fick bl.a. ett brev från Frälsningsarmén i Uppsala. Synpunkten
            som återkommer är: Vi vill inte heller ha soppkök. Vi tycker att
            samhället skall ha detta grundläggande ansvar för envar människas
            dagliga uppehälle. Om detta har det historiskt sett funnits en
            samsyn mellan frivilligorganisationerna och staten och socialtjänsten.
          </note>
          <note xml:id="i-818142147a6cac45-0">
            Jag hade hoppats att man också i Eskilstuna skulle diskutera
            vad det betyder om man nu startar soppkök på det här litet spektakulära
            sättet. Vad betyder det, vilka signaler ger det, vad säger det
            människorna och hur skulle verksamheten i stället kunna organiseras?
          </note>
          <note xml:id="i-d2fcb7b666e19a58-0">
            Synpunkterna återkommer i brev efter brev: Låt oss få slippa
            soppkök. De hör en förgången tid till.
          </note>
          <note xml:id="i-b7faf56f3a3b4024-0">
            Det kan vi säga samtidigt som vi erkänner det stora värde som
            frivilligorganisationernas verksamhet har.
          </note>
          <note xml:id="i-3dc04c48d774b8a7-0">
            De kommer säkert att betyda oerhört mycket också i framtiden.
            Men vi kan ändå diskutera hur samverkan och arbetsuppdelning skall
            ske. Frivilligorganisationerna kommer säkert att kunna servera
            soppa också i fortsättningen. Men vi vill inte göra ett stort
            nummer av det och säga att det är via soppkök som vi skall klara
            våra sociala bekymmer.
          </note>
          <note xml:id="i-6a38fa3ce8437f64-0">
            Vi politiker skall se till att hålla emot. Vi skall kämpa för
            att upprätthålla socialtjänstlagstiftningens mål att garantera
            envar medborgare sitt dagliga uppehälle. Det skall ske på ett
            värdigt sätt och med respekt för den enskilda personen. Finns
            det brister i den akuta hanteringen skall vi se till att rätta
            till det.
          </note>
          <note xml:id="i-5c7ca06f53c7b741-0">
            Anf. 32 CHATRINE PÅLSSON (kds)
          </note>
          <note xml:id="i-e380e65f6816463b-0">
            Fru talman! Jag är naturligtvis glad över att från så många socialdemokrater
            nu ha fått positiva omdömen om ideella organisationer. Jag hoppas
            att de kommer att stå sig.
          </note>
          <note xml:id="i-f7b91cdd4040281b-0">
            När det gäller det "spektakulära" vill jag till socialministern
            säga att jag faktiskt tror att det här gjordes med ett varmt hjärta.
            Jag vet, och socialministern vet, att detta sker och har skett
            på många ställen i vårt land. Men just i Eskilstuna blev det en
            stor sak.
          </note>
          <note xml:id="i-45a229bfc3e00eb7-0">
            Jag har varit inne på att vi behöver ha långsiktiga mål. Vi är
            överens om att det skall fungera för alla människor och speciellt
            för dem som är mest utsatta.
          </note>
          <note xml:id="i-964d57bc8f9eacce-0">
            Men vi måste också ha kortsiktig hjälp. Man kan inte välja antingen
            det ena eller det andra. Har vi ett långsiktigt mål måste vi hjälpa
            de människor som behöver stöd under tiden. Jag vill inte ha det
            på det sättet att man säger: I fortsättningen skall vi ha soppkök
            - på så vis behöver vi inte göra något. Absolut inte! Men jag
            vill säga så här: Det är väldigt bra att det finns folk som ställer
            upp på olika sätt när någon får akuta bekymmer, för att hjälpa
            till i den akuta situationen.
          </note>
          <note xml:id="i-c34777c1353a3f06-0">
            Jag är glad att Hans Karlsson sade: Vi har råd att ha en god
            socialtjänst. Jag ser fram emot den proposition som kommer när
            det gäller socialtjänst och socialbidragsnormer. Jag hoppas och
            tror att den debatt som har förts den här våren och alla de människor
            som hör av sig kommer att utgöra en grund för att det blir en
            bra proposition. Jag vill verkligen säga att vi i vårt parti -
            jag vet att det också gäller många andra -
          </note>
          <note xml:id="i-8f5ca15614ab1c10-0">
            har ambitionen att hjälpa till så att det verkligen blir bra,
            speciellt för de utsatta grupperna. Jag tror att frågan hur vi
            tar hand om dem som har det allra svårast är en värdemätare för
            hur civiliserat vårt land är.
          </note>
          <note xml:id="i-36d6db46da590da5-0">
            Tack så mycket för debatten.
          </note>
          <note xml:id="i-26818e35dee40778-2">
            Överläggningen var härmed avslutad.
          </note>
          <note xml:id="i-6f9d820e92591361-0">
            5 § Bordläggning
          </note>
          <note xml:id="i-973769d60e6e6f1d-0">
            Anmäldes och bordlades
          </note>
          <note xml:id="i-42566a8359688734-0">
            Proposition
          </note>
          <note xml:id="i-fb652fbedaa66d24-0">
            1995/96:229 Skattereduktion för utgifter för byggnadsarbete på
            bostadshus
          </note>
          <note xml:id="i-4cc9a436ff811fa4-0">
            Skrivelse
          </note>
          <note xml:id="i-3fc110bbad120ac4-0">
            1995/96:164 Redogörelse för verksamheten inom
          </note>
          <note xml:id="i-aef7ae44d64b69c4-0">
            Organisationen för säkerhet och samarbete i Europa (OSSE) under
            år 1995
          </note>
          <note xml:id="i-5e3e90916b73ef01-0">
            6 § Kammaren åtskildes kl. 15.36.
          </note>
          <note xml:id="i-8705c3a94c864788-0">
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
