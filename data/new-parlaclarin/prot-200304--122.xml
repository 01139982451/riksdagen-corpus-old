<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--122</head>
          <docDate when="2003-05-26">2003-05-26</docDate>
        </div>
      </front>
      <body>
        <div>
          <note xml:id="i-881a715d2ed66186-0">
            ﻿
          </note>
          <note xml:id="i-b1a1096a612e55b0-0">
            Riksdagens protokoll
          </note>
          <note xml:id="i-5a7e3a2781645c9b-0">
            2003/04:122
          </note>
          <note type="date" xml:id="i-ea593dcaa4f901bc-0">
            Onsdagen den 26 maj
          </note>
          <note xml:id="i-de44cdcbe51d5dac-0">
            Kl. 09:00 - 16:18
          </note>
          <note xml:id="i-73d9b4841ac9c47c-0">
            1 § Förnyad bordläggning
          </note>
          <note xml:id="i-867e0501b59a5aa0-0">
            Föredrogs och bordlades åter
          </note>
          <note xml:id="i-fd131b772a53babf-0">
            2 § Beslut om ärenden som slutdebatterats den 24 maj
          </note>
          <note xml:id="i-a40614447059c1a8-0">
            Punkt 1
          </note>
          <note xml:id="i-c4fc9ef9f4f3e208-0">
            Punkt 7
          </note>
          <note xml:id="i-e3ba272a417c8852-0">
            Punkt 10
          </note>
          <note xml:id="i-c88affb8de3195d7-0">
            Övriga punkter
          </note>
          <note xml:id="i-dbe457e53d0b59f1-0">
            Punkt 3
          </note>
          <note xml:id="i-dbf407259d2630e6-0">
            Punkt 8
          </note>
          <note xml:id="i-3e6d085f9405b9dc-0">
            Punkt 11
          </note>
          <note xml:id="i-1472419338f4e086-0">
            Punkt 14
          </note>
          <note xml:id="i-c88affb8de3195d7-1">
            Övriga punkter
          </note>
          <note xml:id="i-2e3dc20d84f5694f-0">
            Punkterna 13
          </note>
          <note xml:id="i-ea3657e37279842f-0">
            Punkt 4
          </note>
          <note xml:id="i-a40614447059c1a8-1">
            Punkt 1
          </note>
          <note xml:id="i-dbe457e53d0b59f1-1">
            Punkt 3
          </note>
          <note xml:id="i-c88affb8de3195d7-2">
            Övriga punkter
          </note>
          <note xml:id="i-ea3657e37279842f-1">
            Punkt 4
          </note>
          <note xml:id="i-7e4714a9a9785e15-0">
            Punkt 5
          </note>
          <note xml:id="i-c88affb8de3195d7-3">
            Övriga punkter
          </note>
          <note xml:id="i-a40614447059c1a8-2">
            Punkt 1
          </note>
          <note xml:id="i-f1f353d8c9f070ca-0">
            Punkt 2
          </note>
          <note xml:id="i-dbe457e53d0b59f1-2">
            Punkt 3
          </note>
          <note xml:id="i-5088b36aaf39022d-0">
            3 § Beslut om ärenden som slutdebatterats den 25 maj
          </note>
          <note xml:id="i-a40614447059c1a8-3">
            Punkt 1
          </note>
          <note xml:id="i-f1f353d8c9f070ca-1">
            Punkt 2
          </note>
          <note xml:id="i-f1f353d8c9f070ca-2">
            Punkt 2
          </note>
          <note xml:id="i-c88affb8de3195d7-4">
            Övriga punkter
          </note>
          <note xml:id="i-22543c88d05ff16e-0">
            4 § Granskningsbetänkande
          </note>
          <note xml:id="i-acad84b0e67ff6de-0">
            Föredrogs
          </note>
          <note xml:id="i-0c1c11095b7d8848-0">
            Inledning (allmänna synpunkter)
          </note>
          <note type="speaker" xml:id="i-c7da47aca9e896b5-0">
            Anf. 1 GUNNAR HÖKMARK (m):
          </note>
          <u xml:id="i-fd4c91d5298d9b9f-0" who="unknown">
            <seg xml:id="i-e37955563b491cf5-0">
              Fru talman! När man går in i Riksdagshuset genom det som för
              min del är favoritentrén, nämligen stora entrén mot Norrbro, ser
              man en fascinerande fasad som på många sätt är en spegling av
              den tid då Riksdagshuset byggdes men också av den tid då grunden
              för det moderna Sverige lades fast.
            </seg>
            <seg xml:id="i-adc53a3012f5beaf-0">
              Vi ser det stora emblemet med de tre kronorna, och vi ser ett
              antal figurer som helt klart inte är representativa för det svenska
              folk som byggde upp landet, men som på många sätt är representativa
              för den tid och de strömningar som formade det samhället. Man
              minner också om att många av de politiska frågor som vi hanterar
              på sätt och vis är eviga. Det gäller både konstitutionsutskottets
              olika frågor och riksdagens beslutsfattande i stort.
            </seg>
            <seg xml:id="i-02c25ebcfdb1b950-0">
              Där ser vi figuren av Axel Oxenstierna, som drev igenom de statsrättsliga
              principer som syftade till att binda kungamakten vid de beslut
              som fattades av rikets ständer. Det var en tidig föregångare till
              den diskussion som ständigt förs i denna kammare, nämligen hur
              mycket tillkännagivanden ska betyda för regeringen. Vi ser i Axel
              Oxenstierna också en politiker som syftade till att på olika sätt,
              om än i en helt annan form än i dag, föra en aktiv politik i Europa
              när det gällde att bilda ett på den tiden aktuellt evangeliskt
              förbund.
            </seg>
            <seg xml:id="i-79dd01f037808e11-0">
              Vi ser Västeråsbiskopen Johannes Rudbeckius, som startade Sveriges
              första gymnasium just i Västerås, och som 1632 också startade
              en skola för flickor.
            </seg>
            <seg xml:id="i-a0518d9c9edfcaa9-0">
              Vidare ser vi Louis De Geer, som minner om en annan sak som präglar
              vår tid, liksom så många andra tider, nämligen hur företagande
              över gränserna varit en grund för den svenska välfärden och hur
              öppenheten för ny teknik och nya tankar lagt grunden för det välstånd
              som vi i dag har. Han var en av sin tids ledande europeiska finansmän,
              men bidrog också till att lägga grunden för ett nytt företagande
              och ett nytt välstånd i Sverige. Detta kan vara en påminnelse
              för oss i vår tid om hur mycket inflödet av människor som kommer
              från andra delar av världen betyder för vårt välstånd.
            </seg>
            <seg xml:id="i-2cb127f45829e64d-0">
              Sedan har vi Pehr Olsson, ledaren för Bondeståndet, som på ett
              sätt spelar en symbolisk roll också i den bemärkelsen att det
              stora flertalet som gör det stora arbetet sällan får de stora
              rubrikerna och med sin kända identitet går till den stora historien.
              Likväl var det han och många andra som lade grunden för det Sverige
              som är i dag.
            </seg>
            <seg xml:id="i-215892789fc03796-0">
              Men så ser vi också något annat. Vi ser att Moder Svea ackompanjeras
              av två personer: kvinnan, som symboliserar eftertanken, och mannen,
              som symboliserar vaksamheten. När jag häromveckan tittade på dessa
              figurer slog det mig att vi där ser ganska mycket av det som är
              en av riksdagens viktigaste funktioner, nämligen att stå för vaksamheten
              och för eftertanken gärna den eftertanke som träder i kraft innan
              man fattar ett beslut.
            </seg>
            <seg xml:id="i-0045434cfd498db9-0">
              Jag säger detta därför att när vi i dag behandlar konstitutionsutskottets
              granskning av regeringens och statsrådens utövning av den offentliga
              makten handlar det just om att balansera vaksamheten och eftertanken
              med den maktutövning som sker.
            </seg>
            <seg xml:id="i-fae3f6e3169060a0-0">
              Jag tror att ett av de viktigaste citaten för oss att komma ihåg
              när det gäller offentlig makt fälldes av lord Acton en gång i
              tiden. Han sade: Makt korrumperar och absolut makt korrumperar
              absolut.
            </seg>
            <seg xml:id="i-f72eadca3036db09-0">
              Han sade också något annat som är värt att komma ihåg och som
              i hög grad har bäring för det som är syftet med granskningen:
              Det finns ingen värre irrlära än att ämbetet helgar dess innehavare.
            </seg>
            <seg xml:id="i-097461526d1d89c8-0">
              En viktig uppgift för konstitutionsutskottet och riksdagen är
              att genom sin granskning ständigt se till att förebygga och lyfta
              fram. I Sverige har vi granskning i en mängd olika former. Vi
              har offentlighetsprincipen. Vi har riksdagsdebatterna. Vi har
              JO. Vi har numera Riksrevisionen och vi har KU:s granskning.
            </seg>
            <seg xml:id="i-9ef64801fb46a562-0">
              Om man ska lägga ett bredare perspektiv inför framtiden är min
              uppfattning att den granskning som konstitutionsutskottet gör
              bör vara vidare och bredare än den som vi gör i dag. Det finns
              anledning för oss att se till att utskottet, och därmed också
              riksdagen, får anledning och möjlighet att fånga upp den granskning
              som utförs av justitieombudsmännen och den som nu utförs av Riksrevisionen.
              Självfallet är det utskotten som har det första primära ansvaret,
              men jag tror att det vore en fördel om man kunde sammanfatta detta
              och se till att ingenting faller mellan stolarna och följa upp
              frågan: Vad gör regeringen åt de olika konstruktiva kritiska synpunkter
              som kommer fram i den samlade granskningen? På vilket sätt tar
              regeringen fasta på kritiken, och på vilket sätt åtgärdar man
              den?
            </seg>
            <seg xml:id="i-cc8e963ddb588dc1-0">
              Det är ett sätt att se till att den samlade kontrollmakt som
              i dag finns också tas till vara fullt ut i det parlamentariska
              arbetet.
            </seg>
            <seg xml:id="i-7a0c298f73ebdc2b-0">
              I det betänkande som vi behandlar i dag riktas en tydlig kritik
              mot regering och statsråd på ett antal olika punkter. Det sägs
              ibland, inte minst från medierna, att det inte spelar någon roll
              eftersom statsråd sitter kvar och det inte händer något. Det har
              ingen kraft. De kan bara ignorera det.
            </seg>
            <seg xml:id="i-c3837008a93ef339-0">
              Det är fel. I en demokrati är det alltid väljarna som ytterst
              fattar beslut om hur man ska döma den politiska maktutövningen.
              Vad granskningen innebär och vad den leder till är att vi lyfter
              fram det som har skett. Vi lyfter fram det som är fel eller som
              kan anses vara fel. Det innebär att det inte kan döljas av någon
              eller läggas åt sidan.
            </seg>
            <seg xml:id="i-e8c1a707576fc81c-0">
              Det gäller i en lång rad granskningsbetänkanden, egentligen oavsett
              om det finns en majoritet eller minoritet bakom. Det faktum att
              det kommer upp i ljuset gör att om jag får citera Lena Philipsson
              det gör ont, i den bemärkelsen att riksdagen genom sin granskning
              visar inför medborgarna vad som kan bedömas vara rätt och fel.
            </seg>
            <seg xml:id="i-e5e605015a2a0f1a-0">
              Det finns ett antal ärenden som vi kommer att gå igenom under
              dagen. Jag vill inleda med att peka på det ärende som handlar
              om statsministerns relation till ett visst medieföretag, det som
              har kallats Schermanaffären. Det är ett enhälligt yttrande i utskottet.
              Utskottet konstaterar att ord står mot ord i den här frågan. Det
              är inte möjligt att säga något annat än att konstatera detta faktum.
            </seg>
            <seg xml:id="i-145717b95ac6343b-0">
              Utskottet gör dock något annat som faller inom ramen för det
              som jag pekade på i inledning när det gäller eftertanken och vaksamheten.
              Utskottet konstaterar att, oavsett vad som hände i denna affär,
              är det avgörande för den offentliga maktutövningen att den alltid
              ska beakta allas likhet inför lagen och iaktta saklighet och opartiskhet.
              Om man överskrider detta begår man det som är illojal maktutövning
              där man otillbörligt använder den offentliga makten.
            </seg>
            <seg xml:id="i-7f1dbd33f0623a3f-0">
              I detta ärende, liksom i alla andra, är det upp till alla bedömare
              att avgöra vad man tror och tror sig veta hände i detta fall.
              Det som är viktigt är att slå fast att om någon hotar ett medieföretag
              i sin position av offentlig maktutövare är det illojal maktutövning.
              Detta, fru talman, är ett viktigt konstaterande. KU är ingen domstol,
              men KU gör klart vad som gäller i detta fall och vad som bör gälla.
              Statsråd bör inte hamna i den situationen att de ifrågasätter
              medieföretags integritet eller urholkar sin egen integritet. Däri
              ligger allvaret i konstitutionsutskottets granskning i den delen.
            </seg>
            <seg xml:id="i-51d9fb1cff32ec32-0">
              Fru talman! I denna runda av diskussionen vill jag ta upp ytterligare
              ett fall. Det gäller frågan om val av ordförande för Europeiska
              rådet.
            </seg>
            <seg xml:id="i-b343581ae88c5991-0">
              Jag anser att vi här har ett övertramp av statsministern som
              är tydligt påvisat och som tydligt visar att statsministern inte
              har drivit riksdagens linje i en viktig europeisk fråga.
            </seg>
            <seg xml:id="i-7c5c1415626c94b7-0">
              Därmed har ett demokratiskt underskott skapats som är allvarligt
              därför att det är till skada för människors förtroende för den
              demokratiska processen och för processen inom den europeiska unionen.
            </seg>
            <seg xml:id="i-77a98ad193845a32-0">
              Bestickande nog säger statsministern själv att det faktum att
              han har drivit en linje rakt i strid med riksdagen har lett till
              att utfallet av den konstitutionella processen inom EU har blivit
              en annan än den som Sveriges riksdag ville. Det är ett djupt allvar
              i detta, inte minst med tanke på att konstitutionsutskottet förra
              året riktade kritik i exakt samma fråga. Det är ett djupt allvar
              i detta därför att statsministern har hävdat att han kunde göra
              detta därför att han upplevde att man ändå skulle kunna få igenom
              det slutgiltiga fördraget i riksdagen.
            </seg>
            <seg xml:id="i-d61eae59f323cf1a-0">
              Det är en hög grad av illojalitet i hur statsministern har agerat
              i denna fråga. Utskottet riktar en tydlig kritik mot honom i denna
              del.
            </seg>
            <seg xml:id="i-997466f86192c49b-0">
              Det är upp till väljare och enskilda att döma den fulla arten
              och omfattningen av detta, men konstitutionsutskottet är, med
              en mycket tydlig majoritet, entydigt i detta.
            </seg>
            <seg xml:id="i-d1cb3bc95e2209c6-0">
              Fru talman! Vi har i vårt betänkande också tagit upp frågor som
              gäller Utlänningsnämnden och frågan om hur mycket tillkännagivaren
              ska besluta. Utskottet konstaterar att regeringen har varit mer
              långsam än vad som är rimligt.
            </seg>
            <seg xml:id="i-147710005ba5c6dc-0">
              Vi tar upp frågor om utnämningar till högre statliga tjänster,
              frågan om Östersjöns status som känsligt havsområde, regeringens
              redovisning av statens inkomster och utgifter och Näringsdepartementets
              handläggning. I en del av frågorna finns det majoritet och stöd
              för kritik, i andra är det en minoritet. I en del andra fall ser
              vi att det är skiljaktiga meningar.
            </seg>
            <seg xml:id="i-35975b95d0292c52-0">
              Viktigt i alla dessa ärenden är att vi i vår granskning har lyft
              fram i ljuset vad som är fel eller vad som kan anses vara fel.
              Det är upp till den offentliga samhällsdebatten att föra detta
              vidare. Ingen kan säga att det vi har granskat nu kan döljas.
              Det finns på bordet, upp till var och en att bedöma på olika sätt.
            </seg>
          </u>
          <note xml:id="i-093f47071c255f19-0">
            Med detta avslutar jag inledningen till debatten om KU:s granskningsbetänkande
            KU20 och yrkar på godkännande av anmälan i reservationerna nr
            1 och 8.
          </note>
          <note type="speaker" xml:id="i-39b545c26b6d2bb8-0">
            Anf. 2 GÖRAN MAGNUSSON (s):
          </note>
          <u who="goran_magnusson_d75314" xml:id="i-c5be1d723404f9bf-0">
            <seg xml:id="i-e539ea0d5e8f0589-0">
              Fru talman! Den i grundlagen befästa uppgiften för konstitutionsutskottet
              att utföra granskning av statsrådens tjänsteutövning och arbete
              är utomordentligt värdefull i den bukett av granskningsmöjligheter
              som Sveriges riksdag har.
            </seg>
            <seg xml:id="i-759e34592c15df55-0">
              Det är alltså inte oppositionen som i grundlagen har fått uppdraget
              att i konstitutionsutskottet granska regeringen, utan det är utskottet
              i dess helhet som har till uppgift att granska regeringen. Därför
              är den socialdemokratiska utgångspunkten inte att det i första
              hand handlar om att försvara regeringen utan att det i första
              hand handlar om att söka klarlägga omständigheterna och vad som
              faktiskt har inträffat med den självklara utgångspunkten att när
              ett statsråd har gjort ett fel, begått ett misstag i förhållande
              till regler och föreskrifter, ska vederbörande statsråd naturligtvis
              kritiseras. Det är den socialdemokratiska utgångspunkten. Felaktigheter
              ska upp till ytan och kritiseras.
            </seg>
            <seg xml:id="i-50af6d46620fa687-0">
              Men vi kan inte dela uppfattningen i ett par av de granskningsärenden
              som nu är för handen. Det ena handlar om Östersjön som särskilt
              känsligt havsområde, där statsrådet Sommestad får kritik trots
              att hon på 14 månader har klarat av att tillsammans med andra
              Östersjöstater utom Ryssland få den internationella sjöfartsorganisationen
              att fatta det beslut som Sveriges riksdag uttalade. Trots detta
              vill delar av utskottet, oppositionen, uttala kritik. Jag tycker
              att det är orättvist och att det riskerar att ifrågasätta utskottets
              trovärdighet och kvaliteten i granskningen.
            </seg>
            <seg xml:id="i-bc39db88c815100b-0">
              Den andra frågan som jag tänker på är frågan om att ersätta Utlänningsnämnden
              med en tvåpartsprocess i domstolssystemet.
            </seg>
            <seg xml:id="i-a02dbb511437d897-0">
              Både det förra tillkännagivandet och det tillkännagivande som
              handlar om Utlänningsnämnden är eniga tillkännagivanden i utskottet.
              Men det är orättvist att rikta kritik mot Barbro Holmberg och
              Jan O Karlsson för att det tillkännagivande som gjordes för flera
              år sedan inte har kunnat fullföljas. Det orättvisa består i att
              de förutsättningar som riksdagen fattade sitt beslut på, nämligen
              att man på några månader skulle kunna ändra organisationen, inte
              fanns efter några månader. Och likväl vill oppositionen, rättare
              sagt majoriteten, nu kritisera de båda statsråden, trots att de
              fick helt nya förutsättningar, vilket utskottet informerades om,
              för att det har tagit orimligt lång tid. Det är en ganska märklig
              konstitutionell formulering, därför att det är en konstitutionell
              granskning som vi gör.
            </seg>
            <seg xml:id="i-692cd57d3e757553-0">
              Fru talman! Jag ska inte vidare uppehålla mig vid dessa frågor,
              utan detta är exempel där jag tycker att utskottet inte riktigt
              orkar upp till den granskningsnivå som utskottet borde ha, nämligen
              att försöka se till att man gör en ordentlig och rättvis bedömning
              och lämnar både regeringsförsvaret och oppositionsintresset som
              första prioritet åt sidan och ser till de faktiska omständigheterna
              i de olika frågorna.
            </seg>
            <seg xml:id="i-82beab740fe09cce-0">
              Det kan också finnas anledning att något reflektera över de anmälningar
              från riksdagsledamöter som ligger till grund för hela den här
              så kallade vårgranskningen. En hel del av dessa anmälningar får
              stora rubriker just när anmälan sker. Men det är svårt att ens
              få en liten notis, till och med i petitstil, om vad som blev resultatet
              av utskottets granskning.
            </seg>
            <seg xml:id="i-3ad0ebdbae406f39-0">
              Jag kan som exempel nämna den mycket uppmärksammade konferensresan
              som den socialdemokratiska partiledningen gjorde efter EMU-folkomröstningen
              i höstas. Det var partiledningen som gjorde den resan, och den
              står förvisso inte under konstitutionsutskottets granskning. Det
              blir inget uttalande där. Det finns ingen anledning att uppehålla
              sig vid det.
            </seg>
            <seg xml:id="i-4c40b32849f41748-0">
              Det finns ytterligare exempel som gäller Systembolaget och val
              av styrelseledamöter. Det är ingen fråga för konstitutionsutskottet
              att närmare utbreda sig om.
            </seg>
            <seg xml:id="i-a167f7ad3748d048-0">
              Jag ska också säga något om det som inte är föremål för en särskild
              debatt. Det som vi hittills har talat om är ju föremål för särskilda
              debatter längre fram under den här dagen. Jag hoppas att vår debatt
              slutar i sådan tid att vi kan votera kl. 16. I det sammanhanget
              kan det vara värt att notera att det på några punkter är en socialdemokrat
              som har en uppfattning, medan den andra uppfattningen ska föras
              fram av fyra, fem eller sex partier, och de har samma uppfattning.
              Och det är klart att det tar tid att göra det. Om vi anstränger
              oss kan vi tillsammans försöka se till att vi blir klara så att
              voteringen kan ske kl. 16.
            </seg>
            <seg xml:id="i-48dbfed65054701b-0">
              Jag tänkte kommentera Jan Schermans mellanhavande med statsministern.
              Så kan man också formulera det. Min kollega i utskottet, Hökmark,
              formulerade det tvärtom statsministerns mellanhavande med Jan
              Scherman. Det illustrerar väl de olika sätt som man faktiskt kan
              närma sig de frågor som vi har att granska.
            </seg>
            <seg xml:id="i-c2d71510ea5220e4-0">
              När vi tittar på detta visar det sig att ord står mot ord. Därmed
              kunde saken få bero. Nu försöker utskottets ordförande att instruera
              tittare, lyssnare och riksdagskamrater att man ska läsa utskottsbetänkandets
              första del i ljuset av vad utskottet säger i den andra delen,
              nämligen där utskottet upprepar, jag vet inte för vilken gång
              i ordningen, de tämligen självklara synpunkter som man kan ha
              på statsrådens agerande, nämligen att man inte får sätta egen
              makt före någonting annat eller försöka utnyttja den ställning
              som man har utan att riket ska styras under de lagar som finns
              och på annat sätt. Det är ingen uppfinning i anslutning till Schermans
              mellanhavande med statsministern, utan det är ett resonemang som
              är allmängiltigt och som utskottet har fört vid några olika tillfällen.
              Och jag tycker att det är bra. Det är viktigt att man har det.
              Men jag tror inte riktigt att utskottet i dess helhet menar att
              utskottet i efterhand ska uttala läsanvisningar eller förståelseanvisningar
              till vad som eventuellt har förekommit i denna fråga.
            </seg>
            <seg xml:id="i-cf34afd42afb164f-0">
              Jag ska säga något om ett eventuellt val av ordförande i Europeiska
              rådet. Jag ska inte säga mer i detta sammanhang eftersom det kommer
              upp till en alldeles egen debatt så småningom. Men ett av de partier
              som nu står bakom den kritik som Gunnar Hökmark här formulerade
              verbalt, men som också återfinns i utskottsbetänkandet, har i
              EU-nämnden sagt att det partiet inte avser att rösta nej till
              en vald ordförande i Europeiska rådet. Det har man sagt till statsministern
              i samråd. Och det vore väl märkligt om inte statsministern något
              kan tänkas ta intryck av det som inte Moderaterna utan Folkpartiet
              i detta sammanhang uttryckte. Och ingen har egentligen sagt att
              man, när konstitutionsförslaget eventuellt kommer tillbaka till
              Sveriges riksdag för ett antagande, kommer att säga att riksdagen
              tidigare har uttalat att man inte vill ha en vald ordförande i
              Europeiska rådet och att man alltså röstar nej till förslaget.
            </seg>
            <seg xml:id="i-8d3b4e1d302645a7-0">
              Något ihålig är ju kritiken på den punkten. Den är väl något
              tillfällig. Det kan tänkas att den måste tas tillbaka så småningom
              när man står inför ett avgörande i dessa frågor.
            </seg>
            <seg xml:id="i-83780e9bee044774-0">
              Fru talman! Till sist ska jag gå tillbaka lite grann till resonemangen
              om tillkännagivandena och de två fall som jag nämnde, Östersjön
              och Utlänningsnämnden. Jag tycker att utskottet, de majoriteter
              som kan bildas eller har bildats kring kritiken i fråga om detta,
              riskerar att sätta paragraferna framför verkligheten. Det blir
              på något sätt så att paragraferna i granskningsarbetet kommer
              att leva ett eget liv alldeles oberoende av vad som händer, alldeles
              oberoende av att Östersjön faktiskt är ett särskilt känsligt havsområde
              och alldeles oberoende av att Lagrådet satte stopp för de förutsättningar
              som riksdagen baserade sitt tillkännagivande på beträffande Utlänningsnämnden.
            </seg>
            <seg xml:id="i-ee5f715386bec4bb-0">
              Det tycker jag är allvarligt. Om paragraferna får överflygla
              realiteterna, det faktiska innehållet i politiken, har utskottet
              så att säga lämnat de möjligheter som utskottet har att ordentligt
              påverka utvecklingen i den riktning man vill.
            </seg>
          </u>
          <note type="speaker" xml:id="i-caf316a59afe34c2-0">
            Anf. 3 GUNNAR HÖKMARK (m) replik:
          </note>
          <u xml:id="i-fd4c91d5298d9b9f-1" who="unknown">
            <seg xml:id="i-4a56cc4fc4fc7b85-0">
              Fru talman! Göran Magnusson inledde med att förklara att det
              är kvaliteten på granskningen som brister detta som en förklaring
              till den kritik som utskottet för fram. Jag tror att det är en
              rätt farlig väg att gå. Att underkänna granskningen därför att
              den går emot ens egna partipolitiska intressen är i själva verket
              att urholka kvaliteten i granskningen.
            </seg>
            <seg xml:id="i-ab29674e8b1c174c-0">
              Jag säger detta av det skälet att det som Göran Magnusson sedan
              gör är att han så uppenbart blandar samman sin uppfattning i sakfrågan,
              i enskilda ärenden, med de krav som bör ställas ur ett konstitutionellt
              perspektiv.
            </seg>
            <seg xml:id="i-f70bbb4355883168-0">
              När det gäller frågan om Östersjön som särskild area för känsligt
              vatten säger Göran Magnusson: Det gjorde väl ingenting. Det lyckades
              ju ändå. Sverige lyckades ändå.
            </seg>
            <seg xml:id="i-0e1ef1791181f49f-0">
              Men det är inte det som vi har granskat, utan vi har granskat,
              och ska granska, hur regeringen förhåller sig till riksdagen.
            </seg>
            <seg xml:id="i-881633d7d480ca46-0">
              När det gäller detta med vald ordförande får jag säga att jag
              lite grann förbluffas av att Göran Magnusson säger att folk nog
              kommer att ändra sig därför att det kommer att visa sig att det
              här var bra. Det är möjligt att Göran Magnusson har den uppfattningen
              i sakfrågan. Men den viktiga frågan är, och den ska jag nu ställa
              till Göran Magnusson: Vilken linje anser Socialdemokraterna, som
              är det enda partiet som reserverar sig, att regeringen har drivit
              när det gäller frågan om vald ordförande i Europeiska rådet? Detta
              är nämligen en viktig grund för hur vi granskar regeringen.
            </seg>
          </u>
          <note type="speaker" xml:id="i-287650c06b1c3e91-0">
            Anf. 4 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-1">
            <seg xml:id="i-b992b53422730d25-0">
              Fru talman! Precis som framgår av utfrågningen med Göran Persson
              har regeringen sedan riksdagens beslut klarlades här på hösten
              förra året drivit den linje som riksdagen bestämde, så där är
              det väl egentligen inga svårigheter.
            </seg>
            <seg xml:id="i-366b94bbfbb62428-0">
              Får jag sedan knyta an till de mer principiella resonemangen
              kring granskningen. Jag tror att Gunnar Hökmark alldeles nyss
              sade att oberoende av det faktiska innehållet i riksdagens tillkännagivanden
              ska det riktas kritik därför att man inte har klarat det hela.
              När det gäller Östersjön var det dessutom dubbla budskap dels
              en egen ansökan, och det är möjligen där kritiken riktas, dels
              en ansökan tillsammans med andra länder.
            </seg>
            <seg xml:id="i-f95c357d73ecd9ff-0">
              Men utskottet har ju vid olika tillfällen uttalat att regeringen
              har ett utrymme för en bedömning. Det viktiga med riksdagens tillkännagivande
              var väl inte att man postade en ansökan utan att man faktiskt
              fick till stånd den klassificering av Östersjön som riksdagen
              enigt eftersträvade.
            </seg>
            <seg xml:id="i-1f3e93eb6d54490b-0">
              Det är just Gunnar Hökmarks resonemang på den här punkten som
              jag menar kan illustreras med att paragraferna får ett eget liv
              och lever så att säga i en alldeles egen situation; man bortser
              helt från det faktiska innehållet i politiken. Då blir det felfinneri
              och paragrafrytteri. Det tycker jag att vi ska akta oss för.
            </seg>
          </u>
          <note type="speaker" xml:id="i-05cbf259e5c4364c-0">
            Anf. 5 GUNNAR HÖKMARK (m) replik:
          </note>
          <u xml:id="i-fd4c91d5298d9b9f-2" who="unknown">
            <seg xml:id="i-44eeb88a0a1b929d-0">
              Fru talman! Göran Magnusson har ett rätt stort anspråk när han
              inleder den här debatten och gör sig till den som är måttstocken
              för kvaliteten i konstitutionsutskottets granskning. I de två
              frågor som vi nu har berört lyckas han rätt dåligt.
            </seg>
            <seg xml:id="i-c3da0544a985c7c0-0">
              När det gäller Östersjöfrågan hamnar han i talet om att vi inte
              ska hålla på med paragrafer. Nej, och det är det väl ingen som
              gör, utan vad vi har diskuterat är hur regeringen agerar i förhållande
              till riksdagen. Det är faktiskt det som är vår uppgift. Det är
              inte vi som är miljö- och jordbruksutskottet eller något annat,
              utan vi granskar detta och konstaterar att ett fel har begåtts.
              Då säger Göran Magnusson: Det behöver vi inte bry oss om därför
              att regeringen lyckades på ett annat sätt.
            </seg>
            <seg xml:id="i-632734531ba9a8ef-0">
              Ja, självfallet är det så att syftet är att lyckas. Men det är
              också så att vi på vägen måste se till att relationen regeringriksdag
              fungerar. Detta blir ännu mer tydligt i frågan om vald ordförande
              därför att där säger Göran Magnusson att regeringen har drivit
              riksdagens linje.
            </seg>
            <seg xml:id="i-47e85342a455c7c8-0">
              Men om man läser de samtalsuppteckningar som finns finner man
              att det är oerhört svårt att hävda att Göran Persson har drivit
              riksdagens linje. Jag skulle vilja fråga: Har han drivit några
              andra linjer än riksdagens? Vilken är den bild som Göran Magnusson
              har när han försvarar regeringen? Vilken linje har regeringen
              drivit en linje eller två linjer eller kanske en kombination av
              linjer?
            </seg>
            <seg xml:id="i-0f9a9d395595cca9-0">
              Göran Magnusson, om man går upp i talarstolen och gentemot övriga
              utskottet i praktiken säger att det är jag som står för kvaliteten
              och jag dömer av och sedan hamnar i ett partipolitiskt försvar
              av sin regering som handlar om att man tycker att vi ska gå bort
              från det konstitutionella och se till helt andra saker och dessutom
              åberopar att riksdagen förmodligen ändå kommer att godkänna fördraget
              så därför var det okej för Göran Persson, statsministern, att
              nonchalera riksdagen, är det, fru talman, inte att vara en måttstock
              för kvalitet när det gäller konstitutionell granskning. Det är
              det omvända!
            </seg>
          </u>
          <note type="speaker" xml:id="i-e1242447fd9ebf19-0">
            Anf. 6 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-2">
            <seg xml:id="i-78ffbba3a05af1f1-0">
              Fru talman! Utskottets ordförande är uppenbarligen nöjd med kvaliteten
              och tycker att det är ointressant med en diskussion om efter vilken
              kvalitet och måttstock man ska bedöma konstitutionsutskottets
              granskning. Vi får leva med det. Jag gör inte anspråk på att vara
              den ende riktkarlen men tänkte att vi tillsammans möjligen skulle
              kunna diskutera och se vad som kan åstadkommas på det här området.
            </seg>
            <seg xml:id="i-e7528e0ec7f95a37-0">
              Eftersom de två andra frågorna kommer upp till särskilda debatter
              ska jag inte gå in på själva sakfrågan där utöver att säga att
              det väl till och med är möjligt att om regeringen hade följt riksdagens
              beslut beträffande Östersjön hade det försenat det som var riksdagens
              huvudmål, nämligen att få Östersjön klassad som ett särskilt känsligt
              havsområde.
            </seg>
            <seg xml:id="i-294ae456a4a2ac1c-0">
              Därför tycker jag nog fortfarande att det finns anledning att
              fundera över om det är verkligheten som ska styra vår granskning
              eller om det enbart är paragraferna som ska göra det. Jag har
              för övrigt, fru talman, aldrig sagt att man ska bortse från paragraferna.
              Man måste kombinera paragraferna med verkligheten. Det tror jag
              är mera konstruktivt i det långa loppet.
            </seg>
          </u>
          <note type="speaker" xml:id="i-646c982380c90036-0">
            Anf. 7 TOBIAS KRANTZ (fp):
          </note>
          <u who="tobias_krantz_56c063" xml:id="i-844266f85d5786cc-0">
            <seg xml:id="i-9b3e74cb0afa37cf-0">
              Fru talman! Håller Sverige på att förvandlas till en socialdemokratisk
              enpartistat? Det är en intressant fråga att ställa sig. Ibland
              uppträder den socialdemokratiska regeringen som om det vore så.
              Den struntar i att verkställa riksdagsbeslut som den inte gillar.
              Just nu ligger på Regeringskansliet 144 riksdagsbeslut av varierande
              ålder som regeringen inte har verkställt.
            </seg>
            <seg xml:id="i-d8a3e74cdede785c-0">
              Regeringen utnämner på löpande band lojala partikamrater till
              alla ledande statliga tjänster. Det är en vänskapskorruption som
              heter duga. Den driver stundom självsvåldigt en Europapolitik
              i strid med viljan i Sveriges folkvalda parlament.
            </seg>
            <seg xml:id="i-728cb42df596bbd9-0">
              Fru talman! Konstitutionsutskottets granskning är central. Det
              handlar om att upprätthålla respekten för Sveriges grundlag och
              för viktiga demokratiska spelregler. Det handlar om att granska
              makten och om att lägga grimma på maktarrogans och maktnonchalans.
              Det handlar om att bekämpa tendenser till pampfasoner och pampvälde.
            </seg>
            <seg xml:id="i-b97766238211b038-0">
              Genom dagens granskning biter konstitutionsutskottet och riksdagen
              ifrån mot alla sådana tendenser, och det är på tiden. Riksdagen
              är inget låtsasparlament. Riksdagen vägrar att vara en dörrmatta
              för en naken socialdemokratisk maktutövning.
            </seg>
            <seg xml:id="i-c47ff1476035627f-0">
              Jag ska peka på några punkter i betänkandet som jag anser vara
              särskilt betydelsefulla.
            </seg>
            <seg xml:id="i-cc5bd45abf197d20-0">
              Det handlar om utnämningspolitiken, där fem partier i minoritet
              i utskottet men förhoppningsvis med en majoritet i kammaren riktar
              tydlig och kraftig kritik mot det sätt på vilket regeringen utnämner
              till högre statliga tjänster. Det allra mest frapperande exemplet,
              illustrationen till den orimliga utnämningspolitik som i dag bedrivs,
              var det avslöjande som Sveriges Television gjorde för inte så
              länge sedan och som handlade om ordförandena i landets universitets-
              och högskolestyrelser. Där visade det sig att 13 av de 17 personer
              som hade partipolitisk bakgrund var socialdemokrater. Det här
              är naturligtvis en partipolitisk fördelning som är svår att begripa
              sig på om det är så att man enbart ska utgå från, precis som grundlagen
              föreskriver, förtjänst och skicklighet som sakliga grunder för
              tillsättning. Är det verkligen rimligt att tänka sig att när personer
              till de viktigaste positionerna vid landets universitet och högskolor
              ska utses är det nästan bara socialdemokrater som är kompetenta
              att ha de uppdragen? Det är en fördelning som strider mot alla
              rimliga sannolikhetskalkyler och som också, tror jag, strider
              mot vad vanliga människor uppfattar som rent sunt förnuft.
            </seg>
            <seg xml:id="i-2df78b65f2a24013-0">
              Detta kritiseras i den granskning som vi nu har på riksdagens
              bord.
            </seg>
            <seg xml:id="i-dd46fe585a75896f-0">
              KU kritiserar också det faktum att det saknas ordentligt underlag
              för att genomföra en riktigt ordentlig granskning av de enskilda
              utnämningsärendena. Mycket av det underlag som skulle behövas
              för att verkligen ordentligt nagla fast det här problemet har
              vi inte tillgång till därför att det saknas ordentliga minnesanteckningar
              och att det inte förts ordentliga protokoll som gör att vi i de
              enskilda fallen kan granska om de olika personerna verkligen lever
              upp till kravet på förtjänst och skicklighet.
            </seg>
            <seg xml:id="i-17191db9a8d45314-0">
              En annan viktig iakttagelse som vi gör och där utskottet riktar
              kritik handlar om regeringens förhållande till riksdagen i Europapolitiken.
              I frågan om vald ordförande i Europeiska rådet har utskottet vid
              upprepade tillfällen riktat kritik. Vi riktade kritik vid förra
              årets granskning och i årets granskning. Det är särskilt anmärkningsvärt
              att regeringen, framför allt statsminister Göran Persson, med
              utgångspunkt i det som skedde förra året ändå har låtit bli att
              driva riksdagens uppfattning och i praktiken kan ha drivit den
              motsatta uppfattningen i förhållande till de länder som ingår
              i EU-samarbetet. Det är mycket anmärkningsvärt. Det är en fråga
              som har varit central i den konstitutionella debatt som nu pågår
              inom EU.
            </seg>
            <seg xml:id="i-2cda9366242950c7-0">
              Jag vill gärna säga till Göran Magnusson, som tog upp frågan
              i sitt inledningsanförande, att det vi nu genomför är en konstitutionell
              granskning. Är det så att regeringen har följt riksdagens beslut
              och det samråd som skett i EU-nämnden och på annat håll eller
              inte? Det är det som är föremål för vår granskning. Jag anser
              att det är uppenbart att regeringen i det här fallet inte ha följt
              de anvisningar som riksdagen har utfärdat i förhållande till regeringen.
              Sakfrågan och vad som hände när förslaget kommer tillbaka till
              riksdagens bord och vilket slutgiltigt ställningstagande de olika
              partierna ska göra får vi ta i en annan ordning. Så blanda inte
              bort korten, Göran Magnusson, det här är en konstitutionell granskning.
              Det är uppenbart att regeringen har struntat i vad riksdagen har
              sagt.
            </seg>
            <seg xml:id="i-d7ed27328693ada9-0">
              En tredje sak handlar rent allmänt om regeringens trots av olika
              riksdagsbeslut. Här finns ett par fall som är särskilt anmärkningsvärda.
              Det handlar om nedläggningen av Utlänningsnämnden, där ju riksdagen
              i november 2001 fattade beslut om att Utlänningsnämnden ska läggas
              ned. Nu visar alla beräkningar att det här beslutet inte kommer
              att kunna leda till en ny lagstiftning ens till 2005. Det är naturligtvis
              helt orimligt att det har tagit så enormt lång tid att genomföra
              detta beslut som riksdagen har fattat. Misstanken smyger naturligtvis
              in att regeringen har förhalat och fördröjt detta medvetet. Den
              granskning som vi har genomfört har inte kunnat skingra åtminstone
              mina misstankar på den här punkten.
            </seg>
            <seg xml:id="i-1e0cd68599a004fa-0">
              Det handlar vidare, som tidigare talare varit inne på, om hur
              vi ska se på Östersjöns status som särskilt känsligt havsområde.
              Där har riksdagen uttalat tydligt att det är den strategi och
              det mål som regeringen ska arbeta efter. Regeringen valde ändå
              att anlägga en annan strategi. Dessutom var det bristfällig information
              till riksdagen om att regeringen tänkte välja en annan linje.
            </seg>
            <seg xml:id="i-73f1df4352fb4f7f-0">
              Får jag till sist nämna någonting om det som medialt har varit
              väldigt uppmärksammat och som handlar om statsministerns relation
              till TV 4. Det är intressant att det två år i rad i granskningen
              har dykt upp fall där statsministern haft intressanta förhållanden
              med svenska medieföretag. Det kanske dyker upp nya till granskningen
              nästa år vad vet jag? Det intressanta och det som utskottet säger
              är att det inte går att exakt klarlägga vad som hänt därför att
              uppgift står mot uppgift. Samtidigt gör utskottet en viktig markering
              och säger att det är väldigt viktigt för ett statsråd, inte minst
              statsministern, att se till att man verkligen anlägger en försiktighetsprincip
              när man har att umgås med de företag som verkar inom medievärlden
              just därför att den politiska maktens förhållande till den mediala
              makten är så känslig i en demokrati. Därför måste statsministern
              och övriga statsråd se till att man inte kliver över gränsen till
              det som kallas illojal maktanvändning och bryter mot principen
              om opartiskhet och saklighet. Det är ett viktigt besked som konstitutionsutskottet
              nu ger i enighet, vilket gläder mig.
            </seg>
            <seg xml:id="i-8987d62d2f8f52cc-0">
              Fru talman! Till sist yrkar jag på godkännande av anmälan i reservationerna
              1 och 8. I övrigt står vi naturligtvis bakom alla de reservationer
              som bär Folkpartiets namn. Slutligen yrkar jag på avslag av anmälan
              i de socialdemokratiska reservationerna 2, 3 och 4.
            </seg>
          </u>
          <note type="speaker" xml:id="i-abe60bdf9ac87dc8-0">
            Anf. 8 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-3">
            <seg xml:id="i-79689bb5ff16000a-0">
              Fru talman! Det som fick mig att begära ordet var Tobias Krantz
              onyanserade beskrivning av det politiska läget och Sverige som
              en socialdemokratisk enpartistat. Är det ett konstitutionellt
              passerat uttalande, Tobias Krantz? Jag tog fram uppgiften om partiställningen.
              Socialdemokraterna har 144 platser i denna riksdag på 349 ledamöter.
              Enligt min matematiska förmåga ligger det en bit från den socialdemokratiska
              enpartistaten. Men låt oss inte fördjupa oss alltför mycket i
              detta.
            </seg>
            <seg xml:id="i-6ce9934981cb1ea8-0">
              Med tanke på tillkännagivandena, Tobias Krantz bekännelse till
              bokstavstroendet, den absoluta troheten till paragraferna, rinner
              ett uttalande mig i sinnet som vi ibland använde som barn: Det
              var en mycket lyckad operation, men patienten dog. Följer man
              paragraferna men det blir fel resultat är det väl inte någon särskilt
              stor lycka för dem som exempelvis vill värna miljön i Östersjön.
              Jag har svårt att förstå att Tobias Krantz tycker att detta är
              konstitutionellt passerade resonemang.
            </seg>
            <seg xml:id="i-fa12cd2940497b03-0">
              Får jag sedan, fru talman, protestera mot att utskottet enigt
              skulle ha uttalat kritik i frågan om Schermans mellanhavande med
              statsministern. Det är ett allmängiltigt uttalande där vi konstaterar
              att vi inte vet vad som har hänt. Sedan för vi ett resonemang.
              Men Tobias Krantz gör detta i den politiska hederlighetens namn
              till en enig kritik mot statsministern. Jag måste protestera mot
              det sättet att försöka justera eller förskjuta perspektivet i
              utskottets granskning.
            </seg>
          </u>
          <note type="speaker" xml:id="i-d53faaf29dab90ce-0">
            Anf. 9 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-844266f85d5786cc-1">
            <seg xml:id="i-d22638677fd52b00-0">
              Fru talman! Den tanke som jag för fram om den socialdemokratiska
              enpartistaten har jag inte kommit på själv. Ett antal bedömare
              och debattörer har karakteriserat det politiska landskapet i Sverige
              i mångt och mycket som en socialdemokratisk enpartistat. Jag pekade
              på några sätt varpå man kan illustrera detta. Det handlar om utnämningspolitiken,
              där det enligt min uppfattning är uppenbart att regeringen struntar
              i det som står i grundlagen om att man ska tillsätta endast på
              sakliga grunder och enligt förtjänst och skicklighet. Det handlar
              om att regeringen i fall efter fall låter bli att verkställa riksdagsbeslut,
              och det handlar om hur regeringen i Europapolitiken på en viktig
              punkt driver en helt annan linje än den linje som riksdagen har
              slagit fast. Det är maktarrogans. Det är rena pampfasoner som
              regeringen ägnat sig åt i de här fallen. Det tycker jag är ett
              utflöde av idén om en socialdemokratisk enpartistat. Det är bra
              att KU säger ifrån på de punkterna.
            </seg>
            <seg xml:id="i-881745d6b561597d-0">
              Göran Magnusson säger att vi ska värna kvaliteten i KU:s granskning,
              i KU:s arbete. Men då måste Göran Magnusson göra det genom att
              inte nedlåtande säga att det vi ägnar oss åt här är paragrafrytteri
              eller att vi bara tittar på enstaka regler.
            </seg>
            <seg xml:id="i-cc14f965b5ba6111-0">
              Det är KU:s uppgift att granska om regeringen har följt de regler
              och lagar som vi har. Det är det vi gör i utskottet. Om Göran
              Magnusson är missnöjd med det kanske han ska ägna sig åt annat
              utskottsarbete eller fundera på om reglerna ska ändras. Men det
              är utskottets uppgift att göra just detta, Göran Magnusson.
            </seg>
          </u>
          <note type="speaker" xml:id="i-50300f7171b5c07a-0">
            Anf. 10 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-4">
            <seg xml:id="i-97876c2db2cb476e-0">
              Fru talman! Vilket utskott jag arbetar i har Tobias Krantz inte
              särskilt mycket med att göra. Dessutom kanske vi kan lämna den
              typen av argumentation och vara mer nyanserade i debatten.
            </seg>
            <seg xml:id="i-48f6016289c59f8c-0">
              Det finns inte grund för det som Tobias Krantz uttalar beträffande
              kritik i TV 4-frågan. Det är en uppfinning som Krantz gör nu för
              att få effekt i kammaren och i den digitala TV-utsändning som
              också pågår.
            </seg>
            <seg xml:id="i-a8a725a397684778-0">
              Det är en felaktig utgångspunkt att säga: Det är inte jag som
              har uppfunnit detta med den socialdemokratiska enpartistaten.
              Det är flera andra som tycker det.
            </seg>
            <seg xml:id="i-69c3b4158d804029-0">
              Ett felaktigt påstående blir väl inte sant för att flera upprepar
              det. Eller tycker Tobias Krantz att om vi är några stycken som
              har en uppfattning, då är det den absoluta sanningen?
            </seg>
          </u>
          <note type="speaker" xml:id="i-eefab4fbd607d187-0">
            Anf. 11 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-844266f85d5786cc-2">
            <seg xml:id="i-24ee0ef694188914-0">
              Fru talman! Jag pekade på att jag inte var speciellt originell
              i att lyfta fram tankesättet. Jag står naturligtvis bakom det.
              Den politik som i dag förs i Sverige och flera av de tendenser
              som pekas på bär tecken av en socialdemokratisk enpartistat. Det
              står jag självfallet bakom, och det är otroligt viktigt att säga.
            </seg>
            <seg xml:id="i-1144f8f451cc5478-0">
              Jag vill rätta Göran Magnusson när det gäller frågan om statsministerns
              förhållande till TV 4. Jag har inte påstått att utskottet riktar
              kritik. Det jag säger är att det inte går att klarlägga exakt
              vad som har skett. Det sade jag väldigt tydligt. Däremot gör vi
              viktiga markeringar som handlar om hur statsråd, exempelvis statsministern,
              ska bete sig i förhållande till medieföretag. Det är vi eniga
              om, och det är jag glad för. Det är klart att det kommer att gälla
              också vid ett regimskifte, och därför är jag glad att vi har klarlagt
              hur statsråd och statsministern ska uppträda i förhållande till
              medieföretag.
            </seg>
            <seg xml:id="i-0ca9dfceb1f1157d-0">
              Det är mycket bra markeringar, och jag är glad att Göran Magnusson
              står bakom dem. Kanske skulle Göran Magnusson kunna visa lite
              större entusiasm över det påpekande som vi gör där.
            </seg>
          </u>
          <note type="speaker" xml:id="i-a4f9f9bec3998ed9-0">
            Anf. 12 INGVAR SVENSSON (kd):
          </note>
          <u who="ingvar_svensson_8b2598" xml:id="i-4e72acee62d8c583-0">
            <seg xml:id="i-87b6d6714fd33924-0">
              Fru talman! Det var roligt att höra att Göran Magnusson har åsikten
              att den socialdemokratiska gruppen i KU inte i första hand försvarar
              regeringen. Gott så.
            </seg>
            <seg xml:id="i-36381f37c404d59d-0">
              Fru talman! Konstitutionsutskottets granskning av regeringen
              är intressant eftersom arbetet ger utblickar och inblickar som
              normalt sett inte är förknippade med vanligt utskottsarbete. Vi
              gör ju en granskning utifrån om regeringen följer de regelverk
              som gäller och inte utifrån sakfrågans perspektiv.
            </seg>
            <seg xml:id="i-1cb75170afe63501-0">
              Ta till exempel den fråga som har diskuterats tidigare här i
              dag, om vald ordförande eller president för Europeiska rådet.
              Konstitutionsutskottet granskar inte lämpligheten av en sådan
              institution utan till exempel om regeringen i sina positioner
              har förankrat i EU-nämnden eller följt riksdagens beslut. Granskningen
              är alltså vad vi kan kalla legalistisk eller legal. Göran Magnusson
              har tydligen invändningar mot det. Han vill inte ha paragraferna
              med i bilden utan han tycker att verkligheten är viktigare, eller
              hur han nu uttryckte det hela.
            </seg>
            <seg xml:id="i-c24d47e82c657d67-0">
              Sedan använde Göran Magnusson en intressant bild, att operationen
              lyckades men patienten dog. Det var intressant. Vi från oppositionens
              sida är inte intresserade av att regeringen ska dö. Däremot skulle
              vi kanske gärna se att den avgick.
            </seg>
            <seg xml:id="i-da5e9a6086b0e296-0">
              Fru talman! Årets särskilda granskning vi gör ju även en allmän
              granskning på hösten bygger på 26 anmälningar som blivit något
              färre ärenden. För mig är det nu den nionde granskningen jag deltar
              i, och jag skulle nog kunna säga att den varit den smidigast genomförda.
              Kanske har ärendena inte varit så komplicerade som vanligt. I
              det här sammanhanget är det viktigt att framföra ett tack till
              kanslichefen och kanslipersonalen på KU, för granskningsarbetet
              innebär alltid extrainsatser från kansliets sida.
            </seg>
            <seg xml:id="i-cf33814fc0eab3bd-0">
              Även om det inte varit så komplicerat i år finns det intressanta
              upptäckter och inblickar som kan ge anledning till olika reflexioner
              och funderingar.
            </seg>
            <seg xml:id="i-368d65d6dcf0fffa-0">
              Fru talman! Ta till exempel granskningen av tillsättningen av
              Systembolagets styrelse. Den föranleder inget uttalande från utskottet.
              Men även i det ärendet finns upplysningar som är nya och förvånande,
              åtminstone för mig. När socialministern ska utreda förutsättningen
              för styrelsevalen ber han Socialdemokraterna, Moderaterna, Vänsterpartiet,
              Centerpartiet och Folkpartiet att inkomma med nomineringar. Detta
              är på våren 2002. Då är Kristdemokraterna ett större parti än
              Folkpartiet och Centerpartiet tillsammans. Socialministern tillfrågar
              alltså inte Kristdemokraterna, som då är det fjärde största partiet,
              eller det sjunde största, nämligen Miljöpartiet.
            </seg>
            <seg xml:id="i-40a051179df8ccea-0">
              Regeringen har förstås ingen formell skyldighet att tillfråga
              något parti, men man kan ju reflektera över varför de femte och
              sjätte största partierna då har företräde framför det fjärde största.
              Kanske fanns det någon partiöverenskommelse bakom, kan man fråga
              sig. Men det har jag kontrollerat och det gjorde det inte. Här
              har det handlat om socialministerns godtycke, förmodligen ett
              systematiskt sådant. Kring detta kan man ju reflektera, om man
              så vill.
            </seg>
            <seg xml:id="i-64b6517b515b7442-0">
              Fru talman! Konstitutionsutskottet försöker ju alltid göra en
              verklighetsanalys som vi alla kan enas om i utskottet. Ibland
              skiljer vi oss åt i bedömningarna, men även där kan man i allmänhet
              se en viss stringens i formuleringarna från ömse sidor.
            </seg>
            <seg xml:id="i-2cdf6b585807f096-0">
              Fru talman! Utskottets vice ordförande, socialdemokraten Göran
              Magnusson, försökte sig på ett konststycke när vi hade presskonferens
              på vårens granskning, nämligen att framställa det som om KU hade
              råkat in i en kvalitetskris vad gäller bedömningarna. Han fortsätter
              delvis den diskussionen i dag. Jag tror att han har fel i det.
            </seg>
            <seg xml:id="i-f23c652163a4240a-0">
              Jag har ju varit med om att så att säga sitta på andra sidan
              under åren 19911994, så jag har minst sagt en del att jämföra
              med. Det finns ingen grund för påståendena om kvalitetskris. Däremot
              har jag förståelse för att s-sidan kan känna det som en kris när
              sex av riksdagens sju partier och därmed en bred majoritet riktar
              kritik mot regeringens agerande i ett par tre ärenden och där
              fem av riksdagens partier dessutom är kritiska i ett par andra
              ärenden.
            </seg>
            <seg xml:id="i-d7147ee8464e30fd-0">
              Fru talman! Fempartireservationerna är dessutom intressanta för
              att belysa ett annat problem. Konstitutionsutskottet äger ju som
              utskott granskningen. Därför borde också konstitutionsutskottet
              avspegla riksdagens majoritet. Men det gör inte KU utan där finns
              en falsk majoritet, och det är ju egentligen inte bra.
            </seg>
            <seg xml:id="i-7eac09b795b34995-0">
              Fru talman! Om man kunde garantera att KU alltid hade en äkta
              majoritet så skulle jag vara den första att arbeta för att det
              inte skulle bli voteringar i kammaren kring KU:s granskningsbetänkanden.
              Men nu blir vi alltså tvungna att ha voteringar för att få rättvisande
              resultat av granskningen. I det sammanhanget ber jag, i likhet
              med ett par andra talare, att få yrka på godkännande av anmälan
              i reservation nr 1 och nr 8.
            </seg>
            <seg xml:id="i-cd8b7658c3a4047f-0">
              Fru talman! Vi har ett intressant område som inte föranleder
              någon särskild debattrunda eftersom vi har kunnat enas om ett
              kraftfullt ställningstagande. Det är regeringens hanterande av
              statligt ägande. Detta ärende aktualiserar tre roller som regeringen
              innehar. Först och främst aktualiseras regeringens roll som ägare
              och förvaltare av företagen. Vidare berörs regeringens roll som
              ansvarig för förslag som överlämnas till riksdagen för beslut.
              Därutöver aktualiseras regeringens agerande som myndighet i förhållande
              till enskilda.
            </seg>
            <seg xml:id="i-992e061c9fce25cf-0">
              Jag ska här inte fördjupa mig i detta, men vi är överens om att
              det är problematiskt när regeringen presenterar propositioner
              där beredningen av företagsskäl är sekretessbelagd, åtminstone
              i vissa delar. Den här typen av frågeställningar tål att fundera
              vidare kring framöver, hur man ska hantera detta på ett bra sätt.
            </seg>
            <seg xml:id="i-6ec015e153a2e482-0">
              Fru talman! Det är möjligt att många ser KU:s granskning som
              något slags ointressant finlir. Men det är en viktig del av riksdagens
              kontrollmakt. I gemen är nog statsråden inte så glada att hamna
              i KU:s granskning. Jag tror, med förlov sagt, inte att någon njuter
              av det precis. Och det är där KU:s viktigaste kontrollroll finns,
              nämligen att enbart förekomsten av KU-granskningen har ett preventivt
              syfte.
            </seg>
            <seg xml:id="i-0f198765cd19148e-0">
              Vi är som slaven på den romerska kejsarvagnen som viskar till
              regeringen: Kom ihåg att du är dödlig memento mori !
            </seg>
          </u>
          <note type="speaker" xml:id="i-a8089971407c4f44-0">
            Anf. 13 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-5">
            <seg xml:id="i-accd1ff9b3aeaf03-0">
              Fru talman! Jag vill ta upp två saker. Ingvar Svenssons resonemang
              om falska majoriteter och annat kan ha sitt intresse. Jag vill
              bara konstatera att den exakta majoriteten i varje fråga fastställs
              först när riksdagen har röstat. Här är det dessutom så jämnt att
              det inte är alldeles säkert att det som kan tänkas vara en majoritet
              blir en majoritet, beroende på om någon röstar fel.
            </seg>
            <seg xml:id="i-487b5e6df226c1f5-0">
              Jag skulle vilja fråga Ingvar Svensson om det här med att vara
              regeringsadvokat i konstitutionsutskottet.
            </seg>
            <seg xml:id="i-275e9cd377f8302c-0">
              När borgerligheten hade regeringsmakten i början av 90-talet,
              riktade då Ingvar Svensson eller Ingvar Svenssons kolleger i borgerligheten
              kritik mot något enda statsråd under de tre åren, då man alltså
              granskade borgerliga statsråd? Eller anmäldes några borgerliga
              statsråd för grova försumligheter i sin tjänsteutövning?
            </seg>
          </u>
          <note type="speaker" xml:id="i-cd0e3334318c8ee9-0">
            Anf. 14 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-4e72acee62d8c583-1">
            <seg xml:id="i-b58e987224a99b8a-0">
              Fru talman! Det här med de falska majoriteterna är ju väldigt
              intressant. Nu hävdar Göran Magnusson att det är kammaren som
              ska avgöra detta men egentligen, konstitutionellt sett, är det
              konstitutionsutskottet som har granskningsuppgiften och inte kammaren.
              Man har dock accepterat voteringar omkring reservationer i kammaren.
            </seg>
            <seg xml:id="i-721803bab4ecfa0b-0">
              Jag har försökt ta upp de här frågeställningarna efter valet
              2002. Både när det gäller konstitutionsutskottet och när det gäller
              EU-nämnden är det särskilt bekymmersamt att det inte finns äkta
              majoriteter i utskottet respektive nämnden. Det skapar problem,
              i synnerhet om man utgår från att KU som utskott har granskningsuppgiften
              självt. Egentligen är det inte rimligt att kammaren ska behöva
              ta ställning till de olika ställningstagandena.
            </seg>
            <seg xml:id="i-1f99441c8b457812-0">
              När det gäller åren 19911994 vet jag inte om det var borgerliga
              som anmälde borgerliga statsråd. Däremot framfördes det kritik,
              det vet jag, i de sammanhangen.
            </seg>
          </u>
          <note type="speaker" xml:id="i-ee152352ee464735-0">
            Anf. 15 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-6">
            <seg xml:id="i-19c5a67cb6821e88-0">
              Fru talman! Det är möjligt att det framfördes kritik. Min fråga
              var om det var den borgerliga majoriteten i utskottet som framförde
              kritiken.
            </seg>
          </u>
          <note type="speaker" xml:id="i-12429e8ce84d3fb1-0">
            Anf. 16 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-4e72acee62d8c583-2">
            <seg xml:id="i-f3f205362a1ecdd7-0">
              Fru talman! Vissa av de här uttalanden var eniga när det gäller
              kritiken av borgerliga statsråd, svar ja.
            </seg>
          </u>
          <note type="speaker" xml:id="i-cbccc2fc58c83c47-0">
            Anf. 17 MATS EINARSSON (v):
          </note>
          <u who="mats_einarsson_7b24f2" xml:id="i-954ec330ce3cc892-0">
            <seg xml:id="i-0d76e91210faa714-0">
              Fru talman! KU:s granskningsdebatt börjar, som alltid, mycket
              intressant med en betydande spännvidd från ordförandens mer historiskt
              grundade vitterhet till vad som väl närmast kan betraktas som
              apellmötesinlägg från Folkpartiet.
            </seg>
            <seg xml:id="i-c9d37770030e7ca1-0">
              Jag tänkte i den här inledningen försöka hålla mig lite allmänt
              till vad som är vår uppgift och vad det är vi håller på med. Det
              kan vara så att vår granskning och det vi kommer fram till inte
              alltid får den massmediala uppmärksamhet som vi tycker att vårt
              arbete förtjänar. Men ändå är den här debatten, det här betänkandet,
              något som befinner sig i själva navet av, och utgör kärnan i,
              det parlamentariska system som vi är en del av.
            </seg>
            <seg xml:id="i-f6ef4994832b5c39-0">
              Låt mig bara påminna om grundförutsättningarna. De är kanske
              självklara för oss även om man inte alltid går omkring och funderar
              på hur regeringsformen ser ut och är formulerad. Ledamöter som
              inte sitter i konstitutionsutskottet kanske i alla fall inte har
              den helt aktuell för sig. Det gäller den funktionsuppdelning mellan
              statens centrala organ som parlamentarismen bygger på. Det är
              riksdagen, vi här i riksdagen, som stiftar lag och beslutar om
              budget medan det är regeringen som styr riket. Regeringen är ansvarig
              inför riksdagen. Det är i detta, denna skärningspunkt, denna kontakt
              mellan å ena sidan den lagstiftande församlingen och å andra sidan
              den exekutiva regeringen, som granskningen har sitt fokus, och
              det är där problemen ibland uppkommer.
            </seg>
            <seg xml:id="i-603fee6818ced472-0">
              I utövandet av denna granskning fullgör vi en viktig funktion
              när det gäller parlamentarismen, nämligen regeringens ansvarighet
              inför riksdagen. Ansvarigheten kan nämligen inte reduceras till
              möjligheten att bli avsatt vid en misstroendeförklaring. Det måste
              vara en ansvarighet som är löpande, så att säga, där riksdagen
              ständigt på olika sätt följer vad regeringen gör, kontrollerar
              vad regeringen gör och på förekommen anledning uttalar sin mening
              om vad regeringen gör.
            </seg>
            <seg xml:id="i-a06dc3dca2634872-0">
              Därför är det också naturligt att granskningen granskas av medier,
              av debattörer av olika slag. Där förekommer det kritik ibland.
              Det har berörts tidigare i några inlägg här. Standardkritiken
              är naturligtvis att granskningen är politiserad. Det är säkert
              sant att om man gör en statistisk analys av granskningsbetänkandena
              och den kritik som har riktats mot regeringen kommer man nog att
              finna att företrädare för partier som sitter i regeringen är något
              mindre benägna att rikta kritik mot denna regering medan företrädare
              för oppositionspartier har något lättare att finna fel.
            </seg>
            <seg xml:id="i-d8a3ebfea4e5e058-0">
              Det är säkerligen på det sättet, och det är ingenting konstigt.
              Jag tycker inte att det är någonting som så att säga diskvalificerar
              eller drar ned värdet av granskningen. Det är snarare så att denna
              uppdelning mellan oppositions- och regeringspartier bidrar till,
              jag ska inte säga garanterar, att det vänds på varje sten och
              att både det som talar för och det som talar mot kommer upp till
              ytan och kan redovisas i betänkandet. På det sättet är politiseringen,
              om jag så får säga, till gagn för granskningen. Jag tror inte
              att en utveckling i riktning mot en mer juridisk granskning skulle
              vara till gagn för parlamentarismen. Själva poängen med parlamentarismen
              är ju att det är en politisk ansvarighet som regeringen har. Därför
              måste det i en viss mening också vara en politisk granskning av
              regeringen som görs.
            </seg>
            <seg xml:id="i-733c8cc47de745d7-0">
              Det innebär dock inte att vi i vår konstitutionella granskning
              ska blanda samman våra uppfattningar i sakfrågor med den konstitutionella
              aspekten på de här frågorna. Jag tycker inte heller att KU generellt
              sett har gjort den sammanblandningen. KU:s betänkanden, oavsett
              majoriteter, har genomgående, vågar jag påstå, en hög kvalitet
              när det gäller just detta. Det gäller för övrigt i de allra flesta
              fall även de reservationer som har förekommit.
            </seg>
            <seg xml:id="i-88e4fc85a3237333-0">
              De problem som vi har att granska och som dyker upp i anmälningarna
              ser lite olika ut. Jag har gjort en liten ovetenskaplig kategorisering.
              Den kan säkerligen diskuteras, men det finns lite olika typer
              av problem som uppkommer och som vi har att hantera. En typ av
              problem är det här med uttalanden som regeringsledamöter gör,
              det som kallas för ministerstyre och sådant. Jag ska inte gå närmare
              in på det nu. Det finns en del fall som vi tar upp senare.
            </seg>
            <seg xml:id="i-69f4730a7712b2b3-0">
              En annan typ av problem är huruvida regeringens handlingar och
              beslut står i överensstämmelse med den lagstiftning som finns
              på olika områden. Typexemplet är ju de här upphandlingarna. Är
              de i enlighet med lagen om offentlig upphandling? Det är mycket
              knepiga saker. Här är det naturligtvis så att KU:s granskning
              närmar sig vad som kan se ut som en mer juridisk granskning, lagtolkning
              och sådant.
            </seg>
            <seg xml:id="i-51122853815139bf-0">
              En annan grupp av problem, som i det här avseendet kanske är
              den mest intressanta, handlar om just gränssnittet mellan regering
              och riksdag. Man skulle kunna tänka sig att se det här som ett
              slags maktkamp, en dragkamp mellan regeringen å ena sidan och
              riksdagen å andra, där riksdagen försöker skaffa sig mer makt
              och regeringen försöker skaffa sig mer makt och så drar vi åt
              olika håll. Jag tror att det vore missledande att beskriva saken
              på det sättet. Vårt arbete är något mer seriöst än så. Riksdagen
              är överordnad regeringen i en bestämd mening, i en parlamentarisk
              mening. Det innebär att det som vi gör i detta avseende inte är
              någon enkel maktkamp där riksdagen försöker skaffa sig mer inflytande
              över politiken på regeringens bekostnad. Vad vi gör är att försöka
              klargöra och fastställa var det här gränssnittet går. Vad är våra
              olika uppgifter?
            </seg>
            <seg xml:id="i-b8d6eb61ed30767b-0">
              Där kommer det här med riksdagens tillkännagivanden in i bilden.
              När man kommer till riksdagen tror jag att det är ganska många
              riksdagsledamöter som blir lite förvånade när de så småningom
              inser att regeringen inte är bunden av riksdagens tillkännagivanden
              i någon formell mening. Regeringen kan avstå från att fullfölja
              det som riksdagen har velat om man bedömer att det är bättre att
              göra på ett annat sätt om vi ser det rent formellt, juridiskt.
              Samtidigt är ju utgångspunkten att tillkännagivanden ska fullföljas
              och efterkommas av regeringen. Men den här formella bindningen
              finns alltså inte.
            </seg>
            <seg xml:id="i-00e6d6c75049eb96-0">
              Varför är det på det sättet? Det är inte något slags privilegium
              för regeringen så att den ska få lite mer makt, vilket man kanske
              skulle kunna tro. Motivet bakom denna frihet som ändå måste finnas
              för regeringen att handla är att det är regeringen som styr riket
              och är exekutiv. För att kunna vara exekutiv måste den ha ett
              sådant utrymme. Det är bara om den är exekutiv som den kan göras
              ansvarig inför riksdagen och riksdagen kan utkräva ansvaret av
              regeringen.
            </seg>
            <seg xml:id="i-4b21af8b90d9674f-0">
              Om riksdagen börjar gå in och vara exekutiv fatta beslut som
              i praktiken är förvaltningsbeslut, fatta sådana beslut som regeringen
              rätteligen ska fatta, och jag vågar påstå att det finns exempel
              på detta minskar regeringens möjlighet att vara exekutiv. Därmed
              minskar också möjligheten för riksdagen att utkräva politiskt
              ansvar av denna regering.
            </seg>
            <seg xml:id="i-9253927f3d7cde6a-0">
              Vi ska inte bara fundera på hur vår granskning ser ut, hur vår
              kritik är formulerad och om den är rättvis eller inte, som Göran
              Magnusson var inne på. Vi bör kanske också börja fundera på, och
              med vi menar jag hela riksdagen: Hur utformar vi våra beslut?
              Hur utformar vi våra tillkännagivanden? Om det sprider sig en
              uppfattning i kammaren, som Tobias Krantz gav uttryck för, att
              regeringen mer eller mindre systematiskt struntar i riksdagens
              beslut finns uppenbart risken att riksdagen försöker möta detta
              genom ännu mer detaljerade tillkännagivanden med tidpunkter, tidsgränser
              och angivande av vilka medel regeringen ska använda för att uppnå
              olika mål, och så vidare.
            </seg>
            <seg xml:id="i-50cbc9fc7368f931-0">
              Det i sin tur ökar risken för att regeringen inte kan fullfölja
              detta i detalj, varvid det kommer kritik från konstitutionsutskottet
              för att man inte har följt riksdagens beslut i alla detaljer,
              och så vidare. Vi får en ond cirkel. Det finns därför anledning
              för riksdagen att fundera över hur vi utformar våra beslut så
              att vi inte hamnar i den typen av ond cirkel. Jag ser kanske inte
              risken som oerhört överhängande, men det finns tecken och tendenser
              i den riktningen. Jag tycker också att det avspeglas i granskningsbetänkandet
              att de problemen finns.
            </seg>
          </u>
          <note type="speaker" xml:id="i-bed565245a7de55f-0">
            Anf. 18 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-844266f85d5786cc-3">
            <seg xml:id="i-8ff47632ca8303df-0">
              Fru talman! Jag måste få ställa en liten kontrollfråga till Mats
              Einarsson efter hans resonemang om tillkännagivanden. Om jag försöker
              att få ihop Mats Einarssons resonemang lyder det ungefär så här:
              Riksdagen ska låta bli att fatta vissa beslut för att regeringen
              ska kunna vara exekutiv och fungera som regering, för att riksdagen
              så småningom ska kunna utkräva ansvar av regeringen.
            </seg>
            <seg xml:id="i-d37bbf3bdea3cd1f-0">
              Är det ett rimligt sätt att se på det som Mats Einarsson och
              jag är överens om, att riksdagen är överordnad regeringen? Det
              finns nämligen en helt annan möjlighet för regeringen att komma
              undan den typen av problem. Det är att se till att den får majoritet
              för sina förslag i riksdagen. Den kan exempelvis söka allianser
              och skrivningar i beslut som gör att man kommer överens och slipper
              hamna i en situation där man är i minoritet. Det är det andra
              alternativet.
            </seg>
            <seg xml:id="i-500fb2dae3cc1e94-0">
              Jag uppfattar det som en grund i den parlamentariska demokratin
              att man ser till att man inte hamnar i den typen av situationer.
              Då tycker jag att det är ett väldigt omvänt resonemang att säga
              att riksdagen ska fatta lösliga beslut och inte utnyttja de majoriteter
              som finns i samhället bara för att regeringen ska kunna vara exekutiv
              och så småningom ska kunna ställas till ansvar inför riksdagen.
              Är det inte ett väldigt egendomligt sätt att resonera i en parlamentarisk
              demokrati, Mats Einarsson?
            </seg>
          </u>
          <note type="speaker" xml:id="i-067fef2b4b4dd841-0">
            Anf. 19 MATS EINARSSON (v) replik:
          </note>
          <u who="mats_einarsson_7b24f2" xml:id="i-954ec330ce3cc892-1">
            <seg xml:id="i-eeffd427fb287d2c-0">
              Fru talman! Om det hade varit så att jag uttryckt mig för att
              riksdagen ska fatta lösliga beslut och inte utnyttja de majoriteter
              som finns, om jag hade sagt det, funnes det all anledning att
              kritisera mig för detta. Detta har jag dock icke sagt.
            </seg>
            <seg xml:id="i-fea3aa3f1bc83d82-0">
              Det är naturligtvis helt riktigt att om parlamentarismen ska
              fungera är det till fördel om regeringen har en majoritet för
              sin politik och slipper att få majoriteter i kammaren som går
              i en annan riktning än den som regeringen hade önskat. Det säger
              sig självt.
            </seg>
            <seg xml:id="i-ac71a7d55d74f8da-0">
              Men vi kan inte bortse från möjligheten att någon gång finns
              inte fullständig överensstämmelse politiskt mellan riksdagsmajoritetens
              och regeringens linje. Det är där problemen börjar uppkomma om
              riksdagen går över den gräns som man rätteligen borde hålla sig
              inom och börjar försöka vara verkställande organ, exekutiv, genom
              alltför detaljerade beslut.
            </seg>
            <seg xml:id="i-d32433df5039f401-0">
              Jag menar att vi då har ett parlamentariskt problem. Vi har några
              gånger snuddat vid en sådan situation. Det var den diskussionen
              jag försökte föra.
            </seg>
          </u>
          <note type="speaker" xml:id="i-e3582257eaeb9eeb-0">
            Anf. 20 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-844266f85d5786cc-4">
            <seg xml:id="i-e054e5f7b3734d10-0">
              Fru talman! Det är ett mycket intressant och viktigt problem
              att diskutera. Frågan är om det uppkommer den typen av situation
              när det kan vara problem att dra gränssnittet mellan den exekutiva
              och lagstiftande makten på ett riktigt sätt. Då måste vi ställa
              oss frågan: Vad är orsaken till att problemet uppkommit?
            </seg>
            <seg xml:id="i-2699cf46824bb290-0">
              Om det nu är så att det ligger 144 ärenden på Regeringskansliets
              bord där regeringen inte har verkställt det som riksdagen har
              sagt, och många ärenden är över tio år, måste vi då inte fundera
              på var problemet ligger? Borde vi inte fundera på var skulden
              ligger till att vi har det här problemet mellan regering och riksdag?
            </seg>
            <seg xml:id="i-771d2fdb7993e12b-0">
              Det måste rimligen vara så att regeringen inte i tillräckligt
              hög grad respekterar de beslut som riksdagen fattat. Då hamnar
              vi i den här typen av besvärliga situationer. Måste vi inte våga
              säga det och att det är regeringen som har felat? Det kan inte
              rimligen vara så att det är riksdagens fel.
            </seg>
            <seg xml:id="i-94f0b46b65e7e699-0">
              Det blir väldigt egendomligt. Om det nu är så att regeringen
              inte fattar de viktiga politiska besluten och inte ser till att
              följa det som är folkviljan måste riksdagen gå in och tydligare
              tala om vad det är som gäller. Det kan inte vara riksdagens fel.
              Regeringen har alla möjligheter att söka kompromisser, styra och
              fatta de avgörande politiska besluten. Men i många fall låter
              regeringen bli det.
            </seg>
            <seg xml:id="i-2feed4bd92a2e237-0">
              Är det inte regeringen som borde ställas till svars i stället
              för riksdagen?
            </seg>
          </u>
          <note type="speaker" xml:id="i-31cc92ec5924ad70-0">
            Anf. 21 MATS EINARSSON (v) replik:
          </note>
          <u who="mats_einarsson_7b24f2" xml:id="i-954ec330ce3cc892-2">
            <seg xml:id="i-296c5e002dc59655-0">
              Fru talman! Det är säkerligen på det sättet att regeringen själv
              har ett betydande ansvar i sammanhanget. Det ska jag definitivt
              inte förneka. Däremot vänder jag mig lite grann mot den mer svepande
              generalisering som Tobias Krantz gör sig skyldig till kanske inte
              så mycket i den här repliken som när han i sitt inledningsanförande
              säger att regeringen så där i största allmänhet struntar i riksdagens
              beslut.
            </seg>
            <seg xml:id="i-cb7f2655759672c8-0">
              Jag är inte så säker på att vi ännu har empirisk grund för sådana
              påståenden. Det är därför vi i utskottet har sagt att vi ska titta
              närmare på tillkännagivanden från riksdagen, hur de har behandlats,
              vilken politisk bakgrund de har, och så vidare. Det kan nog bli
              en ganska intressant genomgång. Men jag tror inte att det i dag
              finns grund för att i största allmänhet lägga ansvaret på regeringen.
            </seg>
            <seg xml:id="i-00ce6f3f155aa72c-0">
              Tobias säger också att det inte rimligen kan vara fel på riksdagens
              beslut. Det skulle man vilja skriva under på som riksdagsledamot.
              Men det kan det nog faktiskt också vara. Det är inte fel i den
              meningen att de skulle vara ogiltiga, att de är mindre giltiga
              eller någonting sådant. Riksdagens beslut gäller självfallet.
              Men vi kan formulera våra beslut mer eller mindre klokt.
            </seg>
            <seg xml:id="i-1d034f56d7a03096-0">
              Jag tycker att vi i lämpliga sammanhang bör resonera om hur vi
              formulerar riksdagsbesluten på ett klokt sätt så att parlamentarismen
              fungerar på bästa tänkbara sätt.
            </seg>
          </u>
          <note type="speaker" xml:id="i-c76da8998b2f359a-0">
            Anf. 22 KERSTIN LUNDGREN (c):
          </note>
          <u who="kerstin_lundgren_078b71" xml:id="i-16231db4fbff6448-0">
            <seg xml:id="i-aa1ad4cc823f6688-0">
              Fru talman! Nu fullföljer konstitutionsutskottet det uppdrag
              som regeringsformen och den här kammaren givit oss. Vi ska granska
              inte bara regeringsärendenas handläggning, som vi hanterar under
              hösten, utan också statsrådens tjänsteutövning. Det är konstitutionsutskottets
              unika uppdrag. Men det hindrar att samtliga ledamöter i den här
              kammaren har ett ansvar i det arbetet. Det är ett ansvar att kontrollera
              och granska utifrån sina olika fält.
            </seg>
            <seg xml:id="i-db19bb51710ad8ab-0">
              Den kontrollmakt som riksdagen har är viktig att hävda. Det gäller
              interpellationer, särskilda organ som JO och Riksrevisionen och
              KU.
            </seg>
            <seg xml:id="i-4e67a9ef77272f3b-0">
              Vi har i den här kammaren möjligheter att utöva vår makt och
              kontrollera hur riket styrs.
            </seg>
            <seg xml:id="i-37930bb85c16ae31-0">
              Det fördes en diskussion tidigare om huruvida KU skulle kunna
              överleva parlamentarismen och om KU och den granskning som vi
              har att sköta fungerar i ett parlamentariskt system där regeringen
              styr riket och där utrymmet för styret är olika beroende på om
              regeringen har majoritet eller minoritet i kammaren.
            </seg>
            <seg xml:id="i-22d5ad467a9259c5-0">
              Så här långt kan vi väl ändå konstatera att KU fungerar bra och
              att KU:s arbete har hållit måttet, även om Göran Magnusson i sin
              tur har försökt ifrågasätta KU:s kvalitet och roll. Låt oss ändå
              vara överens om att konstitutionsutskottets arbete håller även
              i det system vi har.
            </seg>
            <seg xml:id="i-a266a7027a133534-0">
              Det handlar om balans i styret balans och rätt maktdelning mellan
              riksdag och regering men också mellan regering och myndigheter.
              Det handlar om hur ramarna för styret fungerar. Har regeringen
              följt ramarna? Det handlar också om att utveckla och vårda demokratins
              ramverk. Det gör vi bäst i demokratiska öppna samtal där vi tillsammans
              lyssnar, formar och utvecklar demokratins ramverk för människornas
              bästa och för deras möjligheter att delta och utöva sin kontrollerande
              makt över oss vi som är valda.
            </seg>
            <seg xml:id="i-8e2fbdaf72dcc242-0">
              I granskningen har vi fått 26 anmälningar från olika riksdagsledamöter.
              De rör regeringens förhållande till riksdagen, de rör regeringens
              skötsel av rikets finanser och de rör regeringsmaktens utövande.
              Det handlar om beredning av ärenden till kammaren, där det finns
              en del för oss att notera för framtiden. Det handlar om upphandlingsfrågor
              och det handlar om utnämningsmakt, för att ta några exempel. Vi
              har också fått granskningsanmälningar som rör statsrådsuttalanden
              och statsministerns agerande i enskilda frågor.
            </seg>
            <seg xml:id="i-57c7defa3c488833-0">
              Låt oss dra slutsatser av de elva reservationer som har fogats
              till betänkandet. Av dem kommer tre från Socialdemokraterna. Jag
              noterade när Göran Magnusson inledde att han såg en av de tre
              som uppenbart orättvis. Den gällde Utlänningsnämnden. De andra
              två kritikpunkterna där utskottet har samlat sig bedömer uppenbarligen
              också Socialdemokraterna som rättvisa. Jag kan inte tolka det
              som annat än en politisk bedömning. Det är helt okej och helt
              möjligt enligt det utrymme som finns.
            </seg>
            <seg xml:id="i-eec681be490f0469-0">
              När det gäller de andra reservationerna så bygger två av dem
              på att kammarens majoritet ser annorlunda ut än vad som gäller
              i utskottet. Det har tidigare berörts av Ingvar Svensson.
            </seg>
            <seg xml:id="i-ff84b784ce3b39c2-0">
              Sedan har vi några där man möjligen kan föra en diskussion om
              de politiska intressena. Men låt oss också se att det är en viktig
              del i det politiska samtalet om att utveckla formerna och att
              hitta och mejsla fram det som är morgondagens ramverk. Det är
              den här debatten som påverkar oss och som påverkar över tid. Det
              är en av de intressantaste bitarna av vår granskning att se hur
              tendenserna ser ut över tid och hitta de områden där vi behöver
              utveckla ramverket. Jag tycker att man kan dra slutsatser när
              det gäller tillkännagivandefrågorna, som saknar konstitutionell
              reglering men där vi genom våra uttalanden formar en framtida
              utveckling.
            </seg>
            <seg xml:id="i-c3a8acaf187825a5-0">
              Det handlar också om Europafrågorna i riksdagen, där vi inte
              har funnit de rätta formerna. Det handlar om skötseln av landets
              ekonomi med budgetlagen. Jag tycker att regeringen i sammanhanget
              har ett viktigt ansvar det centrala ansvaret för att vårda sitt
              förhållande till riksdagen. Det är regeringens ansvar att säkra
              och noggrant följa de slutsatser som vi har dragit i betänkandet.
              Om man inte klarar den uppgiften från regeringen så hamnar man
              i den utveckling och på det sluttande plan som har berörts tidigare
              och som så småningom kommer att leda till en förändring av maktbalansen
              mellan regering, riksdag och myndigheter. Det är någonting som
              vi vet ska diskuteras i en kommande översyn av regeringsformen.
            </seg>
          </u>
          <note xml:id="i-ce5ae4e50a07a0c0-0">
            Med detta, fru talman, avslutar jag med att yrka på godkännande
            av anmälan i reservationerna 1 och 8.
          </note>
          <note type="speaker" xml:id="i-f2885103314f90ee-0">
            Anf. 23 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-7">
            <seg xml:id="i-d1f414b57aac9df5-0">
              Fru talman! Även om vi ska vara rädda om tiden så vill jag klarlägga
              att jag betraktar både kritiken mot Lena Sommestad för Östersjöfrågan
              och den som gällde Utlänningsnämnden som orättvis jag vill inte
              säga felaktig kritik. Det var ett resonemang som fördes utifrån
              tillkännagivanderesonemangen. Jag tycker att det har klarats upp
              på det sätt som har varit möjligt.
            </seg>
            <seg xml:id="i-e8690a3f5a72ec13-0">
              Ordförandefrågan har en annan karaktär och en annan utgångspunkt
              för hela resonemanget. Men både kritiken mot Lena Sommestad och
              mot Barbro Holmberg och Jan O Karlsson är orättvis utifrån socialdemokratisk
              utgångspunkt.
            </seg>
            <seg xml:id="i-9b0f825c6d2175d8-0">
              Fru talman! Jag vill också säga att det är bra att så många talare
              har slagit vakt om den politiska granskningen, eller granskningen
              som utförs av politiker i konstitutionsutskottet. Vi som har varit
              med en tid minns när Riksdagens revisorer skulle avskaffas och
              Riksrevisionen inrättas. Då var doktrinen ifrån den borgerliga
              sidan att så fort det fanns politiska fingrar med i granskningen
              så var den inte oberoende, och man kunde inte lita på den.
            </seg>
            <seg xml:id="i-4c6e00db966a65e0-0">
              Nu har det gjorts flera uttalanden här där man säger att man
              ska stärka konstitutionsutskottets roll och kanske vidga granskningen.
              Jag tycker att det är bra, för det är viktigt att det sker en
              granskning utifrån politiska utgångspunkter. Det är också bra
              att vi har Riksrevisionen, som gör sin granskning utifrån de fackmässiga
              utgångspunkterna. Den kan sedan bli föremål för diskussion, debatt
              och åtgärder både i regeringen och av riksdagen.
            </seg>
          </u>
          <note type="speaker" xml:id="i-18b0e69a5a8561f4-0">
            Anf. 24 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-16231db4fbff6448-1">
            <seg xml:id="i-a75248521cea871d-0">
              Fru talman! Jag hör vad Göran Magnusson säger om de orättvisa
              bedömningar som konstitutionsutskottet har gjort utifrån socialdemokratisk
              utgångspunkt.
            </seg>
            <seg xml:id="i-22ef4172af8d4dc8-0">
              Vi har uppgiften att försöka granska så gott det går utifrån
              de konstitutionella grunder som vi faktiskt har, Göran Magnusson,
              och inte utifrån den partipolitiska grunden.
            </seg>
            <seg xml:id="i-86397d3b93287417-0">
              Det är just det som är skälet till att slutsatsen från Socialdemokraterna
              blir att en av de tre reservationerna är orättvis. De andra två
              faller uppenbarligen inom ramen för någonting helt annat. Det
              ska bli spännande att höra Göran Magnusson utveckla de grunderna.
            </seg>
            <seg xml:id="i-68ef3c1f1acef5b1-0">
              Den konstitutionella granskningen är viktig. Men det är också
              viktigt att regeringen, de som lyssnar till detta och vi här i
              kammaren vågar dra slutsatser när vi utvecklar vårt arbete. Regeringen
              måste också lyssna och vara lyhörd och ta vara på och vårda den
              konstitutionella granskningens signaler. I annat fall blir regeringen
              genom sitt agerande långsiktigt en droppe som urholkar den konstitutionella
              granskningens grundsten. Det vore från min utgångspunkt olyckligt.
            </seg>
          </u>
          <note type="speaker" xml:id="i-5c99eb6873ed5b54-0">
            Anf. 25 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-8">
            <seg xml:id="i-bb8f10ca8040dd9d-0">
              Fru talman! Jag har nog inget hopp om att Kerstin Lundgren ska
              lyssna på och ta till sig vad jag säger om reservationerna. De
              är båda orättvisa utifrån tillkännagivanderesonemangen. I det
              ena fallet har man genomfört det som riksdagen ville, och så får
              man kritik. Det gäller Östersjön. I det andra fallet har Lagrådet
              satt stopp för de planer som riksdagen hade, och då får också
              regeringen kritik. Det tycker jag är orättvist.
            </seg>
            <seg xml:id="i-a6c7d496a95238f9-0">
              Sedan gäller det regeringens agerande och granskningen rent generellt.
              I det här sammanhanget kan det behöva sägas att granskningen är
              ett av flera instrument som riksdagen förfogar över. Är man inte
              nöjd med regeringen anvisar regeringsformen helt andra instrument
              än de som granskningskapitlet anvisar. Det handlar om att resa
              frågan om misstroende eller ej. Det har borgerliga partier gjort
              vid flera tillfällen under de senaste åren med resultatet att
              regeringen Persson har suttit kvar.
            </seg>
          </u>
          <note type="speaker" xml:id="i-c04986e343a72f93-0">
            Anf. 26 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-16231db4fbff6448-2">
            <seg xml:id="i-feb90c08bd900c13-0">
              Fru talman! Det är uppenbart att det handlar om det politiska
              resultatet. Modellen att ändamålet helgar medlen är grunden när
              man uttrycker den socialdemokratiska upplevelsen av orättvisa
              med några av betänkandets granskningsresultat. Vi får väl anledning
              att återkomma till detta i de senare diskussionerna.
            </seg>
            <seg xml:id="i-fa04182a96131300-0">
              Låt mig kort kommentera frågan om misstroende. Det är en yttersta
              konsekvens enligt dagens former. Men om vi driver frågorna på
              det sättet tar vi inte vara på den här kammarens bästa förmåga.
              Jag tycker att det vore rimligt att man i stället försöker utveckla
              ramverket och formerna så att man kan undvika att hamna i en sådan
              oerhörd misstroendesituation att man måste tillgripa misstroendeförklaring
              för att komma till rätta med en regerings ohörsamhet. Det borde
              finnas andra vägar som förebygger detta i första hand.
            </seg>
          </u>
          <note type="speaker" xml:id="i-4240bac4fb82171e-0">
            Anf. 27 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-8f8faf2b6a35aeee-0">
            <seg xml:id="i-7961fb21b19774a8-0">
              Fru talman! Ordföranden började den här inledande debatten med
              en historisk odyssé utifrån statyer och märken man kan se om man
              tar sig en tripp runt Helsingfors och runt vårt riksdagshus. Två
              av de statyer som jag uppskattar allra mest i vår del av Helsingfors
              är de som står utanför Tyska kyrkan och som heter Kärleken och
              Förnuftet. En gång fick jag dem beskrivna för mig som någon sorts
              motsatspar. Det må vara hänt.
            </seg>
            <seg xml:id="i-61f000c4162c345e-0">
              Men varje sund relation i vår värld, oavsett om den tar sin utgångspunkt
              i kärlek eller förnuft, bygger på två grundfundament, nämligen
              respekt och tillit. Det handlar om respekt för varandra, respekt
              för fattade beslut, respekt för gemensamma överenskommelser, respekt
              för regler och respekt för sina egna ideal. Det handlar om tillit
              till varandra och samhället och tillit till sin egen rätt. Saknas
              respekten i relation, vad den än grundas på, finns inte heller
              tilliten där. Rubbas tilliten kan man inte heller förvänta sig
              respekt. När respekten och tilliten falnar övergår sunda relationer
              till misstänksamhet, irritation och ett tillstånd som närmast
              kan jämföras med någon form av personligt kallt krig.
            </seg>
            <seg xml:id="i-bc9f9b6b5453fbd4-0">
              Fru talman! I denna inledande runda av granskningsdebatten tänker
              jag uppehålla mig en stund vid dessa båda begrepp. Granskningens
              uppgift måste i slutändan vara att säkerställa att riksdagen kan
              känna tillit till att regeringen respekterar det som dess uppdragsgivare,
              de folkvalda och i förlängningen hela befolkningen, säger. Vi
              måste kunna känna tillit till att regeringen respekterar de beslut
              vi fattar, hörsammar de tillkännagivanden som vi avger och går
              den väg som vi stakar ut. Regeringen måste å sin sida kunna känna
              tillit till att vi tar ansvar för våra beslut och våra överväganden.
              Också det parlamentariska samspelet och den relationen, förhoppningsvis
              byggd på förnuft mellan oss här i kammaren och dem på andra sidan
              Strömmen, bygger alltså på respekt och tillit. Jag är rädd att
              bådadera saknas i dag.
            </seg>
            <seg xml:id="i-3b7f3eea0912bf27-0">
              I sitt beslutsfattande söker riksdagen precisera sina tillkännagivanden
              alltmer. Vi sätter tidsramar och vi klargör också vilka metoder
              som ska användas för att uppnå de utsatta målen i syfte att snärja
              regeringen att faktiskt göra det vi ber om.
            </seg>
            <seg xml:id="i-a6fa34fbca6aed04-0">
              Regeringen å sin sida fortsätter understundom att undvika riksdagens
              beställningar. Man förhalar, man missar mål och man väljer ibland
              att gå en egen väg.
            </seg>
            <seg xml:id="i-c62a4fb63fe43a02-0">
              Så riskerar det att bli utifrån att riksdagen har gjort ett tillkännagivande
              om lokala folkinitiativ där 10 % av befolkningen i en kommun ska
              kunna tvinga fram en folkomröstning. Det besvarades av en debattartikel
              i Dagens Nyheter, vårt lands främsta tribun, av statsråden Sahlin
              och Lövdén som föreslog helt andra former av samråd. Det verkar
              som om man inte lyssnade, tog till sig och hörsammade riksdagens
              krav för att man inte respekterar eller känner tillit till våra
              överväganden.
            </seg>
            <seg xml:id="i-24fee6e2a1713f43-0">
              Så var det när regeringen valde att inte inlämna en särskild
              svensk ansökan om att klassa Östersjön som ett särskilt skyddat
              havsområde fast det var riksdagens önskan. Det var ingen bra önskan,
              menade Lena Sommestad i förhör med KU som om det vore hennes sak
              att, utan att kommunicera med riksdagen, överpröva våra tillkännagivanden.
            </seg>
            <seg xml:id="i-87c20759f03cd0f3-0">
              Fru talman! Var finns respekten då?
            </seg>
            <seg xml:id="i-ed5411430e2d626c-0">
              Så var det när statsministern kampanjade för en vald ordförande
              i Europeiska rådet, en EU-president, trots att riksdagen sagt
              åt honom och regeringen att sluta upp bakom en enhetlig svensk
              linje fastslagen i denna kammare. Respektlöst!
            </seg>
            <seg xml:id="i-54925fb5c278cde8-0">
              Man kan misstänka att utnämningsmakten fungerar så. Där halkar
              regeringen ibland på regeringsformens bestämmelser om förtjänst
              och skicklighet.
            </seg>
            <seg xml:id="i-3d2444b0098ee2ea-0">
              Fru talman! Var finns tilliten till vår grundlag då?
            </seg>
            <seg xml:id="i-ba3c1afd03db9f55-0">
              Så såg det ut när utrikesministern vägrade att presentera ett
              brev med skrivningar om utökade försvarsgarantier mellan EU-länderna
              för EU-nämnden. Vilket tillit känner man då för riksdagen, om
              man inte ens anförtror den att läsa de papper man formellt har
              samråd om?
            </seg>
            <seg xml:id="i-6b254102afd53993-0">
              Så har nedläggningen av Utlänningsnämnden skötts. Den orimligt
              långa tid som utskottet konstaterar har gått mellan det att beslutet
              fattades och nu, då det fortfarande inte är verkställt, visar
              inte bara på brist på handlingskraft och vilja utan också på brist
              på respekt.
            </seg>
            <seg xml:id="i-9376b0b7f8e91777-0">
              Fru talman! Låt mig uttrycka det så här: För varje kubikmeter
              vatten som flutit under broarna i Strömmen som skiljer riksdag
              från regering sedan beslutet om Utlänningsnämnden fattades har
              tilliten oss emellan falnat ytterligare lite. Så kommer att fortsätta
              att ske tills bara en fläck av misstro är kvar.
            </seg>
            <seg xml:id="i-16c3f8574b6843f9-0">
              Fru talman! Vid förra årets granskning konstaterades att grunden
              för några av de ärenden vi granskade var de relationer som finns
              bortom vanliga människors kontroll och förståelse. Också i år
              har vi några sådana ärenden.
            </seg>
            <seg xml:id="i-8e76b444e9447a7e-0">
              Jag tänker inte bara på det ärende som vi självfallet avskriver
              om resan till Vin &amp; Sprits vingård i Frankrike utan också på frågan
              om vad som egentligen hände mellan statsministern och vd:n för
              ett av våra stora medieföretag i buffématsalen efter valdebatten
              mitt i den känsliga gångna valrörelsen. Om detta kan utskottet
              inget veta. Vi kan inte veta något om vad som sägs. Vi vet bara
              att uppgifter står mot varandra, att TV 4:s vd uppger att han
              kände sig hotad av orden och tonfallet i samtalet mellan honom
              och statsministern medan statsministern själv menar att han bara
              recenserade en i hans ögon dålig valbevakning.
            </seg>
            <seg xml:id="i-0c87c75c2da08060-0">
              Det faktum att vi för ett år sedan debatterade statsministerns
              intervjuprojekt med en av SVT:s främsta reportrar och att vi det
              här året debatterar en anklagelse om ett hot mot TV 4:s vd är
              givetvis i sig anmärkningsvärt. Misstanken att statsministern
              med sina särskilda maktmedel försöker hålla journalisterna på
              mattan och undergräva mediernas granskande uppgifter är såsom
              misstanke allvarlig. KU kan givetvis inte gå in och döma mellan
              motstridiga uppgifter, men den diskussion som skapades i kölvattnet
              från anklagelsen mot statsministern för att försöka styra medierna
              måste givetvis fortsätta på ett sådant sätt att medierna klargör
              sitt oberoende. Jag kan också säga det så: Jag vill inte ett år
              från nu sitta och granska ytterligare ett förhållande mellan statsministern
              och en journalist.
            </seg>
            <seg xml:id="i-98d10da740edc1de-0">
              Fru talman! Låt mig också redan nu vi har senare anledning att
              återkomma till det nämna något om det faktum att ett särskilt
              kapitel i granskningsbetänkandet rör olika frågor om Irakkriget.
              Utifrån det är det uppenbart att Sverige och den svenska regeringen
              inte står väl rustade att möta de storförvecklingar vi riskerar
              att dras in i när vi inte står på oss och håller armlängds avstånd
              till krigshetsarna och entydigt agerar för fred. Om så vore fallet
              skulle vapenexportfrågan kunna diskuteras öppet och beslut fattas
              politiskt och USA:s ambassadör i Sverige skulle inte så fatalt
              missförstå den svenska positionen till det folkrättsvidriga angreppskriget
              mot Irak. I en tidningsintervju uttryckte USA:s ambassadör att
              han uppfattade det så att Sverige stöder deras handlingar i Irak
              och att statsministern varit mycket angelägen om att inte anklaga
              USA för att bryta mot folkrätten. Utskottet kan inte rikta någon
              konstitutionell kritik, och bör inte heller göra det, men noterar
              i sitt ställningstagande att statsministern nio dagar innan kriget
              startade hade ett frukostmöte med ambassadören där han inte berörde
              den fråga som låg i huvudfåran i hela den då pågående diskussion
              om huruvida ett väntande angreppskrig stod i överensstämmelse
              med folkrätten eller inte.
            </seg>
            <seg xml:id="i-380b05ade0472ccb-0">
              Statsministern avstod alltså från chansen att klargöra att Sverige
              inte kunde acceptera ett angreppskrig mot Irak och att ett sådant
              utan stöd i en ny FN-resolution är ett brott mot folkrätten. Därmed
              blev missförståndet ett faktum. De svenska reglerna är formulerade
              för ett land som står upp för sina ideal och för det man tror
              på, inte för ett tyst land. Kanske behövs en regelförändring.
            </seg>
            <seg xml:id="i-8b70de46ccee3134-0">
              Herr talman! Den konstitutionella granskningen har blivit riksdagens
              möjlighet att, som Tobias Krantz uttryckte det, bita ifrån mot
              den bristande respekten. Det har blivit ett sätt att manifestera
              sin brist på tillit. Det är inte en situation som någon tjänar
              på. Vi skulle behöva närma oss varandra över vattnet, regering
              och riksdag. Men det kräver en del. Det kräver att vi får anledning
              att känna att våra bedömningar respekteras, våra beslut fullföljs,
              våra tillkännagivanden hörsammas och våra beställningar utförs
              inom rimlig tid. Först då kan tilliten åter växa i denna kammare.
              Kanske vore bästa lösningen en regering med direkt parlamentariskt
              stöd av en majoritet av de folkvalda.
            </seg>
          </u>
          <note type="speaker" xml:id="i-8c14ce8563cfa4bb-0">
            Anf. 28 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-9">
            <seg xml:id="i-ed81bc211ded93dd-0">
              Herr talman! Gustav Fridolin för ett intressant resonemang. Han
              tycker att det ska finnas, och jag delar den uppfattningen, respekt
              för regler och respekt för överenskommelser, och han tycker att
              det kan skapa tillit.
            </seg>
            <seg xml:id="i-8051fb2d4b0b2b3d-0">
              Herr talman! Jag skulle till den här korta respektkatalogen också
              vilja foga respekt för verkligheten i kombination med respekt
              för regler och respekt för överenskommelser. Det är klart att
              vi granskar detta i en verklighet, inte enbart i en teknisk regeringsform.
            </seg>
            <seg xml:id="i-1489a2c911de59d9-0">
              Låt mig säga några ord om folkinitiativet, där Gustav Fridolin
              kritiserar några statsråd som har deltagit i debatten och opinionsbildningen
              genom en artikel i en av de större morgontidningarna i Helsingfors.
              Menar Gustav Fridolin att ett tillkännagivande i riksdagen omöjliggör
              för statsråd att delta i den offentliga debatten? Är det ett munkavlebeslut
              som Gustav Fridolin har varit med om i den svenska riksdagen?
              Är det verkligen avsikten?
            </seg>
            <seg xml:id="i-f9fde0f9d4d9efa1-0">
              När det gäller TV 4 debatterar vi ju faktiskt inte anklagelserna.
              Utskottet har ju sagt att det inte kan klara ut vad som faktiskt
              har förekommit, men Gustav Fridolin fortsätter att diskutera de
              sakerna trots att de inte återfinns i utskottets betänkande.
            </seg>
            <seg xml:id="i-3067304eac08e72c-0">
              Beträffande majoritetsregeringar: Jag tror att man mycket väl
              kan tänka sig att ha sådana, men då tror jag också att man måste
              ändra valsystemet, och möjligen kommer det att leda till något
              färre partier i Sveriges riksdag, och det är kanske bra för effektivitetens
              skull. Vad vet jag?
            </seg>
            <seg xml:id="i-849b60f829b2b001-0">
              När det sedan gäller respekt för verkligheten har ju Gustav Fridolin
              och jag tillsammans ett 121-punktsprogram som är en del av den
              verklighet som vi jobbar i.
            </seg>
          </u>
          <note type="speaker" xml:id="i-2dc142bda6b8aeef-0">
            Anf. 29 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-8f8faf2b6a35aeee-1">
            <seg xml:id="i-175f66f6990c3af4-0">
              Herr talman! En riksdag med färre partier är möjligen bra för
              Göran Magnusson men knappast för väljarnas genomslag i den folkvalda
              församlingen.
            </seg>
            <seg xml:id="i-d100bf4935ac69f0-0">
              Detta sagt om detta. Vad gäller TV 4, Göran Magnusson, har jag
              väldigt noga precis som de tidigare talarna betonat att vi inte
              kan gå in och döma av mellan olika uppgifter men samtidigt fört
              ett resonemang kring det faktum att vi förra året hade en annan
              granskning som rörde statsministerns relation till en annan journalist
              och att det följt en debatt av dessa båda två år efter varandra
              följande granskningar.
            </seg>
            <seg xml:id="i-afb6bef2e33b064a-0">
              Vad gäller frågan om folkinitiativ är det givetvis inte så att
              ett tillkännagivande förbjuder statsråden att gå ut och uttala
              sig, men det som hände var att tillkännagivandet i riksdagen följdes
              av att två statsråd gick till Dagens Nyheter och därefter i en
              departementsskrivelse föreslog inte vad riksdagen upprepade gånger
              hade fattat beslut om utan en helt annan form av samråd. Givetvis
              skadar det, Göran Magnusson, respekten och tilliten mellan riksdag
              och regering. Det finns givetvis möjlighet att ändra den situationen.
              Propositionen från regeringen i denna fråga har ännu inte lagts
              fram för riksdagen, vilket utskottet också konstaterar.
            </seg>
            <seg xml:id="i-1291d515c23f9dd5-0">
              Avslutningsvis om verkligheten: Göran Magnussons resonemang är
              ju lite märkligt. Han började sitt inledningsanförande här med
              att utmåla socialdemokratin som den som försöker döma av vad som
              varit rätt och vad som varit riktigt. Göran Magnusson sade att
              hans ingång i granskningen var att se om man följt regler eller
              inte, och om man inte har följt regler förtjänar man också kritik
              för det. Det var, som det sades, den socialdemokratiska ståndpunkten,
              i polemik mot vad vet jag inte. Men när vi sedan kommit in på
              ett par fall där det kan konstateras att reglerna inte riktigt
              har följts av statsrådet hänvisas det i stället till verkligheten.
            </seg>
            <seg xml:id="i-86f36e8b96f5c595-0">
              Vi har att göra en konstitutionell granskning. Vi har att se
              om reglerna har följts. Konstaterar vi att de inte har följts
              bör kritik framföras.
            </seg>
          </u>
          <note type="speaker" xml:id="i-64ace5ab796a8169-0">
            Anf. 30 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-10">
            <seg xml:id="i-de3c8afd03e8fef0-0">
              Herr talman! Jag uppfattar det så att trots att Gustav Fridolin
              säger att statsråden har möjlighet att uttala sig, är det ändå
              så att om riksdagen har uttalat sin oförgripliga ståndpunkt i
              en viss fråga, ska statsråden sedan bara foga sig i det resonemanget.
              Det kallar jag ett munkavlebeslut, och det ligger inte i socialdemokratins
              intresse av fri opinionsbildning, fri debatt och annat. Men det
              är möjligt att det ligger i Gustav Fridolins intresse att det
              ska fungera på det sättet.
            </seg>
            <seg xml:id="i-e49f92fe15147753-0">
              Jag har inte heller sagt att det är Socialdemokraterna som ska
              döma av vad som är rätt eller fel. Jag har däremot sagt att vi
              tycker att det är en för oss viktig uppgift att delta i utskottets
              samfällda arbete med granskning av olika saker och att då faktiskt
              också döma av och diskutera. Sedan har jag pekat på att jag tycker
              att två av de kritikområden som finns är orättvisa därför att
              man inte tar någon hänsyn till verkligheten. Men det är möjligt
              att paragrafrytteriet är trevligare än att också konfronteras
              med verkligheten.
            </seg>
          </u>
          <note type="speaker" xml:id="i-39d2bb7142d33336-0">
            Anf. 31 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-8f8faf2b6a35aeee-2">
            <seg xml:id="i-ed666c9b5c7a1874-0">
              Herr talman! I en konstitutionell granskning kan man ju alltid
              beskylla dem som pekar på reglerna för att vara paragrafryttare,
              men så verkningsfullt är det kanske inte. Det är just regeringens
              efterföljning av reglerna som vi ska granska.
            </seg>
            <seg xml:id="i-a650ecbf69165a8b-0">
              Om regeringen hade velat skapa en situation av respekt och tillit
              mellan regering och riksdag, hade det tillkännagivande som man
              inte gillade som folkinitiativ givetvis följts av att man funderat
              över det, att man hade haft en diskussion på departementen och
              lagt fram ett förslag till riksdagen och i diskussion med riksdagens
              partier kommunicerat om tillkännagivandet från riksdagen och funderat
              över vilket regelverk som skulle följa. I stället skrev man efter
              riksdagens tillkännagivande en artikel under DN Debatt där man
              i praktiken sade: Vi ämnar inte hörsamma riksdagens tillkännagivande
              utan i stället lägga fram ett helt annat förslag.
            </seg>
            <seg xml:id="i-9e432417b2ab5a65-0">
              Det här går fortfarande att ändra. Propositionen har inte framlagts
              för riksdagen, och jag hoppas att regeringen vill verka för att
              det kommer en proposition till riksdagen som kan bifallas av en
              bred majoritet därför att man också hörsammar det tillkännagivande
              som man har fått vid upprepade tillfällen.
            </seg>
            <seg xml:id="i-0226f1f98ec3de11-0">
              Vidare tycker jag att Göran Magnussons resonemang om orättvisa
              kritikpunkter är lite märkligt. Han pekar på två sådana. Den ena
              gäller frågan om Östersjön som ett särskilt känsligt havsområde.
            </seg>
            <seg xml:id="i-fed653c18f888dbb-0">
              Vad vi där säger i reservationen är att regeringen efter att
              den insett att man inte skulle vilja eller skulle kunna fullfölja
              att göra en ensidig svensk ansökan skulle kunnat kommunicera detta
              med riksdagen tidigare än en dag innan en sådan ansökan skulle
              ha varit inlämnad till IMO. En dag dessförinnan fick riksdagen
              veta det. Man hade haft möjlighet att berätta det tidigare, och
              det har vi skrivit i reservationen. Det var inte uttryckt allvarligare
              än så att man skulle ha kunnat kommunicera detta tidigare med
              riksdagen.
            </seg>
            <seg xml:id="i-59964e2cb6befb5f-0">
              Vad gäller Utlänningsnämnden konstaterar vi att det inte är tillfyllest
              att ett tillkännagivande som gjordes 2002 fortfarande inte är
              uppfyllt, samtidigt som man säger att man vill uppfylla det. Det
              har tagit orimligt lång tid. Jag tycker inte att det är en särskilt
              hård kritik men en kritik som är förtjänad.
            </seg>
            <seg xml:id="i-9df478b9f14d3f61-0">
              Frågan om Östersjöns status som särskilt känsligt havsområde
              (avsnitt 1.1)
            </seg>
          </u>
          <note type="speaker" xml:id="i-f237bb3d88620115-0">
            Anf. 32 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-04d2f42894951af6-0">
            <seg xml:id="i-06f759486ca5bf52-0">
              Herr talman! Som framgått av den inledande debattrundan här kring
              årets granskningsbetänkande om statsrådens ämbetsutövning har
              en majoritet i KU i några fall funnit anledning att uttala viss
              kritik mot enskilt statsråds befattning med ett ärende eller regeringens
              hantering av det för granskning anmälda ärendet.
            </seg>
            <seg xml:id="i-376a164bfca1c6e4-0">
              När det gäller frågan om Östersjöns status som särskilt känsligt
              havsområde, som är avsnitt 1.1 i betänkandet, har en majoritet
              av KU:s ledamöter funnit anledning att rikta viss kritik mot regeringens
              handläggning av ett tillkännagivande från riksdagen. Vi moderater
              utgör tillsammans med de övriga borgerliga partierna och Miljöpartiet
              reservanterna. I reservation nr 1 anför vi närmare de motiv som
              vi anser leder fram till den här kritiken.
            </seg>
            <seg xml:id="i-39455313da30f1a4-0">
              Den 29 januari 2003 beslutade riksdagen på förslag av miljö-
              och jordbruksutskottet att tillkännage för regeringen som sin
              vilja att regeringen så snart som möjligt hos IMO, International
              Maritime Organization, skulle ansöka om att få klassa svenskt
              vatten i Östersjön som särskilt känsligt havsområde. Syftet bakom
              det är bland annat att genom olika skyddsåtgärder uppnå vissa
              miljökvalitetsmål. Miljö- och jordbruksutskottets förslag till
              riksdagen innebar i och för sig inget slutdatum för en sådan ansökan
              till IMO, utan det förutsattes alltså ske så snart som möjligt.
              Den 11 april 2003 gick dock i realiteten tidsfristen ut för att
              IMO skulle kunna hinna behandla en sådan ansökan inför ett beslutande
              möte i juni samma år. Och fanns det då ingen beredd ansökan på
              bordet hos IMO skulle ärendet inte kunna komma att behandlas utan
              fördröjas ytterligare.
            </seg>
            <seg xml:id="i-78fcec1230b017b6-0">
              Den 10 april, dagen innan, förklarade miljöministern inför miljö-
              och jordbruksutskottet att man inte skulle hinna få fram en rimlig
              ansökan till IMO av tillräcklig kvalitet före den 11 april. Samma
              dag svarade också statsministern vid en frågestund här i riksdagen
              på frågan att regeringen bedömde att en ansökan till IMO skulle
              göras tillsammans med andra stater runt Östersjön för att få ett,
              som det hette, maximalt genomslag och en snabb behandling. En
              nationell ansökan bara för svensk del skulle inte behandlas snabbare
              av IMO, framgick det också av statsministerns svar.
            </seg>
            <seg xml:id="i-065d7a13b8abb9af-0">
              Enligt vad vi reservanter nu anser har framkommit under granskningen
              har det dock funnits både tid och kunskap för regeringen att informera
              riksdagen tidigare om sina bedömningar kring en sådan här ansökan
              än att så att säga spara på beskedet till dagen innan tidsfristen
              hos IMO skulle löpa ut. Om regeringen nämligen ser att ett tillkännagivandebeslut
              av riksdagen av ett eller flera skäl inte kan efterkommas är det
              av stor vikt att regeringen så snart som möjligt underrättar riksdagen
              om det förhållandet och grunderna härför på ett sådant sätt att
              informationen är tillgänglig för riksdagens samtliga ledamöter,
              det vill säga inte bara de direkt berörda ledamöterna i utskottet
              eller utskottets kansli.
            </seg>
            <seg xml:id="i-41cab887d895f2a9-0">
              Med det sagda, herr talman, ber jag att få yrka på godkännande
              av anmälan i reservation nr 1 i granskningsbetänkandet.
            </seg>
          </u>
          <note type="speaker" xml:id="i-e6b7eaccd18777ef-0">
            Anf. 33 LISELOTT HAGBERG (fp):
          </note>
          <u who="liselott_hagberg_017628" xml:id="i-898ebdc58ce7069b-0">
            <seg xml:id="i-277e7ec1f5940189-0">
              Herr talman! Det var ett enigt miljö- och jordbruksutskott som
              i slutet av 2002 beslutade sig för att föreslå riksdagen att fatta
              beslut om ett tillkännagivande till regeringen, ett tillkännagivande
              med innebörden att regeringen så snart som möjligt skulle ansöka
              hos IMO om att ge svenskt vatten i Östersjön status som särskilt
              känsligt havsområde. Utskottet menade vidare att regeringen skulle
              påskynda arbetet inom Helcom för att även övriga delar av Östersjön
              skulle komma att klassas som särskilt känsligt havsområde.
            </seg>
            <seg xml:id="i-b8a1d55bfd39760c-0">
              Anledningen till att utskottet och senare även riksdagen i januari
              2003 ansåg att frågan var så särskilt angelägen och särskilt brådskande
              var att det hade inträffat ett fartygshaveri utanför den spanska
              kusten som följdes av ett omfattande oljeläckage. Eftersom oljetransporterna
              på Östersjön ökat kraftigt under senare år fanns ju riskerna och
              de ökar ju också att liknande händelser skulle kunna inträffa
              i vår närhet.
            </seg>
            <seg xml:id="i-ef07dcf54546d566-0">
              Vi ska också ha i minnet att riksdagen har fastställt ett antal
              miljökvalitetsmål, och ett av målen är Hav i balans, levande kust
              och skärgård. Målet innebär att Västerhavet och Östersjön ska
              ha långsiktigt hållbar produktionsförmåga och att den biologiska
              mångfalden ska bevaras.
            </seg>
            <seg xml:id="i-4b2aae37a3a38fb0-0">
              Nu är det ju faktiskt inte så att vi ska granska miljö- och jordbruksutskottet
              och riksdagens skäl till det ställningstagande som gjordes. Vi
              ska inte recensera det beslutet. Just den frågan skulle kräva
              en helt egen debatt eftersom det är få miljöer i världen som är
              så känsliga som just Östersjön. Nej, det vi har granskat är hur
              regeringen har hanterat riksdagens tillkännagivande.
            </seg>
            <seg xml:id="i-6e593f37b3d89441-0">
              Riksdagens tillkännagivande handlar, som jag sade tidigare, om
              att regeringen först skulle gå fram med en egen ansökan för Sveriges
              del om Östersjön och samtidigt arbeta för en gemensam ansökan
              för hela Östersjön. Man skulle alltså köra på dubbla spår. Men
              regeringen gjorde ett eget val med miljöministern i spetsen. Regeringen
              valde att gå sin egen väg. Regeringen valde enkelspår, skulle
              man kunna uttrycka det. Det hade varit möjligt att lämna in en
              ansökan till IMO redan under april 2003. Det hade varit möjligt
              om regeringen hade velat. Det gjordes dock inte, eftersom regeringen
              inte ansåg att det var vare sig möjligt eller intressant. Regeringen
              hade redan bestämt sig för att gå sin egen väg. En ansökan skulle
              göras tillsammans med övriga stater runt Östersjön.
            </seg>
            <seg xml:id="i-6306cbe982de535c-0">
              KU har hört miljöministern i en muntlig utfrågning, och vid den
              muntliga utfrågningen uttrycktes skälet till regeringens valda
              väg på ett ganska tydligt vis, tycker jag. Miljöministern sade
              nämligen så här: När det gäller frågan hur vi skall hantera den
              här typen av konflikter är min utgångspunkt att det ofta är så
              att när man väl har samma faktaunderlag, samma utgångspunkter,
              brukar man ofta komma till en samsyn.
            </seg>
            <seg xml:id="i-36f81f3e44d84c17-0">
              Hon talar vidare om att företrädare för regeringen besökt miljö-
              och jordbruksutskottet för att informera och ge utskottet tillfälle
              att ställa frågor. Miljöministern konstaterar: Jag kan konstatera
              att vi trots dessa ansträngningar inte har haft samma verklighetsbild.
              Då skulle man kunna läsa mellan raderna och säga att regeringen
              anser att riksdagen hade fattat ett felaktigt beslut, och det
              tycker jag är i högsta grad anmärkningsvärt.
            </seg>
            <seg xml:id="i-4bd90e1402089dbb-0">
              Man skulle också kunna säga att miljöministern har blivit en
              stamgäst när KU granskar. Förra året handlade det om valfångstfrågor
              och bristfälliga förberedelser inför ett internationellt möte,
              och i år handlar det om nonchalerande av riksdagens beslut och
              bristfällig information. Man måste ju säga att den här återkommande
              kritiken inte direkt stärker förtroendet för miljöministern.
            </seg>
            <seg xml:id="i-ec77c1fc1057be8f-0">
              I vår reservation, som är nr 1 jag yrkar på godkännande av anmälan
              i den pekar vi just på den bristande informationen till riksdagen
              när regeringen fattat beslut om att gå en annan väg.
            </seg>
          </u>
          <note type="speaker" xml:id="i-75483b39fe640e73-0">
            Anf. 34 KERSTIN LUNDGREN (c):
          </note>
          <u who="kerstin_lundgren_078b71" xml:id="i-16231db4fbff6448-3">
            <seg xml:id="i-8655bc426ee1239a-0">
              Herr talman! Östersjöns status som särskilt känsligt havsområde
              om detta har vi fått en anmälan. Granska Lena Sommestads och statsminister
              Göran Perssons hantering av frågan om ansökan hos IMO! Det var
              uppdraget. Vi har fullföljt det uppdraget i konstitutionsutskottet,
              och vi har, förhoppningsvis från en majoritet här i kammaren så
              småningom, funnit att Lena Sommestad och regeringen hade haft
              möjlighet att informera riksdagens alla ledamöter tidigare än
              i elfte timmen, en dag före det att ansökan skulle vara inlämnad.
            </seg>
            <seg xml:id="i-300e7ea4e9eec8d7-0">
              Skälet till att det är viktigt att ha en tidig information till
              kammaren, till alla i riksdagen, är ju att de ledamöter som har
              varit engagerade i de här frågorna och de ledamöter som har blivit
              engagerade under resans gång ska få möjlighet att rätta till eller
              påtala och agera för att hävda riksdagens eller sin uppfattning.
              Är man ute så sent så är det naturligtvis så att riksdagens ledamöter
              ställs inför faktum.
            </seg>
            <seg xml:id="i-792443f89f58a350-0">
              Om man från regeringen tidigt vet att man inte tänker göra den
              bedömning som riksdagen har gjort utan en helt annan bedömning,
              då är det naturligtvis angeläget att regeringen tar sitt ansvar
              för att meddela detta till kammaren och ange skälet för det.
            </seg>
            <seg xml:id="i-6b4eae9ba3994795-0">
              Av den utfrågning som hölls med miljöminister Lena Sommestad
              framgick det ganska klart att regeringen inte har svävat i tvivelsmål
              om vad som riksdagens majoritet önskade.
            </seg>
            <seg xml:id="i-c33dd99df6d97dcb-0">
              Regeringen fick ett uppdrag från riksdagen som var väldigt tydligt.
              Man ville se Sverige gå fram på egen hand med förhoppningen att
              svenskt vatten därmed skulle kunna klassas snabbare än i en gemensam
              process. Man bad oss också att vi skulle intensifiera processen.
              Så svarade Lena Sommestad i vår utfrågning.
            </seg>
            <seg xml:id="i-ae8572595120943d-0">
              Samtidigt kan vi konstatera att miljöministern inte kunde redogöra
              att hon hade vidtagit några åtgärder för att göra detta möjligt.
              Hon fullföljde inte det spåret, utan hon fullföljde det spår som
              från början var utlagt. Det hade varit möjligt att komma fram
              om regeringen gett Sjöfartsverket i uppdrag att granska dessa
              frågor. Då hade man verkligen kunnat göra en prövning och en avvägning
              av om man skulle gå fram själv eller i en gemensam process. Men
              man valde bort det spåret redan på tidigt stadium, vilket framgår
              ganska tydligt av utfrågningen. Det framgår också tydligt att
              regeringen var medveten om uppdraget. Man var inte obekant med
              det.
            </seg>
            <seg xml:id="i-a537abf7a18de7f6-0">
              Jag tycker att vi i reservationen är ganska milda i kritiken
              mot denna hantering. Vi har funnit att regeringen hade kunnat
              informera om sin bedömning tidigare och om att man inte vidtagit
              de begärda åtgärderna. Det är en mild kritik. Vi hade kunnat vara
              skarpare. Men jag är glad att vi i alla fall kunde enas om denna
              formulering. Jag yrkar på godkännande av anmälan i denna reservation
              och hoppas att det så småningom också blir kammarens ställningstagande.
            </seg>
          </u>
          <note type="speaker" xml:id="i-9104d6eb9bbb1da7-0">
            Anf. 35 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-8f8faf2b6a35aeee-3">
            <seg xml:id="i-bc464ea98fe4006d-0">
              Herr talman! I vattnen runt vårt land flyter båtar som snarast
              går att beskriva som miljömässiga bomber, enkelskroviga fartyg
              och osäkra oljetankrar. En ökande fartygstrafik riskerar att ställa
              till med allvarliga miljökatastrofer, om en olycka sker.
            </seg>
            <seg xml:id="i-82c0cc0c0bf0898c-0">
              Efter ett par oljekatastrofer i vatten nära oss begärde miljö-
              och jordbruksutskottet ett tillkännagivande till regeringen av
              innebörden att regeringen så snart som möjligt hos IMO skulle
              ansöka om att svenskt vatten i Östersjön skulle få PSSA-status,
              status som särskilt känsligt havsområde. Detta var den 29 januari
              2003.
            </seg>
            <seg xml:id="i-a5d7089d547fb2f8-0">
              Det har under granskningen tvistats lite om vad uttrycket så
              snart som möjligt egentligen innebär. Men den debatt som följde
              av miljö- och jordbruksutskottets begäran om ett tillkännagivande
              i den här kammaren vilket också erkändes av Lena Sommestad i utfrågningen
              gick ut på att man ville ha en ansökan inskickad så att IMO kunde
              fatta beslut om att svenskt vatten skulle klassas som PSSA vid
              sitt möte i juni samma år.
            </seg>
            <seg xml:id="i-67ac52e9560800fc-0">
              Frågan ställdes då: Gjorde regeringen vad den kunde för att hörsamma
              detta tillkännagivande? Arbetade man med båda spåren, både med
              samarbetet inom Helcom för att få in en gemensam Östersjöansökan
              och med en ensidig svensk ansökan för att få svenskt vatten klassat
              som PSSA så snart som möjligt? Jag tycker inte att man gjorde
              det.
            </seg>
            <seg xml:id="i-2c8ad87acc82f443-0">
              Man gav inte Sjöfartsverket de tilläggsinstruktioner som de borde
              ha utifrån det uppdrag de hade fått redan 2001. Man flaggade inte
              för de andra Östersjöländerna om att man tänkte gå in med en ansökan.
              I stället svarade man med anledning av de frågor som vi ställde:
              I slutändan när det möjligen var dags att gå in med en svensk
              ansökan kunde man inte det, för om man plötsligt berättade detta
              för de andra länderna skulle det kanske uppfattas som märkligt.
              Ja, det var ju för att man inte tidigare hade flaggat för detta,
              för att man inte genast hade berättat för dem att det fanns ett
              riksdagsbeslut som säger att vi också bör arbeta på en ensidig
              svensk ansökan.
            </seg>
            <seg xml:id="i-6a8bcb443f4e18a5-0">
              Man inledde inte något samarbete med olika myndigheter för att
              få till stånd en så snabb ensidig ansökan som möjligt. Man såg
              inte ens till att så snabbt som möjligt kontrollera när en sådan
              ansökan skulle vara inne. Det dröjde innan man hade full koll
              vilket slutdatum det var för att hinna få in en ansökan till IMO:s
              junimöte.
            </seg>
            <seg xml:id="i-a4e688dc595493c4-0">
              I stället fokuserade man ensidigt på en ansökan som var gemensam
              med de andra Östersjöstaterna. Man kan i och för sig ta upp en
              diskussion om intensiteten i detta arbete eftersom det vid vår
              granskning visade sig att det var Ryssland som först tog kontakt
              med Sverige och undrade vad som egentligen var på gång och inte
              tvärtom. Man lämnade dock in en ansökan, och nu är Östersjön klassad
              som särskilt känsligt havsområde, vilket givetvis ska framhållas
              som någonting positivt.
            </seg>
            <seg xml:id="i-8f86242d9ffcb5fd-0">
              Men om jag återgår till den formella granskningen och det beslut
              om ett tillkännagivande som riksdagen fattade verkar det inte
              som att man arbetat på att också få till stånd en ensidig svensk
              ansökan.
            </seg>
            <seg xml:id="i-d76ae49ddd0ce8f5-0">
              Den 10 april informerade slutligen Lena Sommestad miljö- och
              jordbruksutskottet om att man inte skulle kunna lämna in en sådan
              ansökan av tillräckligt god kvalitet i tid. Samma dag svarade
              Göran Persson samma sak på en fråga av Maria Wetterstrand här
              i kammaren. Detta var den 10 april.
            </seg>
            <seg xml:id="i-f9a1593e739415f3-0">
              Den 11 april skulle en sådan ansökan vara inlämnad. För de riksdagsledamöter
              som ville reagera på regeringens svar på tillkännagivandet kan
              man lugnt säga att det inte lämnades mycket tid över för sådana
              reaktioner.
            </seg>
            <seg xml:id="i-22b8736fe477a3d1-0">
              En utskottsminoritet och förhoppningsvis senare en kammarmajoritet
              konstaterar i en reservation att regeringen hade haft möjlighet
              att tidigare lämna information så att dialogen mellan riksdagen
              och regeringen hade kunnat bygga på att man hade samma information.
            </seg>
            <seg xml:id="i-a4c859af22e7a2a6-0">
              I diskussionen om varför detta inte gjordes pekade Lena Sommestad
              som flera talare här har varit inne på att hon inte tyckte att
              beslutet var så bra. Man skulle kanske få problem i det gemensamma
              Helcomarbetet, och man tyckte inte att riksdagen förstod argumenten.
              Men den formen av överprövning av tillkännagivanden ska inte kunna
              göras av regeringen ensam utan att man informerar riksdagen i
              tid. Det anser vi inte att man har gjort.
            </seg>
            <seg xml:id="i-700482d89eaba061-0">
              Mot bakgrund av detta vill vi fem partier understryka vikten
              av att kammaren får information i tid om regeringen inte tänker
              hörsamma ett tillkännagivande fullt ut, vilket också reservation
              nr 1 går ut på, och härmed yrkar jag på godkännande av anmälan
              i den.
            </seg>
          </u>
          <note type="speaker" xml:id="i-aeeab21944861c42-0">
            Anf. 36 HELENE PETERSSON (s):
          </note>
          <u who="helene_petersson_450e0f" xml:id="i-76cf5043c2e26652-0">
            <seg xml:id="i-f29729a7d58e6729-0">
              Herr talman! Den 2 april 2004 godkände IMO Sveriges och sju andra
              länders ansökan om att få Östersjön klassificerat som särskilt
              känsligt havsområde, PSSA. Godkännandet kom efter en livlig debatt
              där Ryssland i kraftfulla ordalag ifrågasatte lagligheten i detta
              beslut. Man sade att riktlinjer för beslut om PSSA inte följts
              eftersom man inte tagit hänsyn till alla länders intressen, det
              vill säga till Rysslands, och att inte alla berörda länder, det
              vill säga Ryssland, varit med på ansökan.
            </seg>
            <seg xml:id="i-e7cc2ad8e7a22063-0">
              Från svensk sida redovisades då det som hade gjorts från övriga
              Östersjöländers sida för att få Ryssland med på tåget. Ordföranden
              förklarade att enligt hans sätt att läsa riktlinjerna hade dessa
              följts. Även hans uttalande ifrågasattes av Ryssland. Efter omröstningen
              godkändes Östersjöområdet som PSSA.
            </seg>
            <seg xml:id="i-26773f381047be4b-0">
              Detta var ett utdrag från rapporten från det 51:a mötet med IMO:s
              havsskyddskommitté.
            </seg>
            <seg xml:id="i-afdbfa8021cbb3ba-0">
              För att backa tillbaka lite i tiden: Riksdagen gav den 29 januari
              2003 regeringen till känna att regeringen så snart som möjligt
              hos IMO skulle ansöka om att svenska vatten i Östersjön skulle
              få status som särskilt känsligt havsområde. Vidare borde regeringen
              ytterligare påskynda arbetet inom Helcom för att övriga länder
              i Östersjöregionen skulle kunna få sina vatten klassade som särskilt
              känsliga havsområden ett arbete som har varit i gång ända sedan
              2001 då man i Köpenhamnsdeklarationen beslutade att arbeta för
              att en gemensam ansökan skulle lämnas in 2003.
            </seg>
            <seg xml:id="i-94b7bc0ae01e1a8d-0">
              Herr talman! Vi förutsätter att regeringen avser att följa riksdagens
              beslut, och jag vill då ställa mig några frågor.
            </seg>
            <seg xml:id="i-69a6c72723ebeb01-0">
              Ger riksdagens tillkännagivande någon handlingsfrihet vad det
              gäller metoden eller strategin, som Folkpartiet tidigare uttalade
              sig om, för regeringen när målet att få sakfrågan löst är klart
              och tydligt?
            </seg>
            <seg xml:id="i-798a8ebe4294fd91-0">
              Ja, läser man protokollet från den debatt som miljö- och jordbruksutskottet
              hade ser man att den moderata ledamoten uttrycker att man i första
              hand ska använda Helcom och att Sverige som andra alternativ ska
              gå in ensam till IMO.
            </seg>
            <seg xml:id="i-efffc443413229f2-0">
              Tillkännagivandet omfattar både svenskt vatten och gemensamt
              agerande. Miljöministern var medveten om att svenskt vatten stod
              först. Regeringen har också ett ansvar för att få sakfrågan i
              hamn. Det har funnits en medvetenhet i regeringen och även i miljö-
              och jordbruksutskottet efter den information som man faktiskt
              fick i november 2002 om vilka krav som skulle ställas i samband
              med ansökan: IMO:s riktlinjer ska följas.
            </seg>
            <seg xml:id="i-69b7b2c99c563f8a-0">
              Vad är då snarast möjligt? Regeringen har ett ansvar att få sakfrågan
              i hamn, och för det fordras ett underlag med en sådan kvalitet
              att ansökan kan vinna gehör. Regeringen har fått ett fullgott
              underlag som har möjliggjort ett godkännande. Frågan har också
              haft hög prioritet. Det kan vi faktiskt se av det antal aktiviteter
              som Sverige tagit initiativ till, och den svenska regeringen har
              drivit frågan för att få den i hamn så snart som möjligt.
            </seg>
            <seg xml:id="i-ad5f0f0a95c75a87-0">
              Har regeringen ignorerat riksdagens beslut? Nej, det finns inget
              som tyder på detta, enligt vårt sätt att se. Regeringen har hela
              tiden betonat och varit medveten om riksdagens beslut, men man
              har också varit medveten om det arbete som redan startats tillsammans
              med de andra länderna och om vilka krav IMO ställer och om vad
              som fordras för att vinna i sak. Vi anser också att regeringen
              har uppfyllt sin informationsskyldighet.
            </seg>
            <seg xml:id="i-ebdb07883bb02715-0">
              Har det funnits utrymme för regeringen att tidigare än vad som
              skedde redovisa för riksdagen sina bedömningar om att inte vidta
              de begärda åtgärderna, och har det varit regeringens avsikt att
              tillkännagivandet inte skulle komma att kunna efterkommas?
            </seg>
            <seg xml:id="i-5f9f65f6a819d7e4-0">
              Nej, säger vi också här. Regeringen har hela tiden avsett att
              efterkomma tillkännagivandet. Regeringen har också arbetat intensivt
              för att få ett godkännande, och när riksdagen gav sitt tillkännagivande
              gav faktiskt, Gustav Fridolin, regeringen också Sjöfartsverket
              och de andra myndigheterna, den 25 februari, uppdraget att arbeta
              parallellt med båda spåren.
            </seg>
            <seg xml:id="i-dd2798ce806143ab-0">
              Rapporten kom den 31 mars 2003. Den 10 april informerade miljöministern
              miljö- och jordbruksutskottet, och samma dag uppgav statsministern
              i en frågestund att regeringen hade gjort bedömningen att en PSSA-ansökan
              skulle göras tillsammans med övriga stater runt Östersjön för
              att få maximalt genomslag och snabb behandling.
            </seg>
            <seg xml:id="i-f0a585a8e406e7d0-0">
              Tiden vi talar om från det att rapporten kom, som var underlag
              för regeringens ställningstagande, till informationstillfället
              i riksdagen och för utskottet är tio dagar.
            </seg>
            <seg xml:id="i-ef4206aee85b743d-0">
              Herr talman! Vi anser att det inte kan finnas någon anledning
              till någon som helst konstitutionell form av kritik av regeringens
              handläggande i detta ärende. Vi ställer oss bakom utskottets ställningstagande
              och yrkar på godkännande av utskottets anmälan.
            </seg>
          </u>
          <note type="speaker" xml:id="i-b52b6bf257e0a0ed-0">
            Anf. 37 LISELOTT HAGBERG (fp) replik:
          </note>
          <u who="liselott_hagberg_017628" xml:id="i-898ebdc58ce7069b-1">
            <seg xml:id="i-a21973636ecbe569-0">
              Herr talman! Både Helene Petersson och jag har haft tillfälle
              att sitta med och ställa frågor till miljöministern och lyssna
              till miljöministerns svar i den muntliga utfrågning som KU har
              haft. Där sade miljöministern att riksdagens vilja var väldigt
              tydlig. Ändå valde miljöministern och regeringen att gå en annan
              väg. Riksdagens vilja var att en ansökan skulle lämnas in så snart
              som möjligt och att ansökan skulle göras för svenska vatten först.
              Kan man då säga att miljöministern har respekterat riksdagens
              beslut?
            </seg>
          </u>
          <note type="speaker" xml:id="i-15107d4b8bb9d76d-0">
            Anf. 38 HELENE PETERSSON (s) replik:
          </note>
          <u who="helene_petersson_450e0f" xml:id="i-76cf5043c2e26652-1">
            <seg xml:id="i-6153626bec545b5c-0">
              Herr talman! Ja, jag tycker det. För man var också mycket medveten
              om vilka regler och krav som fanns, och man hade ansvar från regeringens
              sida. Men samtidigt som man sade att man skulle fortsätta att
              arbeta på det spår som man började med 2001 träffade Närings-
              och Miljödepartementen, den 25 februari, sina respektive myndigheter
              och gav dem ett tilläggsuppdrag, att även det svenska spåret skulle
              läggas fram.
            </seg>
          </u>
          <note type="speaker" xml:id="i-26b4fc1a1f6232f4-0">
            Anf. 39 LISELOTT HAGBERG (fp) replik:
          </note>
          <u who="liselott_hagberg_017628" xml:id="i-898ebdc58ce7069b-2">
            <seg xml:id="i-dd6f68c5688715ae-0">
              Herr talman! Som jag refererade till i mitt inlägg var miljöministerns
              uppfattning att det fanns en konflikt. Riksdagen hade en uppfattning,
              och regeringen hade en annan. Jag tror att hon uttryckte det som
              att man, när man har samma utgångspunkter, ofta kommer fram till
              en samsyn. Hon talade också om att man från Miljödepartementets
              sida hade gjort ansträngningar genom att man vid upprepade tillfällen
              hade besökt miljö- och jordbruksutskottet för att informera och
              ge möjlighet att ställa frågor om just den fråga som vi diskuterar.
              Ändå säger hon alltså att man har misslyckats, trots att man har
              gjort upprepade ansträngningar.
            </seg>
            <seg xml:id="i-7bd8bcdf3d2efe5d-0">
              I och med att miljöministern säger så lyfter hon väldigt tydligt
              fram att det beslut som riksdagen har fattat är ett beslut som
              regeringen inte känner är förenligt med regeringens uppfattning.
              Man känner inte att man delar den uppfattningen. Ändå valde man
              att låta bli att informera riksdagen.
            </seg>
            <seg xml:id="i-de7513f76472e57d-0">
              Då måste jag fråga Helene Petersson om det kan anses tillfredsställande
              att komma så sent som en dag innan det var för sent att lämna
              in den ansökan som riksdagen hade önskat att regeringen skulle
              lämna in.
            </seg>
          </u>
          <note type="speaker" xml:id="i-c0294cab72dce414-0">
            Anf. 40 HELENE PETERSSON (s) replik:
          </note>
          <u who="helene_petersson_450e0f" xml:id="i-76cf5043c2e26652-2">
            <seg xml:id="i-2e9e564bc6f86499-0">
              Herr talman! Jag antar att både miljö- och jordbruksutskottet
              och regeringen och även riksdagen är ute efter att få sakfrågan
              i hamn. Det fordras ett underlag med kvalitet för den ansökan,
              och för att få en kvalitet på ansökan fordras det en ordentlig
              utredning. Det uppdraget hade Sjöfartsverket tillsammans med de
              andra myndigheterna fått, och de hade fått tid till den 31 mars,
              med utgångspunkt i att det skulle lämnas in i juni på Helcommötet.
            </seg>
            <seg xml:id="i-5ad8995193fcd21c-0">
              Så snart som möjligt är vad denna fråga som vi har diskuterat,
              om ett tillkännagivande, handlar om. Vi vill absolut inte ha det
              datumsatt, men så snart som möjligt måste också innebära att regeringen
              har en möjlighet att få fram en sådan kvalitet på ansökan att
              man kommer att få saken i hamn. Ur den aspekten säger ni en dag
              i förväg, och jag säger tio dagar efter rapporten har lämnats.
            </seg>
          </u>
          <note type="speaker" xml:id="i-635f393c7c0ed44e-0">
            Anf. 41 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-8f8faf2b6a35aeee-4">
            <seg xml:id="i-56f3b9329c8b8d22-0">
              Herr talman! Låt oss också föra ned diskussionen, så som gjordes
              avslutningsvis, till den enda punkt där det finns någon konstitutionell
              oenighet oss emellan och den punkt där det också föreligger en
              reservation.
            </seg>
            <seg xml:id="i-e14674815b6d2c28-0">
              Den 10 april redovisade regeringen för riksdagen, bland annat
              som ett svar på en direkt fråga från Maria Wetterstrand men framför
              allt för miljö- och jordbruksutskottet dit Lena Sommestad kom,
              att man inte kunde gå in med en ensidig svensk ansökan inom den
              tidsram som riksdagen hade förväntat sig.
            </seg>
            <seg xml:id="i-f9522038e1ca7864-0">
              Den 11 april löpte tiden ut. Som jag sade i mitt anförande gav
              det här väldigt kort tid för riksdagens ledamöter, de som kanske
              hade gjort en annan analys än regeringen, att reagera på regeringens
              ställningstagande, på regeringens analyser och riksdagens ställningstagande.
            </seg>
            <seg xml:id="i-63f210a972341cae-0">
              Kunde regeringen och det är min fråga till Helene Petersson ha
              redovisat detta tidigare för riksdagen? Ger inte vårt granskningsunderlag
              utrymme för tron eller möjligheten att regeringen vid ett tidigare
              tillfälle kunde ha informerat riksdagen om detta?
            </seg>
          </u>
          <note type="speaker" xml:id="i-2a72cf4f227fb996-0">
            Anf. 42 HELENE PETERSSON (s) replik:
          </note>
          <u who="helene_petersson_450e0f" xml:id="i-76cf5043c2e26652-3">
            <seg xml:id="i-9379822fca8bd3c6-0">
              Herr talman! Jag vidhåller att regeringen väldigt snart efter
              rapporten kom till miljö- och jordbruksutskottet. Man hade också
              svarat i interpellationsdebatt. Bland annat Ulrica Messing svarade
              redan i februari på frågan om en gemensam ansökan. Man sade: Är
              inte de andra med så går vi in med en egen ansökan. Regeringen
              släppte aldrig det, och man arbetade på det kontinuerligt under
              hela tiden. Aktiviteterna visade det.
            </seg>
            <seg xml:id="i-a863433e0cb23ffb-0">
              När det gäller tidsfrågan var det en outtalad uppfattning från
              riksdagen, och regeringen tolkade att man ville ha en ansökan
              så snart man hade möjlighet i de möteskonstellationer som fanns.
              Men det skulle vara en ansökan med kvalitet. Till det fordrades
              ett underlag, och det var Sjöfartsverkets rapport.
            </seg>
          </u>
          <note type="speaker" xml:id="i-d78b65831a9fc5dc-0">
            Anf. 43 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-8f8faf2b6a35aeee-5">
            <seg xml:id="i-1bbb0fb00a512c55-0">
              Herr talman! Helene Petersson säger att regeringen aldrig släppte
              den handlingslinje som riksdagen hade önskat. Därom gör vi olika
              analyser. Som jag läser granskningsmaterialet framstår det för
              mig som att regeringen redan innan rapporten hade kommit från
              Sjöfartsverket hade för avsikt att ensidigt satsa på en gemensam
              Östersjöansökan. Min fråga kvarstår. Vore det inte lämpligt om
              informationen hade kommit till riksdagen tidigare än den 10 april,
              dagen innan en ansökan slutligen skulle varit inlämnad för att
              kunna behandlas på junimötet?
            </seg>
            <seg xml:id="i-802d55f488a87dd8-0">
              Man kan möjligen sammanfatta skiljaktigheterna oss emellan som
              att vi båda ville i hamn med den här frågan, vi ville båda få
              Östersjön klassad som ett särskilt känsligt havsområde, men skillnaden
              är att när regeringen hade hamnen i sikte ville man samtidigt
              att ingenting skulle läcka ut. Vi ville gärna att vissa saker
              skulle läcka ut till riksdagen, att riksdagen skulle kunna få
              ta del av den information som regeringen satt på före den 10 april,
              även om vi inte vill att båtar läcker på vägen in mot hamn.
            </seg>
          </u>
          <note type="speaker" xml:id="i-0c4a8a82537b013a-0">
            Anf. 44 HELENE PETERSSON (s) replik:
          </note>
          <u who="helene_petersson_450e0f" xml:id="i-76cf5043c2e26652-4">
            <seg xml:id="i-b6b7f2fabbb50628-0">
              Herr talman! Jag tror inte att vi kommer närmare varandra i den
              här sakfrågan. Jag vidhåller att kvaliteten på ansökan åstadkoms
              av rapporten som lämnades från Sjöfartsverket.
            </seg>
          </u>
          <note type="speaker" xml:id="i-0c84bfe9d9eb0f2e-0">
            Anf. 45 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-16231db4fbff6448-4">
            <seg xml:id="i-3c18353848961447-0">
              Herr talman! Jag har bara en kort fråga som knyter an till det
              tidigare replikskiftet med Gustav Fridolin. Helene Petersson,
              hade regeringen kunnat informera om sin bedömning tidigare än
              den 10 april?
            </seg>
          </u>
          <note type="speaker" xml:id="i-6a88a432b03fdce3-0">
            Anf. 46 HELENE PETERSSON (s) replik:
          </note>
          <u who="helene_petersson_450e0f" xml:id="i-76cf5043c2e26652-5">
            <seg xml:id="i-f6f1b52e808a8a30-0">
              Herr talman! Jag kan inte annat än upprepa att regeringen behövde
              det underlag som de fick från Sjöfartsverket och de andra myndigheterna.
              Det var ett underlag för den bedömning man gjorde av hur man skulle
              kunna gå in med en ansökan. Den rapporten fick regeringen den
              31 mars.
            </seg>
          </u>
          <note type="speaker" xml:id="i-ac20623aa2e6796d-0">
            Anf. 47 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-16231db4fbff6448-5">
            <seg xml:id="i-9edf40a3205c506c-0">
              Herr talman! Miljöministern säger: Jag tror att det är viktigt
              att ha klart för sig att när tillkännagivandet från riksdagen
              kom den 29 januari fanns det i det läget knappast några förutsättningar
              att hinna med en ansökan så snabbt som till den 11 april.
            </seg>
            <seg xml:id="i-bcc0dd9994a8f092-0">
              Det är naturligtvis intressant att se vad regeringen har gjort.
              Men jag hör att Helene Petersson och Socialdemokraterna gör bedömningen
              att regeringen inte alls hade kunnat informera om sin bedömning
              tidigare än en dag innan ansökan skulle lämnas in. Vi delar inte
              den bedömningen, Helene Petersson, därav den reservation som jag
              hoppas blir kammarens.
            </seg>
          </u>
          <note type="speaker" xml:id="i-30e6f26c1659e154-0">
            Anf. 48 HELENE PETERSSON (s) replik:
          </note>
          <u who="helene_petersson_450e0f" xml:id="i-76cf5043c2e26652-6">
            <seg xml:id="i-76344c7474cf7e5f-0">
              Herr talman! Jag tror inte heller att vi kan komma så långt att
              vi enas om det här. Jag har framfört de åsikter som vi har från
              vårt håll.
            </seg>
          </u>
          <note type="speaker" xml:id="i-483975e422a337df-0">
            Anf. 49 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-04d2f42894951af6-1">
            <seg xml:id="i-3cdfbe5a579b8221-0">
              Herr talman! Det är lite bestickande när man hör miljöministern
              uttala sig i frågan huruvida man kan informera riksdagen eller
              ej om slutdatumet den 11 april är tillräckligt. När hon säger
              det redan i januari borde det väl stå klart att regeringen haft
              intrycket redan då att det inte går. Då hade man kunnat informera
              riksdagen om det.
            </seg>
            <seg xml:id="i-28b437a876b154cb-0">
              Vitsen med tillkännagivanden som riksdagen beslutar om är att
              hela riksdagen ställer sig bakom tillkännagivandet. Hela riksdagen
              ska alltså underrättas om skälen till varför regeringen i en eller
              annan mening inte kan efterkomma riksdagens beslut. Då räcker
              det inte med att man tar upp frågan i en interpellationsdebatt,
              i en fråga, informerar berört utskotts kansli eller utskottets
              ledamöter. Det är vackert så, men det är hela riksdagen som har
              fattat beslutet om tillkännagivandet, eller i varje fall en majoritet
              av riksdagen. Det är alltså riksdagen som enhet som i så fall
              ska underrättas. Här har regeringen egentligen brustit.
            </seg>
            <seg xml:id="i-b0b795881d025f77-0">
              Kärnfrågan kvarstår. Redan den 29 januari hade tydligen miljöministern
              intrycket att man inte skulle klara det före den 11 april. Då
              hade man kunnat tänka sig att man hade underrättat hela riksdagen
              om den insikten före den 10 april som nu blev fallet.
            </seg>
          </u>
          <note type="speaker" xml:id="i-cb148e044e43cc1c-0">
            Anf. 50 HELENE PETERSSON (s) replik:
          </note>
          <u who="helene_petersson_450e0f" xml:id="i-76cf5043c2e26652-7">
            <seg xml:id="i-d2c04f20a3cf199a-0">
              Herr talman! Nu tar Henrik S Järrel upp en annan sak som vi också
              har diskuterat ganska mycket i konstitutionsutskottet. Det är
              på vilket sätt man ska gå ut med information till riksdagen. Räcker
              det med att ge information till utskottet? Räcker det att svara
              på en fråga eller en interpellation? Eller måste man från regeringens
              sida lämna en proposition där man föreslår ett förändrat sätt
              att hantera en sakfråga?
            </seg>
            <seg xml:id="i-892114cb61bb47e9-0">
              I detta fall innehåller tillkännagivandet två vägar. Om vi tittar
              på hur den moderata ledamoten i miljö- och jordbruksutskottet
              uttrycker sig så uttrycker han att vi i första hand ska gå in
              med en ansökan tillsammans med de andra länderna och i andra hand
              för svenskt vatten. Egentligen förstår jag inte Moderaternas kritik
              här. I detta fall har faktiskt regeringen lyckats på det sätt
              som den moderata ledamoten önskade.
            </seg>
          </u>
          <note type="speaker" xml:id="i-08a186047c2de291-0">
            Anf. 51 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-04d2f42894951af6-2">
            <seg xml:id="i-5f0747a34ce672ce-0">
              Herr talman! Bekymret var att det stod klart ganska tidigt att
              den enda Östersjöstat som inte var med på noterna och som dessutom
              riskerade att bidra rätt mycket med nedsmutsningen var Ryssland.
              De har ingen stor och lång kuststräcka utmed Östersjön, men den
              fartygstrafik som går till och från enklaven Kaliningrad är ändå
              betydande. Det har stått klart ganska tidigt att man inte kommer
              att få med sig alla stater på en gemensam ansökan till IMO som
              då ansågs vara förutsättningen för att få en snabb handläggning
              till stånd av IMO. Redan från början har det stått klart att alla
              Östersjöstater inte kommer att vara med. Hur det sedan skulle
              påverka IMO:s handläggning av ärendet visste man kanske inte riktigt,
              vare sig den 29 januari eller den 10 april.
            </seg>
          </u>
          <note type="speaker" xml:id="i-2d0b70798e507626-0">
            Anf. 52 HELENE PETERSSON (s) replik:
          </note>
          <u who="helene_petersson_450e0f" xml:id="i-76cf5043c2e26652-8">
            <seg xml:id="i-18601051dfbb4655-0">
              Herr talman! Nu är vi inne på sakfrågan. Där är jag glad att
              regeringen har lyckats. Östersjön är klassad som ett PSSA-område.
            </seg>
          </u>
          <note type="speaker" xml:id="i-a7e39ba79bec2dba-0">
            Anf. 53 MATS EINARSSON (v):
          </note>
          <u who="mats_einarsson_7b24f2" xml:id="i-954ec330ce3cc892-3">
            <seg xml:id="i-740ba11154d1dbfe-0">
              Herr talman! Först ska jag be att få instämma i vad Helene Petersson
              på ett föredömligt sätt har anfört i den här saken. Jag ska inte
              försöka mig på att upprepa det. Jag vill också instämma i vad
              Göran Magnusson sade om att kritiken som reservanterna riktar
              mot regeringen på den här punkten bör betecknas som orättvis.
              Jag håller med om det i detta fall.
            </seg>
            <seg xml:id="i-646b3e17e9ee9d69-0">
              Vad kokar kritiken i reservationen ned till? Jo, frågan om tidpunkten
              för när regeringen skulle ha informerat riksdagen om läget i de
              här sakerna. Var skulle den tidpunkten ha hamnat? Möjligen åtta
              eller nio dagar tidigare än vad som skedde. Det var först då som
              regeringen hade underlaget för att kunna säga att en ansökan inte
              är möjlig. Alternativet att informera riksdagen tidigare om att
              det inte skulle kunna ske hade varit att regeringen redan omedelbart
              efter riksdagsbeslutet hade bestämt sig för att detta var omöjligt
              och gått tillbaka till riksdagen och sagt att det inte går, att
              man inte kan fullfölja det. Det gjorde man inte. Man tog beslutet
              på allvar och försökte genomföra det, gav uppdrag för att ta fram
              rapporter och så vidare. Det tog naturligtvis tid. Därför hamnade
              man i den här tidsnöden.
            </seg>
            <seg xml:id="i-6c669833285f7c36-0">
              Ändå är inte detta huvudsaken. Detta är inte relevant. Vad är
              det vi kräver av regeringen? Jag ska citera där utskottet citerar
              sig självt i betänkandet. Det är på s. 23 om någon vill kolla.
              Som konstitutionsutskottet tidigare anfört förutsätter utskottet
              att regeringen hörsammar riksdagens tillkännagivanden och att
              regeringen redovisar för riksdagen sina bedömningar om de begärda
              åtgärderna inte vidtas. Om regeringen inte avser att vidta en
              begärd åtgärd i enlighet med riksdagsbeslutet måste detta enligt
              utskottets mening redovisas för riksdagen inom tidsramen, om en
              sådan uppställts av riksdagen. Även skälen för att riksdagsbeslutet
              inte följs bör tas upp i sammanhanget. Om en redovisning inte
              kan ges i skrivelse eller proposition till riksdagen bör den enligt
              utskottets mening lämnas till riksdagen i annan form som gör den
              tillgänglig för riksdagens samtliga ledamöter.
            </seg>
            <seg xml:id="i-809f2869f9f583a0-0">
              I det här fallet fanns ingen bestämd tidsram. Därmed bortfaller
              detta formella krav. Det fanns en formulering om så snart som
              möjligt men ingen bestämd tidsram. Därmed hade regeringen kravet
              på sig att redovisa sina ställningstaganden och bedömningar på
              sedvanligt sätt, vilket senare också skedde i budgetpropositionen
              för 2004 som lades fram på hösten 2003. Därmed var alla formella
              krav uppfyllda vad gäller regeringens redovisningsplikt.
            </seg>
            <seg xml:id="i-ea5f6cf6f9e10650-0">
              Men man gjorde betydligt mer än så. Man gav information direkt
              till utskottet. Man gjorde information tillgänglig för samtliga
              ledamöter genom svar i frågestunden här i denna kammare. Utöver
              vad man formellt kunde kräva av regeringen i detta fall gjorde
              alltså regeringen mer.
            </seg>
            <seg xml:id="i-b0c32c3b63f76ecd-0">
              Låt oss sist och slutligen säga att regeringen ändå hade lyckats
              ge denna information om att en ansökan under våren 2003 inte skulle
              vara möjlig till riksdagen tidigare, säg åtta eller nio dagar
              tidigare. På vilket sätt hade det ändrat förutsättningarna för
              hanteringen av det här ärendet? Vilken ökad handlingsfrihet hade
              riksdagen haft i detta? Ingen, naturligtvis.
            </seg>
            <seg xml:id="i-d3bdb8783e26b24d-0">
              På de här grunderna menar jag att reservanternas något ansträngda
              försök att i det här fallet hitta en punkt att kritisera regeringen
              på är orättvisa. Kritiken är orättvis och icke grundad.
            </seg>
          </u>
          <note type="speaker" xml:id="i-99878ef2c7a96f46-0">
            Anf. 54 INGVAR SVENSSON (kd):
          </note>
          <u who="ingvar_svensson_8b2598" xml:id="i-4e72acee62d8c583-3">
            <seg xml:id="i-7b3bc07df60f64ed-0">
              Herr talman! Jag ska inte använda mina fyra minuter.
            </seg>
            <seg xml:id="i-70960a3fe66b6c8a-0">
              Riksdagsordningen ger ju betydande gränser för yttrandefriheten
              här i kammaren. Samtidigt har vi dock i utskottet diskuterat att
              vi skulle begränsa tidsinsatserna under dagens debatt, i synnerhet
              under deldebatterna. Jag kan nu notera att detta inte följs i
              någon större utsträckning. Jag skulle därför vilja vädja till
              mina kamrater i utskottet att leva upp till den överenskommelsen.
              Vi från vår sida har gjort det hittills.
            </seg>
          </u>
          <note xml:id="i-b44995b4896e436b-0">
            Regeringens agerande avseende riksdagens beslut om Utlänningsnämnden
            (avsnitt 1.3)
          </note>
          <note type="speaker" xml:id="i-499387023a6beda3-0">
            Anf. 55 BARBRO HIETALA NORDLUND (s):
          </note>
          <note xml:id="i-059f5ae92a4be093-0">
            Herr talman! På den här punkten, regeringens agerande avseende
            riksdagens beslut om Utlänningsnämnden, finns en av betänkandets
            tre socialdemokratiska reservationer.
          </note>
          <note xml:id="i-123071afeb649a38-0">
            Genom två anmälningar har KU granskat förre statsrådet Jan O
            Karlssons och hans efterträdare på befattningen Barbro Holmbergs,
            och således också regeringens, handläggning och verkställighet
            av riksdagens tillkännagivande om Utlänningsnämndens avskaffande.
            Båda anmälningarna lyfter fram frågeställningar om att ärendets
            beredning har förhalats och att regeringen har obstruerat riksdagens
            beslut.
          </note>
          <u who="barbro_hietala_nordlund_225ab7" prev="cont" xml:id="i-ca71ea4f793dd069-0">
            <seg xml:id="i-1d95fdeae66a488f-0">
              Herr talman! I KU:s granskningsunderlag, som också innefattar
              utfrågningar av de båda statsråden, kan hela beredningsprocessen
              följas kalendariskt. Regeringen har redovisat olika mått och steg
              i sitt arbete med frågan, och det kan konstateras att riksdagen
              och det ansvariga socialförsäkringsutskottet har hållits informerade
              om regeringens bedömningar. Det har förts samtal och samråtts
              med partierna i riksdagen om beredningsförutsättningarna. Enligt
              formellt konstitutionella grunder har regeringen gott och väl
              uppfyllt sin informationsskyldighet.
            </seg>
            <seg xml:id="i-966d6604daab4c61-0">
              I sitt ställningstagande säger utskottsmajoriteten, i stort sett
              och kortfattat, att ärendet tagit orimligt lång tid. Uttalandet
              orimligt lång tid är i varje fall inte någon konstitutionellt
              grundad term. Inte heller går det att tillmäta uttrycket orimligt
              lång tid någon större objektivitet eftersom vad som är rimligt
              eller orimligt beror på.
            </seg>
            <seg xml:id="i-b5923b78bbf69f28-0">
              Det gör att vi i den socialdemokratiska gruppen instämmer i den
              term Göran Magnusson inledningsvis använde i den här frågan. Han
              sade att det är ett orättvist uttalande som görs av utskottsmajoriteten.
            </seg>
            <seg xml:id="i-fcecfdcdb186c17f-0">
              Som utskottet nu har formulerat sitt ställningstagande på den
              här punkten ger man uttryck för sin otålighet. Man ger uttryck
              för sin frustration över att ärendet har tagit lång tid. Det politiska
              missnöjet kanaliseras inför att verkligheten faktiskt visar sig
              vara mer komplex och svårbemästrad än vad någon kunde förutse.
            </seg>
            <seg xml:id="i-e6bf8bda945f9753-0">
              Här inträffar det som så avgörande försätter hela ärendet i ett
              helt nytt läge: Lagrådet underkände med allvarliga invändningar
              förslaget till ny instans- och processordning i asylärenden. Till
              exempel måste lagen arbetas om av rättssäkerhetsskäl. Det visade
              sig också att åtskilliga förutsättningar och underlag behövde
              förnyad och fördjupad analys, beräkning och uppdatering.
            </seg>
            <seg xml:id="i-09ec6fecce9fb215-0">
              Vad jag vet har inget parti i riksdagen uttryckt någon annan
              uppfattning än att Lagrådets underkännande krävde en omstart av
              hela arbetet.
            </seg>
            <seg xml:id="i-30a8ff8c8d48e097-0">
              I vårt granskningsunderlag framgår tydligt att det är många olika
              faktorer som komplicerar det här beredningsarbetet. Utlänningsnämnden
              ska ersättas av en reform som garanterar rättssäkerheten och som
              också är finansierad. Det är både ansvarsfullt och det enda rimliga
              att beredningen fullföljs på ett sådant sätt att så kan ske. Det
              tar tid; det är sant. Det har tagit längre tid än vad vi kunde
              föreställa oss från början; det är sant. Men, herr talman, regeringen
              har med råge uppfyllt sin informationsplikt. Regeringen uppfyller
              seriöst det beredningskrav som måste ställas i sådana här ärenden.
              Ingen konstitutionell kritik riktas det är orsaken till vår s-reservation.
            </seg>
          </u>
          <note xml:id="i-f956b40377b3950b-0">
            Herr talman! Det var ju så att den här processen inledningsvis
            löpte normalt tidsmässigt. Riksdagens tillkännagivande gjordes
            i november 2001. Dessförinnan hade utredningsbetänkandet Ökad
            rättssäkerhet i utlänningsärenden remissbehandlats och låg därefter
            till grund för den lagrådsremiss som lämnades i juni 2002 en helt
            normal tidsprocess.
          </note>
          <note xml:id="i-3f9c296bbd78c572-0">
            Sist, herr talman, yrkar jag på godkännande av anmälan i reservation
            2 i det här avsnittet men också på godkännande av anmälan i de
            båda andra s-reservationerna 3 och 4. I övriga delar yrkar jag
            på godkännande av utskottets anmälan.
          </note>
          <note type="speaker" xml:id="i-890427fdfb5741de-0">
            Anf. 56 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-ab2f900ab87dc8dc-0" next="cont">
            <seg xml:id="i-6b16affa164cd17b-0">
              Herr talman! Det här är ett ärende om Utlänningsnämnden, hanterandet
              av dess historia, så att säga, och omvandlingen av Utlänningsnämnden.
              Det är också ett illustrativt exempel på hur regeringen hanterar
              riksdagens tillkännagivanden.
            </seg>
            <seg xml:id="i-c4cd372cedda43c6-0">
              Jag ska bli ganska kort och hörsamma det som vi har kommit överens
              om, som Ingvar Svensson mycket riktigt påpekade, när det gäller
              våra inlägg för att inte dra ut för långt på detta.
            </seg>
          </u>
          <note xml:id="i-18b3b511b2a87beb-0">
            Ärendet började ganska tidigt, 2001, med ett tillkännagivande
            som riksdagen då gjorde till regeringen om att snarast återkomma
            till riksdagen med förslag om en ny instans- och processordning
            i utlänningsärenden.
          </note>
          <u who="henrik_s_jarrel_f002ff" prev="cont" xml:id="i-149f3ce974eeb4ba-0">
            <seg xml:id="i-4c3d6bb279dc54e0-0">
              Vi konstaterar att något förslag ännu inte har framkommit. Vi
              skriver nu den 26 maj 2004, och inget förslag ligger ännu på riksdagens
              bord. Det har dessutom under hand kommit fram tecken som tyder
              på att det inte heller kommer att föreläggas riksdagen någon ny
              ordning som kan inrättas den 1 januari 2005. Det kommer att dröja
              ytterligare.
            </seg>
            <seg xml:id="i-69a2bf5ea7cb4a47-0">
              Ärendet har tagit väldigt lång tid. Det är väl korrekt som Barbro
              Hietala Nordlund påpekade att Lagrådets sågning av förslaget på
              ett mycket tidigt stadium naturligtvis har bidragit till förseningen.
              Vi ska ha bra lagprodukter. Det håller vi moderater gärna med
              om är mycket viktigt och att vi ska lyssna på Lagrådet. Det som
              sägs i den delen är väl bra.
            </seg>
            <seg xml:id="i-3145d2417be35f36-0">
              Men jag konstaterar att det sedan har tricksats med alla möjliga
              olika kostnadsberäkningar, inomdepartementala utredningar och
              så vidare på ett sätt som inte kan ge annat än intrycket av att
              man inte riktigt vet hur man ska beräkna och vad man ska beräkna.
              Om det sedan är ett utslag av att man inte vill, att man förhalar
              det därför att man inte tycker att riksdagens tillkännagivande
              materiellt sett är klokt och bra utan att den nuvarande ordningen
              med en utlänningsnämnd trots allt är bättre än att man överför
              de här prövningarna till förvaltningsdomstolarna är svårt att
              bedöma. Det är lite svårt att veta om det är obstruktion. Men
              man får lätt intrycket att regeringen egentligen inte riktigt
              gillar vad riksdagen har tillkännagivit.
            </seg>
            <seg xml:id="i-956f82f4fecd55bf-0">
              Herr talman! Majoritetens intryck består. Vi kan inte finna annat
              än att regeringen här mer än övligt har vilat på hanen och inte
              riktigt efterkommit vad riksdagen har beslutat och tillkännagivit
              för regeringen.
            </seg>
            <seg xml:id="i-6b1c335da4afa1d4-0">
              I övrigt har vi inga erinringar mot utskottets majoritetstext.
              Men jag noterar ändå, herr talman, att Socialdemokraterna i sin
              reservation tar upp vad utskottet tidigare har sagt i sådana här
              ärenden: Utskottet förutsätter att regeringen hörsammar riksdagens
              tillkännagivanden och att regeringen för riksdagen redovisar sina
              bedömningar om de begärda åtgärderna inte vidtas. Om en tidsram
              uppställts av riksdagen och regeringen inte avser att vidta en
              begärd åtgärd i enlighet med riksdagsbeslutet bör det redovisas
              för riksdagen inom denna tidsram. Även skälen för att riksdagsbeslutet
              inte följs bör tas upp i sammanhanget. Om en redovisning inte
              kan ges i skrivelse eller proposition till riksdagen bör den enligt
              utskottets mening lämnas till riksdagen i en annan form som gör
              den tillgänglig för riksdagens samtliga ledamöter.
            </seg>
            <seg xml:id="i-9083450ccc1160be-0">
              Detta påpekar Socialdemokraterna i sin reservation nr 2. Det
              kan jag inte tolka på annat sätt än att även konstitutionsutskottets
              socialdemokratiska ledamöter menar att regeringen här kanske hade
              kunnat disciplinera sig ytterligare något mer än den visar sig
              ha gjort.
            </seg>
            <seg xml:id="i-46e360b81ff22e24-0">
              Jag ber att få yrka på godkännande av utskottets majoritetsskrivningar
              i avsnitt 1.3.
            </seg>
          </u>
          <note type="speaker" xml:id="i-0e7edb933d965262-0">
            Anf. 57 BARBRO HIETALA NORDLUND (s) replik:
          </note>
          <u who="barbro_hietala_nordlund_225ab7" xml:id="i-f2a02eadd9965a39-0">
            <seg xml:id="i-58dd170c2e371460-0">
              Herr talman! Det var med anledning av Henrik S Järrels högläsning
              ur vår reservation som jag begärde ordet. Självklart är det så.
              Där har vi varit överens. Där sammanfaller också delar av skrivningen
              med utskottsmajoritetens.
            </seg>
            <seg xml:id="i-a59a092e3832d2af-0">
              Det jag använde min talartid till var att på något vis redovisa
              vad regeringen faktiskt har gjort. Jag skulle vilja att Henrik
              S Järrel med anledning av det han sade talade om för mig på vilken
              punkt regeringen inte har verkställt det utskottet tidigare sagt
              om att regeringen ska återkomma med redovisning av vad som händer
              under ärendets gång.
            </seg>
            <seg xml:id="i-d0f94e50b8e06bf3-0">
              Visst är det så, Henrik S Järrel, att efter Lagrådets underkännande,
              sågning tror jag var Henrik S Järrels eget uttryck, och så kan
              man väl säga, var väl också Moderaterna överens med oss om att
              det behövdes en ny beredning av hela frågan och att det också
              skulle ta tid.
            </seg>
          </u>
          <note type="speaker" xml:id="i-8fc967bb09ad4298-0">
            Anf. 58 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-04d2f42894951af6-3">
            <seg xml:id="i-4b85966b7756186c-0">
              Herr talman! Visst, vi var med på att man skulle ha en beredning,
              och det tillsattes också en parlamentarisk beredning för att studera
              den här frågan. Det är klart att man kan tycka att vi strider
              lite om påvens skägg när det i tillkännagivandet som riksdagen
              ursprungligen gjorde talas om att regeringen snarast borde återkomma
              till riksdagen med ett förslag om ny instans- och processordning
              och jag undrar vad vi lägger i begreppet snarast. Ska det ta ett
              år, två år, fyra fem år, tio år, eller hur lång tid ska det få
              ta?
            </seg>
            <seg xml:id="i-ea514ee7ab34c1de-0">
              Frågan är inte okomplicerad. Jag medger att den onekligen har
              besvärliga sidor. Men man får intrycket att regeringen ändå har
              velat fördröja detta. Man tycker egentligen att det är bra med
              utlänningsnämnden och gillar inte att det här ska dras i domstol.
              Alla de kostnadsberäkningar som har gjorts på olika sätt har ju
              också fördröjt handläggningen. Det har skilt på 11 ½ miljard och
              kanske mer än så ibland. Man undrar lite över om regeringen riktigt
              har haft klart för sig vad den har velat åstadkomma.
            </seg>
          </u>
          <note type="speaker" xml:id="i-412e4930330d9eaa-0">
            Anf. 59 BARBRO HIETALA NORDLUND (s) replik:
          </note>
          <u who="barbro_hietala_nordlund_225ab7" xml:id="i-f2a02eadd9965a39-1">
            <seg xml:id="i-71317d91f2b9345d-0">
              Herr talman! Jag bara konstaterar att Henrik S Järrel inte är
              vidare precis i de negativa omdömen han ger. Det är lite grann
              av det vi framhåller också.
            </seg>
            <seg xml:id="i-97edae4dae9e0439-0">
              Det här ärendet är så komplext. Tidsfaktorn har spelat roll också
              när det gäller vad som har förorsakats av olika beräkningar och
              analyser. Det har gjort att ärendet har vuxit från sin allra första
              utredningspunkt 1999 och det betänkande som lades fram därefter.
              Faktum kvarstår ju, det säger också den utredning som sitter i
              dag. Man behöver mer tid därför att det här var svårare och mer
              omfattande än man trodde, och man behövde göra olika sammanvägda
              bedömningar. Man har faktiskt från den sittande utredningen ropat
              på mer tid därför att det här inte går att forcera. Det vore en
              katastrof.
            </seg>
          </u>
          <note type="speaker" xml:id="i-324650b0f2c6ac46-0">
            Anf. 60 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-04d2f42894951af6-4">
            <seg xml:id="i-b4c580f6b583a0bc-0">
              Herr talman! Jag konstaterar att ökad rättssäkerhet i det här
              fallet, för det är det vi strävar efter om vi ska få en tvåpartsprocess
              till stånd i förvaltningsdomstol, naturligtvis kommer att kosta
              pengar. Det kommer att kosta tid. Men det sker till vinsten av
              en ökad rättssäkerhet för de asylsökande. Och det är väl det vi
              alla är betjänta av att de ska få.
            </seg>
            <seg xml:id="i-04d5d5f98cdf279d-0">
              Men vi är inte övertygade om att regeringen har drivit den här
              frågan med samma utgångspunkt och vilja.
            </seg>
          </u>
          <note type="speaker" xml:id="i-41761c5ef34b40a6-0">
            Anf. 61 MATS EINARSSON (v):
          </note>
          <u who="mats_einarsson_7b24f2" xml:id="i-954ec330ce3cc892-4">
            <seg xml:id="i-bf75a1c57dd25993-0">
              Herr talman! Är det på det sättet att regeringen har en egen
              hemlig agenda som går ut på att detta riksdagsbeslut icke ska
              genomföras och att man därför obstruerar handläggningen av det?
              Jag har ingen uppfattning i den frågan, och jag skulle definitivt
              inte vilja ge uttryck för vare sig en nekande eller bekräftande
              uppfattning om detta från riksdagens talarstol. Notera, inte heller
              KU:s majoritet har någon uppfattning om detta och tar över huvud
              taget inte upp frågan i bedömningen.
            </seg>
            <seg xml:id="i-9c22ba4d4359065b-0">
              Vad vi däremot säger är att handläggningen av det här ärendet
              har tagit orimligt lång tid. Enligt utskottets menig har beredningen
              av ärendet tagit orimligt lång tid. Den meningen är hämtad från
              ett yttrande från socialförsäkringsutskottet i ett annat betänkande.
              Det handlade då om redovisningen av behandlingen av riksdagens
              skrivelse. Den formuleringen har nu letat sig in i det här betänkandet.
              Jag kan inte se att Socialdemokraterna egentligen förnekar detta.
            </seg>
            <seg xml:id="i-b2872eee4302e677-0">
              Vi säger inte heller någonting om orsaken till att detta har
              tagit orimligt lång tid. Det är väldigt svårt att reda ut det.
              Men vad man kan konstatera och vad Henrik S Järrel har givit uttryck
              för och illustrerat på ett mycket tydligt sätt är att väldigt
              många i den här kammaren inte är övertygade om att regeringen
              gör vad den kan för att genomföra det här beslutet. Här finns
              ett misstroende apropå det som Gustav Fridolin sade i sitt inledningsanförande
              mellan riksdagsmajoriteten och regeringen. Det är inte så konstigt
              att detta misstroende måste få ett uttryck i utskottets ställningstagande
              i saken.
            </seg>
            <seg xml:id="i-e4e605542a38712c-0">
              Vad är orsakerna i varje enskildhet? Vad har regeringen velat
              och inte velat? Detta är det naturligtvis oerhört svårt att ha
              någon uppfattning om, och utskottet skall inte ha någon uppfattning
              om det om vi inte kan grunda den på ordentliga bevis. Ärendet
              har på ett orimligt sätt dragit ut på tiden. Regeringen kan inte
              helt frånsvära sig ansvaret för att beredningen av ärendet på
              ett orimligt sätt har dragit ut på tiden. Även om det inte är
              fråga om så oerhört mycket måste ändå detta sägas från utskottets
              sida.
            </seg>
          </u>
          <note type="speaker" xml:id="i-72ba9f0409779fc4-0">
            Anf. 62 BARBRO HIETALA NORDLUND (s) replik:
          </note>
          <u who="barbro_hietala_nordlund_225ab7" xml:id="i-f2a02eadd9965a39-2">
            <seg xml:id="i-e430beda20011e99-0">
              Herr talman! Har regeringen någon hemlig agenda? undrar Mats
              Einarsson. Det har i varje fall inte motsagts, säger Mats Einarsson.
              Jag säger emot detta. Det motsades på ett tydligt sätt i utfrågningarna
              av båda statsråden. Man sade att Utlänningsnämnden ska ersättas
              med hjälp av en reform. Det ska ske på ett rättssäkert sätt. Där
              var själva knutpunkten.
            </seg>
            <seg xml:id="i-94452c36845e52b2-0">
              Jag kan inte undandra mig den lite kletiga känslan i ärendet
              att majoriteten som Mats Einarsson ingår i på denna punkt är lite
              paranoid, lite nojig. Man säger att det är något, man vet inte
              riktigt vad, men orimligt är det och lång tid har det tagit, och
              så vidare. Då hjälper inte något underlag, inget datum eller något
              faktum att regeringen arbetar så gott det någonsin går i denna
              komplicerade fråga. Här finns det ett misstroende. Så är det.
              Det går inte att prata bort det. Men jag uppfattade i utfrågningarna
              av ministrarna att deras hållning och uppsåt i arbetet redovisades
              ärligt.
            </seg>
          </u>
          <note type="speaker" xml:id="i-03e399fb72eba445-0">
            Anf. 63 MATS EINARSSON (v) replik:
          </note>
          <u who="mats_einarsson_7b24f2" xml:id="i-954ec330ce3cc892-5">
            <seg xml:id="i-8670cdf4615888ee-0">
              Herr talman! Är det rimligt att ett sådant ärende tar så lång
              tid? Mitt svar är nej. Har regeringen något ansvar för detta?
              Ja, det anser jag att den har. Bara på den grunden menar jag att
              det är rimligt för att använda det ordet att vi skriver som vi
              gör i bedömningen.
            </seg>
            <seg xml:id="i-983f9e0e1bb9eeaa-0">
              Sedan går jag över till frågan om misstroende. Ärligt talat har
              jag ingen bestämd uppfattning. Jag kan bara konstatera att bland
              riksdagens ledamöter, i synnerhet de som har varit direkt involverade
              i arbetet under lång tid, har regeringen inte i handling lyckats
              övertyga om att man driver frågan med den kraft och bestämdhet
              som frågan kräver. Det är riktigt att regeringens företrädare
              i utfrågningarna mycket klart har sagt att riksdagens beslut gäller
              och ska genomföras. Det ska noteras. Det är bra att säga detta
              på det sättet. Nu återstår att i handling visa detta på ett övertygande
              sätt.
            </seg>
            <seg xml:id="i-7eb2ae215af91b46-0">
              Jag är övertygad om att regeringen också kan göra det. Så djupt
              sitter inte konspirationsteorierna att det inte är möjligt att
              visa i handling att man tänker genomföra beslutet.
            </seg>
          </u>
          <note type="speaker" xml:id="i-a8d9e6e65f9cfcb5-0">
            Anf. 64 BARBRO HIETALA NORDLUND (s) replik:
          </note>
          <u who="barbro_hietala_nordlund_225ab7" xml:id="i-f2a02eadd9965a39-3">
            <seg xml:id="i-bd3d52efc916ab57-0">
              Herr talman! Det var bra att få höra det sista. Då kanske det
              finns möjlighet att läka en del av misstroendet som finns i luften.
            </seg>
            <seg xml:id="i-8cb2d6d215f89618-0">
              Jag har en sista fråga. Var, när och på vilket sätt har Mats
              Einarsson eller hans parti kommit med förslag som skulle lösa
              de komplicerade frågorna som har vuxit fram och som regeringen
              inte har tagit fasta på?
            </seg>
          </u>
          <note type="speaker" xml:id="i-ec50d5a986700a6f-0">
            Anf. 65 MATS EINARSSON (v) replik:
          </note>
          <u who="mats_einarsson_7b24f2" xml:id="i-954ec330ce3cc892-6">
            <seg xml:id="i-4232a7482caa2b41-0">
              Herr talman! Jag är inte kapabel att redovisa alla de detaljer
              som finns i sakfrågan, men jag vet att de från vårt parti som
              har varit aktiva i frågan också har bidragit konstruktivt med
              förslag till hur saker och ting ska lösas.
            </seg>
            <seg xml:id="i-1dae5727c1ef2885-0">
              Jag vill peka på en sak det kanske redan har sagts men tidsutdräkten
              beror inte enbart, eller ens huvudsakligen, på lagrådsyttrandet.
              Det är något som inte kan påverkas politiskt sett. Det får ta
              den tid det tar för att fixa de sakerna rent lagtekniskt.
            </seg>
            <seg xml:id="i-83ecad68740340ce-0">
              Men det finns en mängd andra saker. Till exempel vet jag att
              det finns kritik mot att man inte har utnyttjat tiden under den
              förnyade utredningen av det legala för att förbereda det praktiska
              genomförandet så småningom, vilket regeringen ursprungligen hade
              lovat att göra. Det är en detalj i sammanhanget, men sammantaget
              finns det grund för att säga att det har tagit orimligt lång tid.
            </seg>
          </u>
          <note type="speaker" xml:id="i-9d7fd1162189767e-0">
            Anf. 66 KERSTIN LUNDGREN (c):
          </note>
          <u who="kerstin_lundgren_078b71" xml:id="i-16231db4fbff6448-6">
            <seg xml:id="i-7af0301d49c31b72-0">
              Herr talman! Jag tänker fatta mig kort i mitt anförande. Mycket
              har redan sagts.
            </seg>
            <seg xml:id="i-b97e9a6338f5f80c-0">
              Jag delar helt bedömningen att detta ärende har tagit orimligt
              lång tid. Vi har fullföljt granskningen av hur regeringen har
              verkställt och uppfyllt riksdagens beslut om Utlänningsnämnden.
              Vi har kommit till den slutsatsen. Någon annan är inte möjlig
              med det underlag vi har funnit och granskat. Det är en slutsats
              som regeringen borde ha tagit fasta och agerat på tidigare på
              ett helt annat sätt än vad man har gjort.
            </seg>
          </u>
          <note type="speaker" xml:id="i-9d8958f62fbd0bb9-0">
            Anf. 67 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-8f8faf2b6a35aeee-6">
            <seg xml:id="i-6bb7dcef509b2871-0">
              Herr talman! Som Kerstin sade har mycket sagts. Även om del förtjänar
              att upprepas bör man hålla sig kort, vilket jag tänker göra.
            </seg>
            <seg xml:id="i-553232cd7e623e57-0">
              I november 2001 fattade riksdagen beslut om att regeringen snarast
              ska återkomma med en proposition som innehåller de förändringar
              som behövs för att ersätta Utlänningsnämnden med ett flerpartsförfarande
              i handläggningen av asylansökningar. Fortfarande har så inte skett.
              Utskottet väljer därför att konstatera att detta har tagit orimligt
              lång tid. Som Mats Einarsson också redovisade kommer begreppet
              orimligt lång tid från ett yttrande från socialförsäkringsutskottet
              inlämnat till konstitutionsutskottet i handläggningen av betänkandet
              om riksdagens skrivelser till regeringen.
            </seg>
            <seg xml:id="i-e4ccbdd318e150e8-0">
              Debatten handlar om att ett parti, händelsevis samma parti som
              innehar alla regeringsposter, motsätter sig ställningstagandet
              att det har förflutit orimligt lång tid mellan november 2001 och
              i dag i detta ärende.
            </seg>
            <seg xml:id="i-152fdcbf4eced76e-0">
              Jag hade i mitt tidigare inledningsanförande en diskussion om
              begreppen respekt och tillit. Jag menade att om regeringen visar
              respekt för de beslut som fattas och tillkännagivanden som läggs
              fram av riksdagen kommer också tilliten till regeringen att växa.
            </seg>
            <seg xml:id="i-7137c571c3838425-0">
              I detta ärende kan vi konstatera att respekten och tilliten är
              allvarligt försvagade. Detta beror på olika saker. Barbro Holmberg
              uttalade i samband med att hon tillträdde på den direkta frågan
              om Utlänningsnämnden ska avskaffas: Det är en jättestor fråga
              som jag får ta ställning till senare. Det är ett faktum att ledamöter
              av den utredning Barbro Hietala Nordlund tidigare nämnde, utom
              de socialdemokratiska ledamöterna, den 2 oktober 2003 kritiserade
              hanteringen av ärendet för att den tar för lång tid. Den kritiken
              ledde inte till någon faktisk handling. Mycket tid har ödslats
              i utskottet på att göra noga kostnadsberäkningar. Utskottet konstaterar
              dels att utskottet inte direkt informerades om när de togs fram
              av socialförsäkringsutskottet, dels att dessa kostnadsberäkningar
              står i en väldigt annorlunda proportion än till de kostnadsberäkningar
              som först togs fram för ärendet.
            </seg>
            <seg xml:id="i-9b9a69554a993b9b-0">
              Vi konstaterar att detta har tagit orimligt lång tid. Detta konstaterande
              bygger på att ett sådant ärende inte får dra ut så pass långt
              i tiden som det har gjort.
            </seg>
            <seg xml:id="i-5cc44b7638aedd2e-0">
              Det här har att göra med att en enhällig riksdag konstaterar
              att alla asylärenden i dag prövas på ett sätt som inte är i förenlighet
              med rättssäkerheten. När ett sådant konstaterande görs av en enhällig
              riksdag måste givetvis arbetet med att rätta till detta gå fort,
              och detta har att göra med att vi anser att regeringen med anledning
              av det som Barbro Hietala Nordlund tidigare redovisat har ett
              ansvar för den utdragna tidsutdräkten.
            </seg>
          </u>
          <note xml:id="i-6f46a56b7a8dac86-0">
            Regeringens hantering av frågan om en vald ordförande i Europeiska
            rådet (avsnitt 1.5) och Regeringens samråd med EU-nämnden (avsnitt
            1.6)
          </note>
          <note type="speaker" xml:id="i-21b57c528eec3b39-0">
            Anf. 68 PÄR AXEL SAHLBERG (s):
          </note>
          <u who="par_axel_sahlberg_e93588" xml:id="i-2e0eb3d7c5644234-0">
            <seg xml:id="i-853746f6aa93c7cf-0">
              Herr talman! Här handlar det om den ganska intressanta och ännu
              inte riktigt färdiga formen för riksdagens samverkan med regeringen
              när det gäller EU-frågor. Jag tycker att det är väldigt bra att
              KU årligen tar upp det här till granskning och tar upp ett antal
              exempel som visar problemet med den här processen, som handlar
              om beslutsfattande men också om en mer långsiktig process där
              idéer och positioner värker fram.
            </seg>
            <seg xml:id="i-50462fa1ec971ce2-0">
              Jag ska, herr talman, nu nöja mig med att i anförandet tala om
              den första delen som handlar om frågan om en vald ordförande,
              så får vi se om vi i replikerna kommer tillbaks till övriga frågor
              runt EU-nämnden.
            </seg>
            <seg xml:id="i-b9984ff5735ed3c5-0">
              Frågan om en vald ordförande var uppe också i förra årets granskningsdebatt.
              Då gällde det i första hand frågan om det non-paper -förslag som
              fanns. Det var en ganska långsiktig process som gick tämligen
              fort. Både regeringarna och framför allt det konvent som arbetade
              fram förslag till konstitution levde med ett stort antal frågor
              om hur vi ska hantera den konstitutionella situationen i Europa
              i framtiden, framför allt påtvingat eller stimulerat av det fantastiska
              att vi från den 1 maj i år skulle ha 25 medlemsländer. Vi vet
              att det står ytterligare några länder i kö så vi talar om ett
              EU med uppemot 30 medlemsländer, från det som en gång var ett
              EG med 6 medlemsländer. Det är alldeles klart att det kräver nya
              metoder. En av de frågor som har varit aktuella är just frågan
              om en ordförande i Europeiska rådet. I det ingår också frågan
              om Europeiska rådets särskilda ställning, som kanske inte har
              fått den debatt som den borde vara värd, för det är ju ett alldeles
              särskilt inslag där vi alltså upphöjer ett av ministerråden till
              denna särskilda ställning.
            </seg>
            <seg xml:id="i-e382e3cd1743bb68-0">
              Förra året kom vi fram till att vi kunde fundera på om det fanns
              andra sätt att presentera förslagen, och sedan har det gått troll
              i den här frågan. Vi har väldigt lite diskuterat själva sakfrågan,
              nämligen om det är rimligt att vi har ett ordförandeskap vart
              femtonde år och som roterar mellan länderna eller om det finns
              ett annat sätt att sköta det här arbetet. I stället har vi ägnat
              tid, timmar och dagar, i den här riksdagen åt att diskutera hur
              ett sådant här förslagsställande ska gå till.
            </seg>
            <seg xml:id="i-4ebb5d1590dec242-0">
              Nu är vi i den positionen att utskottets majoritet konstaterar
              att regeringen inte har drivit riksdagens ställningstagande. Man
              vill ofta i debatten här påstå att frågan går att hantera fritt
              från själva sakfrågan. Det handlar alltså bara om den processuella
              frågan, inte sakfrågan.
            </seg>
            <seg xml:id="i-999aae0e5668005e-0">
              Jag tror att detta är alldeles fel och skulle vilja uttrycka
              det på det här sättet: I dag är herr talman och jag inbjudna till
              riksdagens historierevisionistiska klubb. Det är Gunnar Hökmark
              som är ordförande i klubben, och han har nu bestämt sig för att
              det finns delar av historien som vi ska radera. Det är klart värdigt
              George Orwell, som försökte skriva om historien och anpassa den
              till de historiska annalerna så att den kunde fungera också i
              framtiden.
            </seg>
            <seg xml:id="i-3a7b000d83f3ccc7-0">
              Han vill att vi ska tänka bort att här finns ett problem på den
              europeiska jorden som har lett fram till ett förslag som det numera
              är stor enighet om, större enighet ute i Europa än här i Sverige
              och inte minst i Sveriges riksdag. Då är frågan: Hur ska Sveriges
              regering och konkret Sveriges statsminister agera under de här
              omständigheterna? Då ska man i historierevisionismens namn skriva
              bort det förslag som en gång tydligast verbaliserade det som nu
              kom att bli den europeiska ståndpunkten, nämligen att det finns
              skäl för att värna det Europeiska rådet och skydda den del av
              arbetet som i huvudsak är mellanstatligt att ha en vald ordförande
              i Europeiska rådet. Detta ska vi tänka bort, säger historierevisionisterna.
              Den svenska positionen är egentligen inte föranledd av något annat
              än att man var upprörd över att förslaget en gång dök upp som
              ett non-paper som först i efterhand passerad EU-nämndens bord
              och faktiskt kom att skriva den europeiska dagordningen. Statsministern
              ska nu åka ut i Europa och tala om att det finns en riksdag i
              Sverige som har fattat ett väldigt klokt beslut som nu, på tvärs
              mot hela den europeiska hållningen, bör genomföras.
            </seg>
            <seg xml:id="i-b983aed1a3aa7b83-0">
              Det här tror jag, herr talman, är alldeles orimligt. Det framgår
              alldeles tydligt i det material vi har, inte minst från utfrågningen
              av statsministern, att den svenska positionen är ganska klart
              redovisad. Man har talat om att när man kommit hem med det här
              förslaget till Sverige har det funnits, och finns kanske också
              i framtiden, en majoritet som talar i en annan riktning. Om detta
              däremot kommer att leda till ett svenskt veto i frågan kan ju
              ingen veta. Den diskussionen kan man föra, och det gjordes också
              vid utfrågningen.
            </seg>
            <seg xml:id="i-8779148afa92814e-0">
              Jag tycker att det här är ett mera pinsamt inslag i årets granskning.
              Det är väldigt olyckligt att vi inte, som jag sade, fört en ordentlig
              debatt om själva sakfrågan utan nu hamnat i ett slags ganska obegriplig
              tolkning av hur den här saken ska hanteras. Dessutom påstår nu
              utskottets majoritet något annat än det som vi har fått fram i
              våra utfrågningar, nämligen att den svenska positionen är klart
              informerad men att man inte har anslutit sig till den historierevisionistiska
              linjen och inte låtsats om att det också fanns ett svenskt förslag
              som i hög grad har styrt utvecklingen av den här frågan.
            </seg>
            <seg xml:id="i-ad776928810aa694-0">
              Jag tycker därför att detta är den mer solklara punkten och att
              det vore klokt om den här riksdagens kammare, när den sedan ska
              ta emot KU:s granskning, pekade på att här finns en reservation
              och att det är den som borde bli riksdagens beslut. Jag yrkar
              därför på att reservationen i den här frågan blir riksdagens beslut.
            </seg>
          </u>
          <note type="speaker" xml:id="i-fa4b6b9540ff93a1-0">
            Anf. 69 GUNNAR HÖKMARK (m):
          </note>
          <u xml:id="i-bed5f3f887f3a591-0" next="cont" who="unknown">
            <seg xml:id="i-d4e0175ba051f3fd-0">
              Herr talman! När Pär Axel Sahlberg var uppe i talarstolen kom
              jag att tänka på den gamla devisen: Bevare mig för mina vänner.
              Mina fiender klarar jag själv. Efter att ha lyssnat på Pär Axel
              Sahlbergs inlägg här tror jag att det måste vara Göran Perssons
              reflexion. Hela hans anförande var egentligen ett understrykande
              av det som är utskottets uppfattning, att statsministern inte
              har drivit den linje som riksdagen har fattat beslut om.
            </seg>
            <seg xml:id="i-e979e2c09dd811eb-0">
              Pär Axel Sahlberg argumenterar för att riksdagens linje är fel.
              Han tycker att vi inte har diskuterat och inte förstått. Framför
              allt har vi inte förstått honom. Men vi har diskuterat denna fråga
              och vi kan gärna diskutera den ytterligare. Jag tycker att synen
              på den institutionella balansen i EU och synen på just en vald
              ordförande är en ytterligt viktigt fråga. Frågan har diskuterats,
              och riksdagen har tydligt sagt nej gång på gång. Likväl står Pär
              Axel Sahlberg här och för en debatt om hur bra det vore med en
              vald ordförande.
            </seg>
            <seg xml:id="i-6581372ec370953a-0">
              Uppenbarligen var Pär Axel Sahlberg lite suddigt medveten om
              var någonstans han befann sig eftersom han hade för sig att han
              var på den historierevisionistiska klubben. Jag vet inte riktigt
              var han upplever sig vara, men uppenbart är att han inte är riktigt
              medveten om att han just nu deltar i riksdagens debatt om konstitutionsutskottets
              granskning av regeringen. I den debatten resonerar vi ifall regeringen
              och statsminister Göran Persson följt riksdagens beslut.
            </seg>
            <seg xml:id="i-ff5b47393c9523d2-0">
              Herr talman! Hela det inlägg vi hörde var en argumentation för
              statsministerns linje att inte följa riksdagens beslut. Det är
              oerhört avslöjande, och jag tror att Göran Persson mumlar: Bevare
              mig för mina vänner!
            </seg>
            <seg xml:id="i-224452fc4ce78e69-0">
              Göran Magnusson kan statsministern i alla fall lita på, för Göran
              Magnusson hävdade tidigare i dag att statsministern visst har
              drivit riksdagens linje. Man kan säga att det är ett ärofullt
              försvar av statsministern, även om det saknar innehåll. Men det
              var i alla fall ett försök. Däremot klädde Pär Axel Sahlberg av
              statsministern fullständigt.
            </seg>
            <seg xml:id="i-610accbdc6498246-0">
              Låt mig, herr talman, visa lite grann på vad som sägs i betänkandet
              när vi refererar vad statsministern sagt. Jag talar nu med utgångspunkt
              från att Sveriges statsminister och regeringen lanserade ett förslag
              inför konventet som inte var förankrat. Sedan får de klart för
              sig vi talar nu om våren 2003 att det finns en majoritet i riksdagen
              mot förslaget, och ändå fortsätter man att driva frågan. Ytterligare
              ett beslut i riksdagen klargör att riksdagen säger nej till vald
              ordförande, och likafullt fortsätter man att driva frågan. Man
              blir kritiserad vid konstitutionsutskottets granskning våren 2003,
              och likafullt fortsätter man att driva frågan.
            </seg>
            <seg xml:id="i-6f36302417cfe3b2-0">
              Jag ska ta upp några exempel från de samtal som statsministern
              haft.
            </seg>
          </u>
          <note xml:id="i-350cdde80d4da37c-0">
            Den 11 april hade statsministern samtal med Portugals premiärminister
            Durao Barroso. I samtalsuppteckningarna står bland annat: Sverige
            önskade hitta en kompromiss genom sitt förslag om permanent ordförande
            i Europeiska rådet (t.ex. 34 år) i kombinationen med roterande
            ordförandeskap i övriga råd.
          </note>
          <u prev="cont" who="unknown" xml:id="i-386df5c5e82cda7a-0">
            <seg xml:id="i-638ec39969d3afc5-0">
              Jag går vidare till den 15 april. Det gäller ett samtal mellan
              statsministern och president Jacques Chirac. I samtalsuppteckningarna
              står: Vad gällde en vald ER-ordförande, alltså Europeiska rådets
              ordförande, bedömde statsministern att inrättandet av en sådan
              skulle ingå i slutkompromissen.
            </seg>
            <seg xml:id="i-dc0160f52f319f5d-0">
              Den 16 april hävdade statsministern vid det informella EU-toppmötet:
              För att balansen inte skulle rubbas krävdes troligen en vald ordförande
              i ER.
            </seg>
            <seg xml:id="i-7cf625c8ba9762fe-0">
              Den 22 april, efter ett samtal i Helsingfors mellan statsministern
              och den grekiske premiärministern, noteras i samtalsuppteckningarna:
              repeterade statsministern vad han redan sagt i Aten, att han hoppas
              att riksdagen ska ge mandat att sluta upp bakom förslaget om en
              vald ordförande i ER.
            </seg>
            <seg xml:id="i-17eeaa75e6c0951f-0">
              Är detta att driva riksdagens linje? Finns det någon, utom Göran
              Magnusson, som kan hävda att detta är att driva riksdagens linje?
              Pär Axel Sahlberg är ärlig på det viset att han säger att statsministern
              inte har gjort det men att han hade goda skäl för det eftersom
              han har rätt.
            </seg>
            <seg xml:id="i-0f694652a91cbbf0-0">
              Jag går vidare. Den 26 maj hölls samtal i Riga mellan statsministern
              och den lettiske premiärministern. I samtalsanteckningarna står:
              Det var viktigt att försöka få till stånd en kompromiss i konventet
              innebärande roterande ordförandeskap, vald ordförande för Europeiska
              rådet, ett oundvikligen starkare Europaparlament samt fortsatt
              en kommissionär från varje land.
            </seg>
            <seg xml:id="i-2e50aaa631605d66-0">
              Jag kan gå vidare i samtal efter samtal. I slutet av hösten,
              den 19 november, framförde statsministern i samtal, enligt uppteckningar,
              att riksdagen har en annan uppfattning, men inte ens då driver
              han det som är riksdagens uppfattning.
            </seg>
            <seg xml:id="i-a29c32d2a3681599-0">
              Herr talman! Vi har att göra med en fundamental nonchalans gentemot
              riksdagens fattade beslut. Det handlar då inte om hur man ser
              på sakfrågan. Den debatten har vi haft, och i den bemärkelsen
              har riksdagen uttalat sitt tydliga ställningstagande. Det som
              vi i dag diskuterar är vad det innebär att landets regeringschef
              driver en personlig uppfattning i strid med det som är Sveriges
              uppfattning, och dessutom berömmer sig av att han därmed förändrat
              utfallet av regeringskonferensen i denna vitala fråga.
            </seg>
            <seg xml:id="i-6fd628caf27fe3f5-0">
              Detta är allvarligt. Det är ett allvarligt steg emot den demokratiska
              processen i vårt samhälle. Det är ett allvarligt svek mot Sveriges
              riksdag. Och det urholkar också förtroendet och trovärdigheten
              i den demokratiska beslutsprocessen inom Europeiska unionen, dock
              inte i unionen som sådan utan i relationen mellan riksdag och
              regering i detta vårt land. Det är vad det handlar om.
            </seg>
            <seg xml:id="i-3f57ea7da37ad8fa-0">
              Inför framtiden innebär detta ett slag mot trovärdigheten eftersom
              och det bör sägas i denna talarstol, herr talman utfallet av regeringskonferensen
              med all sannolikhet inte blir det som det kunde ha blivit om Sveriges
              statsminister hade förhandlat på det mandat han fått av Sveriges
              riksdag. Det handlar inte om vare sig bundna mandat eller om att
              hota med vetering. Det handlar om att säga: Denna linje driver
              vi därför att det är den vi har stöd för i Sveriges riksdag. Det
              handlar om att låta bli att driva den personliga uppfattningen.
            </seg>
            <seg xml:id="i-dfa4f2292f6e1fd1-0">
              Detta betänkande talar sitt tydliga språk. Det innehåller i avsnittet
              Utskottets ställningstagande en stark kritik mot Sveriges statsminister
              Göran Persson. Jag vill gärna säga att för den som läser utskottets
              övervägande i dess helhet, inklusive det material som finns i
              detta betänkande, känns kritiken än hårdare då den visar på en
              statsminister som inte levt upp till de krav som demokratin ställer.
              Det, herr talman, är vad detta betänkande handlar om, och det
              är allvarligt. Det är bra att utskottet samlat sig till en tydlig
              kritik av Göran Persson.
            </seg>
          </u>
          <note xml:id="i-ab3e71523cfbe916-0">
            Den 8 maj hölls ett samtal mellan statsministern och den irländske
            premiärministern: Statsministern betonade att en vald ordförande
            i Europeiska rådet på heltid skulle hantera externa frågor.
          </note>
          <note type="speaker" xml:id="i-606c888b1acd6a13-0">
            Anf. 70 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-2e0eb3d7c5644234-1">
            <seg xml:id="i-885f4ec58e4d60a3-0">
              Herr talman! Jo, det handlar minsann om själva sakfrågan vill
              jag säga till den som jag utnämnde till ordförande i den historierevisionistiska
              klubben, och jag uppskattar att Gunnar Hökmark nu en stund också
              talar i sakfrågan. Dessutom kanske Gunnar Hökmark om några veckor
              blir vald till ledamot i Europaparlamentet och kan där i sin partigrupp
              behöva stå bakom just det förslag som nu är så förkastligt.
            </seg>
            <seg xml:id="i-e413306c68d4be60-0">
              Det är det som är problemet. Det är också den principiella frågan
              här. Det som gör att den är riktigt intressant är nämligen våra
              justeringar till en europeisk debatt. Därför ställde jag under
              utfrågningen frågan: Råder det okunnighet i Europa om Sveriges
              position beträffande vald ordförande? Göran Persson svarade: Definitivt
              inte. Det gäller själva sakfrågan om processen.
            </seg>
            <seg xml:id="i-68b22da0ea38709f-0">
              Nu har vi emellertid en situation där tydligen sex partier i
              konstitutionsutskottet tycker att eftersom det finns problem med
              lanseringen av förslaget, och det var KU förra året ganska enigt
              om, fortsätter man att obönhörligt vara emot det. Därför är det
              intressant att läsa hur utskottsmajoriteten nu formulerar sig
              i betänkandet. Där säger man nämligen inte att man inte drivit
              den svenska positionen. Det är tydligt. Däremot säger man att
              man inte med kraft drivit den.
            </seg>
            <seg xml:id="i-48ecb5b57c2f533d-0">
              Men man säger också att statsministern försatt sig själv i en
              sådan situation att han fått svårigheter. Som om saken gällde
              det! Här finns ett förslag, Gunnar Hökmark. Det har en svensk
              botten. Det hade vi diskussioner om förra året. Nu är det det
              som vi ska förhålla oss till. Är det då rimligt att tänka sig,
              i historierevisionismens anda, att statsministern ska agera som
              om det förslaget inte hade funnits?
            </seg>
          </u>
          <note type="speaker" xml:id="i-02e42fa41ec55725-0">
            Anf. 71 GUNNAR HÖKMARK (m) replik:
          </note>
          <u xml:id="i-fd4c91d5298d9b9f-3" who="unknown">
            <seg xml:id="i-c35fb14d0a80ad63-0">
              Herr talman! Det blev inte bättre, det som Pär Axel Sahlberg
              försöker försvara. Ingenting av det han tog upp i den första delen
              handlar om den fråga som vi i dag granskar. Vad han tror att jag
              kommer att tycka efter ett eventuellt inval i Europaparlamentet
              har väl över huvud taget inte med detta att göra. Jag kommer dessutom
              att tycka samma sak som jag tycker i dag. Det har heller inte
              att göra med att Pär Axel Sahlberg är irriterad på att de sex
              partierna obönhörligen håller fast vid sin uppfattning. Det är
              faktiskt inte de som har en annan uppfattning än regeringen som
              ska granskas, utan det är regeringen som granskas.
            </seg>
            <seg xml:id="i-065032c07f2c0042-0">
              Det handlar inte om en historierevisionism. Det är i det närmaste
              oförskämt att säga att sex partier som samlar sig till kritik
              av regeringen bedriver historierevisionism. Det är i själva verket
              så att vi under en lång tid har klargjort vad som är Sveriges
              riksdags linje och ställt kravet att regeringen ska driva den
              linjen. Det är på något sätt avslöjande att det är detta som Pär
              Axel Sahlberg indignerad vänder sig emot: tanken att riksdagens
              beslut ska leda till att regeringen agerar på ett visst sätt.
            </seg>
            <seg xml:id="i-0f6c6c04f76e3feb-0">
              Att statsministern själv har försatt sig i den här situationen
              gör ju inte hans ansvar att lägga den till rätta mindre. Att det
              finns intresse från flertalet riksdagspartier att kunna godkänna
              en ny konstitution gör inte hans ansvar mindre att driva vad det
              handlar om.
            </seg>
            <seg xml:id="i-24000bb49d3062dc-0">
              Pär Axel Sahlberg duckar för det som är frågan, nämligen den
              illojalitet som statsministern har visat riksdagen. Det handlar
              inte om revisionism. Det handlar om att i nutid och den granskningstid
              som vi har ha ett ansvar gentemot riksdagen och driva den linje
              som är fastlagd här.
            </seg>
          </u>
          <note type="speaker" xml:id="i-2c96997eb68815ea-0">
            Anf. 72 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-2e0eb3d7c5644234-2">
            <seg xml:id="i-d91c8418d0bf99c4-0">
              Herr talman! Råder det okunnighet inom Europa om Sveriges ståndpunkt?
              Definitivt inte, säger statsministern. Men det är inte det som
              är frågan. Frågan är om vi skulle mörklägga fönstren här och låtsas
              som om det inte finns någon värld utanför den här riksdagen och
              som om vi i den här riksdagen inte måste bry oss om hur debatten
              i Europa går. Jag kan förstå att Gunnar Hökmark nu har mycket
              annat för sig och inte ens orkar lyssna på mina argument. Det
              handlar inte om att försvara, utan det handlar om att lyfta frågan
              till den principiella fråga som den faktiskt är.
            </seg>
            <seg xml:id="i-3ea7143e66a28e4f-0">
              Kan inte Sveriges riksdag oavsett hur verkligheten ser ut där
              utanför och hur verkligheten förändras inse att det både finns
              en historia, i det här fallet ett non-paper , och en framtid,
              det vill säga en majoritet i Europa för hur det här ska hanteras?
              Tycker inte Gunnar Hökmark, som nu ska försöka bredda sitt perspektiv
              till Europa, att det är att försöka försnäva frågan att bara behandla
              processfrågan och inte se till själva sakfrågan? Den debatten
              tar inte Gunnar Hökmark nu. Jag är övertygad om att han kommer
              att göra det på gator och torg. Efter den 13 juni är han mitt
              inne i den.
            </seg>
            <seg xml:id="i-9f3c43fa408728c5-0">
              Det är det jag kallar historierevisionism. Det må vara oförskämt
              eller ej, men det är precis vad det handlar om. Här finns ett
              non-paper . Det fick inte riksdagens stöd. Nu vill ni att statsministern
              ska låtsas som om det regnar när det gäller det förslag som samtidigt
              håller på att bli Europas beslut. Har inte Gunnar Hökmark något
              problem med detta?
            </seg>
          </u>
          <note type="speaker" xml:id="i-b5b164e28036721e-0">
            Anf. 73 GUNNAR HÖKMARK (m) replik:
          </note>
          <u xml:id="i-fd4c91d5298d9b9f-4" who="unknown">
            <seg xml:id="i-d31d425828a548b8-0">
              Herr talman! Statsministerns bild av hur hans budskap har gått
              hem i Europa präglas framför allt av att han förnöjt hoppas att
              det utspel han gjorde också kommer att påverka det slutliga resultatet.
              Man behöver inte ha någon omfattande förmåga att orientera sig
              i den europeiska verklighet som Pär Axel Sahlberg talar om för
              att ha klart för sig att i land efter land finns uppfattningen
              att Sverige stöder förslaget om en vald ordförande.
            </seg>
            <seg xml:id="i-0583032dbcf1fe8d-0">
              Pär Axel Sahlberg tycker att riksdagens partier ska ändra sig
              eftersom Göran Persson har tyckt tvärtemot riksdagen. Det är verkligen
              att spänna kärran framför hästen. Med all respekt för Pär Axel
              Sahlbergs konstitutionella färdigheter de kom inte upp till ytan
              den här gången är det faktiskt så att det är regeringen som har
              att rätta sig efter riksdagen. Det är självfallet så att om man
              har gjort ett utspel som man inte kan stå för får man bita i det
              sura äpplet och säga till de motparter man har: Det finns inget
              stöd för detta förslag. Sverige kommer att verka mot en vald ordförande.
            </seg>
            <seg xml:id="i-cf6760b1a4312e36-0">
              Det har inte Sveriges regering gjort. Det handlar inte om historierevisionism.
              Det handlar, Pär Axel Sahlberg, om någonting helt annat. Det handlar
              om demokrati och respekt för riksdagen, men ytterst respekt för
              väljarna. Den respekten har saknats och den är avslöjande avklädd
              i betänkandet, men tyvärr också i det anförande och de inlägg
              som Pär Axel Sahlberg har gjort. Det lyfte inte frågan för Göran
              Perssons del, som jag sade. Bevare mig för mina vänner, sitter
              han nog och säger.
            </seg>
          </u>
          <note type="speaker" xml:id="i-24a924af16bce507-0">
            Anf. 74 INGVAR SVENSSON (kd):
          </note>
          <u who="ingvar_svensson_8b2598" xml:id="i-4e72acee62d8c583-4">
            <seg xml:id="i-1f193656fabb8399-0">
              Herr talman! Pär Axel Sahlberg påstår att det har gått troll
              i den här frågan, och han säger att det är en pinsam behandling.
              Jag kan hålla med honom, men kanske inte med det perspektiv som
              han hade. Jag tror att det är Pär Axel Sahlberg som trollar i
              den här frågan. Den socialdemokratiska reservationen är verkligen
              pinsam. I övrigt brukar man kunna formulera sig ganska hyfsat
              i de här sammanhangen, men här är formuleringen verkligen pinsam.
            </seg>
            <seg xml:id="i-c53e515e24a9b6aa-0">
              Vid EU-nämnden den 13 oktober 2003 sade statsministern att han
              slagits hårt för en vald ordförande i Europeiska rådet och att
              han lyckats med bedriften att övertyga unionen, men inte sina
              landsmän i riksdagen. Han hade gjort det därför att han trodde
              på mellanstatligheten.
            </seg>
            <seg xml:id="i-7ba409ebffd62cc5-0">
              Han hänvisade till mötet med EU-nämnden den 18 juni där någon
              sagt att i ett läge där ett nytt fördrag skulle antas eller förkastas
              skulle inte ordförandefrågan vara avgörande för ett visst parti.
            </seg>
            <seg xml:id="i-c7f8c462c9ac4f0d-0">
              När han ställs inför utfrågningen den 20 april i år säger han
              att han ansett sig vara skyldig att efter den 20 november 2003
              redovisa den svenska majoritetsuppfattningen, men samtidigt ansett
              sig skyldig att redovisa regeringens syn. Det framgår tydligt
              av utfrågningen den 20 april.
            </seg>
            <seg xml:id="i-89ae82539df6cd33-0">
              Det är ganska intressant. Jag ställde en retorisk fråga under
              den här utfrågningen. Jag frågade om statsministern i förhandlingarna
              och diskussionerna om den nya författningen för EU hade företrätt
              det socialdemokratiska partiet eller möjligtvis medlemsstaten
              Sverige. Han tyckte det var jätteroligt och ironiserade över att
              frågan var svår och komplicerad.
            </seg>
            <seg xml:id="i-5dd0f1741f0954a6-0">
              Av den utfrågning vi hade med statsministern framgår tydligt
              att han har redovisat två motstridiga uppfattningar. Borde det
              inte rimligtvis vara så att medlemsstaten Sverige i diskussionerna
              redovisar en och samma uppfattning? Är det rimligt att man redovisar
              två olika uppfattningar i diskussionerna?
            </seg>
            <seg xml:id="i-cda2b8090330c5a3-0">
              Jag kommer nu till pinsamheterna i reservationen. Där skriver
              Socialdemokraterna: Statsministern måste givetvis ha rätt att
              fortsätta sina försök att övertyga den svenska riksdagen om det
              riktiga i sin egen ståndpunkt. Svårigheterna för honom att i den
              situation som uppstått med trovärdighet i EU-kretsen argumentera
              för riksdagsmajoritetens linje måste enligt utskottets uppfattning
              beaktas. Så skriver Socialdemokraterna i sin reservation.
            </seg>
            <seg xml:id="i-5bbb214ceacf1a94-0">
              Det är ju väldigt intressant att konstatera. Vad beror problemet
              med trovärdighet på? Jag har förståelse för trovärdighetsaspekten.
              Men vad beror det på att det finns ett sådant trovärdighetsproblem
              för statsministern i diskussionerna i Europa? Jo, det beror på
              att man lade in ett non-paper innan det var förankrat. Man konstaterade
              sedan i nämnden att det inte fanns något stöd för detta. Vad gjorde
              man då? Ingenting. Man fortsatte att driva den här uppfattningen
              i stället för att dra tillbaka sitt non-paper . Då hade man sluppit
              trovärdighetsproblemet.
            </seg>
            <seg xml:id="i-2a8b72232575121d-0">
              Man har sig själv att skylla. Den här hanteringen kan inte försvaras.
              Man gjorde fel från början och skapade sitt eget trovärdighetsproblem.
              Det intressanta är att Pär Axel Sahlberg talar om historierevisionism.
              Det är ju en statsrättslig revisionism av KU:s roll som Pär Axel
              Sahlberg ägnar sig åt när han säger att vi ska lägga oss i sakfrågorna
              och inte regelverket.
            </seg>
            <seg xml:id="i-8e4d9683df3e1f32-0">
              Herr talman! Jag skulle även ha sagt något om non-paper och dess
              rättsliga status i Sverige och om de ståndpunkter som hanteras
              i EU-nämnden. Men min tid har gått ut, så jag avstår från det
              nu.
            </seg>
          </u>
          <note type="speaker" xml:id="i-38dd6ce492d74da5-0">
            Anf. 75 MATS EINARSSON (v):
          </note>
          <u who="mats_einarsson_7b24f2" xml:id="i-954ec330ce3cc892-7">
            <seg xml:id="i-a264072121690b08-0">
              Herr talman! Vi brukar ofta säga jag tror att jag har hört även
              Pär Axel Sahlberg säga det att vi inte bedömer om regeringen har
              fattat rätt beslut utan om den har haft rätt att fatta de beslut
              som den har fattat. Men det verkar Pär Axel Sahlberg nu ha glömt
              bort, och han talar enbart om sakfrågan och vad som var rätt och
              fel i den.
            </seg>
            <seg xml:id="i-f4039c6513fc99fb-0">
              Är det bra med en vald ordförande i Europeiska rådet? Det är
              en intressant fråga, men den är fullständigt ointressant i detta
              sammanhang. Kommer det att bli en vald ordförande i Europeiska
              rådet? Ja, kanske det, om detta författningsförslag överlever
              de folkomröstningar som ska genomföras. Så det är möjligt. Men
              det är irrelevant i sammanhanget.
            </seg>
            <seg xml:id="i-d42c0ebf06b80b8e-0">
              Nästa fråga: Kan riksdagen besluta om vad som utgör den svenska
              positionen i denna och andra sådana frågor? Jag har inte hört
              någon som har sagt något annat än att svaret är ja på den frågan.
              Riksdagen kan fastställa den svenska positionen.
            </seg>
            <seg xml:id="i-e3e16b2558c7081a-0">
              Bör riksdagen fastställa svenska positioner i sådana här förhandlingar?
              Det kan möjligen diskuteras. Med det är inte heller relevant i
              detta sammanhang.
            </seg>
            <seg xml:id="i-76a881382d6c2460-0">
              Har riksdagen fastställt den svenska positionen när det gäller
              denna fråga? Ja.
            </seg>
            <seg xml:id="i-2e56324362176d85-0">
              Då följer nästa fråga: Är det i detta läge regeringens uppgift
              och plikt att driva den svenska positionen? Jag har svårt att
              se att man kan svara något annat än ja på den frågan. Och jag
              kan inte i materialet se att någon har försökt att argumentera
              för motsatt uppfattning förrän möjligen nu, Pär Axel Sahlberg.
            </seg>
            <seg xml:id="i-f9ee26de8be961d6-0">
              Har regeringen drivit den svenska positionen, alltså nej till
              en vald ordförande? Av det material som vi har kan man inte dra
              någon annan slutsats eller ge något annat svar än att det blir
              nej på den frågan. Man har på sin höjd pliktskyldigt redovisat
              den svenska positionen, men då inte som den svenska positionen
              utan som riksdagens beslut.
            </seg>
            <seg xml:id="i-32fc98eb0277031f-0">
              Slutligen: Kan regeringen och statsministern undgå kritik i detta
              ärende? Nej.
            </seg>
          </u>
          <note type="speaker" xml:id="i-6ffed7f20bd995ea-0">
            Anf. 76 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-2e0eb3d7c5644234-3">
            <seg xml:id="i-b4572c5f20e4c348-0">
              Herr talman! Jag hörde plötsligt vad som var problemet. Den här
              riksdagen har mindervärdeskomplex. Det är det som vi håller på
              att hantera. Det var inte historierevisionism, som jag trodde.
              Det var mindervärdeskomplex. Den här riksdagen kan stoppa den
              svenska hållningen i den här frågan. Därom behöver vi inte vara
              tveksamma. Vi behöver inte ha de minsta mindervärdeskomplex. Hela
              makten finns här.
            </seg>
            <seg xml:id="i-587bff6bf07a9c6d-0">
              Min argumentering bygger på att majoriteten här har glömt att
              det finns en historia. Den kritiserade vi förra året, och den
              är fortfarande inte riktigt utredd hur vi ska hantera non-paper
              , hur en förslagsprocess ska hanteras, hur en sådan här dynamisk
              situation också kan relateras till den parlamentariska situationen.
              Men det är ju det som är problemet med majoritetens ställning,
              att man bortser från att det finns en värld utanför det här huset
              eller möjligen i relation över vattnet. Det finns ett helt Europa
              som vi ska förhållas oss till. Då kan vi inte bortse från att
              detta förslag har fått en så stor majoritet. Jag måste ärligt
              säga att jag inte tror att detta förslag har vunnit så stort stöd
              på grund av ett non-paper från Sverige. Jag tror faktiskt inte
              det. Jag tror att det här förslaget hade kommit uppseglande under
              alla möjliga andra omständigheter, och det finns goda skäl för
              det.
            </seg>
            <seg xml:id="i-ea94a3948ef8d785-0">
              Hur ska då Sverige förhålla sig? Jo, man sitter här med mindervärdeskomplex
              och undrar om det inte är någon som hör vad vi säger. Om sedan
              hela verkligheten blir annorlunda så vill vi ändå veta att de
              har hört oss. Och jag ställde frågan: Råder det okunnighet i Europa
              om Sveriges position? Absolut inte, svarar statsministern. Saken
              är klar. Vad håller ni på med?
            </seg>
          </u>
          <note type="speaker" xml:id="i-cd0dd13f746c3b55-0">
            Anf. 77 MATS EINARSSON (v) replik:
          </note>
          <u who="mats_einarsson_7b24f2" xml:id="i-954ec330ce3cc892-8">
            <seg xml:id="i-a1934e8c919ba2b8-0">
              Herr talman! Jag tror att jag begriper vad Pär Axel Sahlberg
              säger. Men jag kan inte för mitt liv begripa varför han säger
              det, och vad det har för relevans i sammanhanget. Han argumenterar
              för att Sverige, den svenska riksdagen, bör agera på det ena eller
              andra sättet, och han har argument när det gäller förslaget om
              en vald ordförande och så vidare. Visst kan man ha det. Men det
              har inte med saken att göra. En majoritet i den här riksdagen
              har haft uppfattningen att den kloka, riktiga och förnuftiga ståndpunkten
              med beaktande av Europa, resten av världen och hela världshistorien
              är den bästa positionen. Pär Axel Sahlberg behöver inte hålla
              med om detta, men det har den svenska riksdagen sagt. Då är kärnan:
              Är det regeringens uppgift att företräda och på rimligt sätt driva
              denna position? Mitt svar på den frågan är ja. Har regeringen
              gjort det? Nej. Därför kan regeringen inte undgå kritik.
            </seg>
          </u>
          <note type="speaker" xml:id="i-0a38dbb0e7028442-0">
            Anf. 78 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-2e0eb3d7c5644234-4">
            <seg xml:id="i-c3af662a800a9f92-0">
              Herr talman! Råder det osäkerhet i Europa om den svenska positionen?
              Statsministern svarade: Absolut inte. Mats Einarsson svarade något
              helt annat. Det är det som är sakfrågan. Jag är alldeles övertygad
              om att man i Europa vet vart detta barkar. Nästa fråga för riksdagen
              att ta ställning till är: Är detta skäl för veto mot en konstitution?
              Jag tror inte att Mats Einarsson behöver något ytterligare skäl
              för ett sådant veto. Han har många andra skäl. Men det är detta
              som är själva sakfrågan. Det råder full kunskap om den svenska
              positionen. Alltså förstår jag inte vad konstitutionsutskottet
              i dag försöker blåsa upp den här frågan till, också utifrån den
              verklighet som vi faktiskt måste relatera oss till. Därför är
              detta inte någon demokratifråga. Det som vi har problem med i
              den svenska debatten är att vi tror att demokrati är något som
              sker i det här huset eller som sker i relation över vattnet. Demokratin
              är otroligt mycket större. Den omfattar hela vårt svenska folk
              och numera hela Europas folk. Och det är där som vi måste hantera
              frågan.
            </seg>
            <seg xml:id="i-ed99d891d1de3cb7-0">
              Det har sagts om reservationen från Socialdemokraterna att den
              är pinsam. Det finns mycket pinsamt i det här. Men det här är
              inte konstitutionsutskottets allra bästa dag i det här avseendet.
              Och jag tänker faktiskt inte ta på mig ansvaret för det.
            </seg>
          </u>
          <note type="speaker" xml:id="i-913ac2d64d64409e-0">
            Anf. 79 MATS EINARSSON (v) replik:
          </note>
          <u who="mats_einarsson_7b24f2" xml:id="i-954ec330ce3cc892-9">
            <seg xml:id="i-332e6488dc379cd1-0">
              Herr talman! Jag tvingas instämma i det som utskottets ordförande
              sade och säga: Det blir inte bättre.
            </seg>
            <seg xml:id="i-538cf4244ffd6855-0">
              Nu försöker Pär Axel Sahlberg att få det till att frågan som
              ska ställas och besvaras är: Råder det osäkerhet om den svenska
              positionen? Nej, det är inte frågan. Frågan är: Har regeringen
              drivit den svenska positionen på ett rimligt sätt och argumenterat
              för den? Nej, det har man inte gjort. Det är möjligt att det trots
              allt har gått fram att den svenska riksdagen har fattat ett bestämt
              beslut. Och det är möjligt att statsministern har rätt när han
              säger att det inte råder någon oklarhet om vad som är den svenska
              positionen. Jag är inte riktigt övertygad, men det är möjligt
              att han har rätt. Men har regeringen drivit denna position? Har
              man försökt argumentera för den? Nej, man har fortsatt att argumentera
              för sin egen position som inte är den svenska positionen. Och
              sedan har man sagt att riksdagen har en annan uppfattning. Detta
              är inte ett rimligt sätt att hantera riksdagens beslut när man
              nu en gång har fastställt vad som är den svenska positionen.
            </seg>
          </u>
          <note type="speaker" xml:id="i-ee377e77a9e92554-0">
            Anf. 80 KERSTIN LUNDGREN (c):
          </note>
          <u who="kerstin_lundgren_078b71" xml:id="i-16231db4fbff6448-7">
            <seg xml:id="i-936d7c9f1249c850-0">
              Herr talman! Det finns helt klart en historia. Det finns också
              en framtid, och den vill vi alla vara med och påverka.
            </seg>
            <seg xml:id="i-2854dae501b97904-0">
              Den här riksdagen har vid ett antal beslut tagit ställning i
              syfte att påverka framtiden, i syfte att påverka de förhandlingar
              som pågår om ett kommande fördrag för Europeiska unionen. I dessa
              förhandlingar fanns frågan om en vald ordförande för Europeiska
              rådet med.
            </seg>
            <seg xml:id="i-b6fbb0d8bc845b4c-0">
              Här har det gjorts olika politiska bedömningar. Så är det. Men
              riksdagen, den här kammaren, folkets främsta företrädare enligt
              vår konstitution, har gett sitt besked om vad som är Sveriges
              hållning i denna fråga och gett en tydlig signal till regeringen
              som företräder denna kammare i de mellanstatliga förhandlingar
              som pågår.
            </seg>
            <seg xml:id="i-72cae245a636662f-0">
              Det är väl alldeles uppenbart att Sverige har företrätts av två
              olika uppfattningar i dessa förhandlingar Sveriges riksdags uppfattning
              och regeringens, eller statsministerns, uppfattning.
            </seg>
            <seg xml:id="i-d5e223640d2abad8-0">
              Socialdemokraterna försöker här i dag på något sätt skapa ett
              utrymme för regeringen att hävda en annan hållning i den här typen
              av förhandlingsarbete än vad riksdagen har signalerat. På det
              sättet undergräver man, rycker undan mattan för, hela det samrådstänkande
              som har varit grunden för det mellanstatliga arbetet.
            </seg>
            <seg xml:id="i-0a26a713fab16515-0">
              Göran Persson säger i samband med utfrågningarna: Det gäller
              att med bibehållet anseende klara balansgången i samtal med övriga
              som är inne i en transformationsfas som betyder att de byter åsikt.
              Ett bibehållet anseende för vem? kan man fråga, för Göran Persson
              eller för Sveriges riksdag?
            </seg>
            <seg xml:id="i-ecec0fc56c635be9-0">
              Sveriges riksdag har visat att vi inte bytt åsikt i den här frågan.
              Sveriges statsminister Göran Persson har också tydligt visat att
              han inte bytt åsikt, men han företräder den här kammaren och Sverige
              i förhandlingarna. Han har gjort det genom att inte hävda riksdagens
              uppfattning.
            </seg>
            <seg xml:id="i-25f6f3bb9209d280-0">
              Jag tycker alltså att det är alldeles uppenbart att regeringen
              i det här fallet har gjort skäl för mycket allvarlig kritik allvarlig
              också därför att det inte är bara en gång som kritik uttalas på
              den här punkten, utan det är andra gången som den här frågan kommer
              tillbaka. Frågan blir inte bättre av att den upprepas, utan det
              visar bara tydligare den bristande lyhördhet som Sveriges statsminister
              har för Sveriges riksdag. Det tycker jag att Socialdemokraterna
              också borde känna visst bekymmer över.
            </seg>
          </u>
          <note xml:id="i-fc53f09a3a268f3a-0">
            Fru talman! Jag yrkar på godkännande av utskottets anmälan.
          </note>
          <note type="speaker" xml:id="i-b5b082d7f887f7f6-0">
            Anf. 81 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-8f8faf2b6a35aeee-7">
            <seg xml:id="i-86758ef7828eb081-0">
              Fru talman! Ja, det här var en spännande diskussion. Särskilt
              spännande är det att lyssna på Pär Axel Sahlberg som alltid, men
              i dag av en lite annan anledning än vanligtvis.
            </seg>
            <seg xml:id="i-164d8fd05b746661-0">
              Det sägs att riksdagens med bred majoritet fattade beslut enbart
              är baserat på ilska över hanteringen av non-paperet. Det är spännande
              att Pär Axel Sahlberg kan se in i med vilka motiv vi fattar våra
              beslut motiv som inte redovisats här. Helt plötsligt skulle vi
              ha helt andra motiv som vi helst inte vill tala öppet om. Detta
              är spännande men fullständigt irrelevant för den här diskussionen.
            </seg>
            <seg xml:id="i-5fe73b229007fa9b-0">
              De konstitutionella invändningarna mot Göran Perssons agerande
              bluddrar Sahlberg bort i en diskussion om att man faktiskt måste
              se vad som har hänt, att Europa nu håller med Göran Persson som
              om det vore en förmildrande omständighet att Göran Persson lyckats
              i sina försök att underminera den svenska positionen, som när
              den togs första gången hade stöd av regeringarna i varje annat
              litet land i Europa men som sakta men säkert tappat i stöd i takt
              med att Göran Persson drivit ett måhända framgångsrikt arbete
              mot riksdagens position.
            </seg>
            <seg xml:id="i-380da1377e4d31e3-0">
              Vi blev kallade för historierevisionister. Det sägs att vi har
              likheter med George Orwell därför att vi pekar på att det är klart
              att det inte spelar någon roll att det non paper som lämnades
              in från början lämnades in av den svenska regeringen. Det är ingen
              förmildrande omständighet att man gjorde fel redan då. Snarare
              borde man ha hanterat det antingen genom att, som Ingvar Svensson
              var inne på, dra tillbaka non-paperet eller också genom att åtminstone
              klart tydliggöra: Nej, vi hade inte stöd för den här linjen i
              Sveriges riksdag. Vi tycker att det här vore mycket bättre och
              argumenterar för det som faktiskt är den svenska positionen.
            </seg>
            <seg xml:id="i-fee1097385c9d01f-0">
              Pär Axel Sahlbergs tal i kammaren i dag har, för att travestera
              Pär Axel Sahlberg själv, ett mera pinsamt inslag i debatten.
            </seg>
            <seg xml:id="i-694962cb5732ccfc-0">
              Fru talman! Frågan om införandet av en vald ordförande i Europeiska
              rådet, en EU-president, verkar närmast ha blivit en besatthet
              för regeringen. Hur ska man annars tolka det skeende som varit?
            </seg>
            <seg xml:id="i-f818a0772c9b348e-0">
              Regeringen lämnar utan samråd med EU-nämnden in ett non paper
              för presentation inför rådet som innehåller förslaget om inrättandet
              av en EU-president. EU-nämnden underkänner hanterandet när man
              blivit varse vad som hänt. Det klargörs att det inte finns någon
              majoritet bakom regeringens linje, och en politisk upprördhet
              sprider sig över att det inte samråtts med EU-nämnden om non-paperet.
            </seg>
            <seg xml:id="i-29fee5aedc76568f-0">
              Vid flera tillfällen senare kom riksdagens kammare att klargöra
              att också riksdagens samfällda linje är att man inte vill ha en
              vald ordförande för Europeiska rådet.
            </seg>
            <seg xml:id="i-51f39f79a9881228-0">
              Frågan om non-paperet och regeringens bristande samråd hamnade
              i konstitutionsutskottet. Vid ett förhör i KU förra året sade
              Göran Persson, i och för sig mäkta överlägsen, bland annat följande:
              I en slutförhandling, mina vänner, kommer det här att vara ett
              förslag som jag är övertygad om ligger på bordet. Samtidigt klargör
              han att han fuller väl förstår att vi kommer att följa riksdagens
              majoritet. Detta visade sig vid en närmare granskning i år vara
              munväder.
            </seg>
            <seg xml:id="i-dd183920bc6822b4-0">
              I de samtalsuppteckningar som KU har tagit del av och som biläggs
              betänkandet framkommer att statsministern vid ett flertal tillfällen
              lagt ned avsevärd möda på att övertyga vännerna i kretsen av stats-
              och regeringschefer om förträffligheten med ett system med en
              vald ordförande. I bästa fall har Persson i slutet av ett samtal
              flikat in att riksdagen är av en annan uppfattning. Men argumentationen,
              tonvikten och övertygelsen har handlat om att ett presidentämbete
              ska inrättas inom Europeiska rådet.
            </seg>
            <seg xml:id="i-8370bd7b98c5adbd-0">
              Några exempel har tidigare nämnts, men låt mig ta ytterligare
              ett. Vid ett samtal på Harpsund den 29 och 30 juni 2003 möts Göran
              Persson och bland annat Finlands statsminister Matti Vanhanen
              och Danmarks statsminister Anders Fogh Rasmussen. Det står så
              här:
            </seg>
            <seg xml:id="i-3fd4c16fa5c46f30-0">
              Statsminister Göran Persson konstaterade att utvidgningen till
              25 MS ändrade karaktären på EU:s arbete och ökade de svårigheter
              som både han själv och Fogh Rasmussen nyligen erfarit i ordförandeskapsrollen
              med att samordna unionen. Konventets förslag innebar vidare ett
              stärkande av både KOM och EP, och inrättandet av en vald ordförande
              i ER var viktigt för att upprätthålla den institutionella balansen.
            </seg>
            <seg xml:id="i-f9f7610e5d52f645-0">
              Här är alltså de nordiska stats- och regeringscheferna inbjudna
              till Harpsund, och statsministern passar på att lyfta frågan gentemot
              några bland annat den finske statsministern som är riksdagens,
              Sveriges, meningsfrände i frågan. Han stärker dem inte i sin argumentation
              utan försöker i stället få över dem på sin egen personliga sida
              mot riksdagen. I utskottsförhören pekade Persson särskilt på att
              Vanhanen senare också hade svängt som om det vore en förmildrande
              omständighet att Persson varit framgångsrik i sitt arbete med
              att omöjliggöra att riksdagens åsikt blir verklighet.
            </seg>
            <seg xml:id="i-cc663425dbaeda38-0">
              Fru talman! Det har tidigare talats om, och det slogs också fast
              vid den bedömning som utskottet gjorde förra året, att Sverige
              inte kan ha två linjer. Vi måste gentemot de övriga länderna vara
              klara och tydliga om vad som är den svenska positionen. Vid frågor
              som ställts till de socialdemokratiska företrädarna har det varit
              oklart om vad som egentligen är den svenska linjen. Men läser
              man samtalsuppteckningarna står det väldigt klart vilken linje
              som har företrätts. Det har inte varit riksdagens!
            </seg>
            <seg xml:id="i-246de0cf53e53777-0">
              Fru talman! Svårigheten i längden till följd av det som hänt
              är givetvis att Sverige tappar i förtroende gentemot de andra
              medlemsstater som vi har att förhandla med. Om statsministerns
              argumentation, statsministerns linje, underkänns såväl vid konstitutionella
              granskningar som i beslut fattade av det svenska parlamentet kommer
              givetvis kretsen av stats- och regeringschefer att börja tvivla
              på om det som förs fram nästa gång eller gången därefter är den
              svenska linjen eller kanske åter en gång Göran Perssons högst
              personliga linje.
            </seg>
            <seg xml:id="i-b89a74527a992f46-0">
              Vill man behålla ett förtroende i förhandlingar är det givetvis
              viktigt att man går på den linje som det finns en svensk position
              kring.
            </seg>
            <seg xml:id="i-833ffb5452a30062-0">
              Pär Axel Sahlberg har flera gånger upprepat att vad det handlar
              om är huruvida de andra länderna har förstått vad som är den svenska
              positionen eller inte. I den diskussionen har Sahlberg gjort Göran
              Persson själv till någon form av sanningsvittne. Vi kan ha olika
              åsikter i sak om huruvida det varit förstått eller inte. Uppgifter
              som vi också haft vid granskningen visar att i många länder finns
              uppfattningen att det som lades in som Sveriges förslag också
              fortsatt är den svenska positionen. Men det är inte intressant.
              Det intressanta är om Göran Persson har drivit den linje som är
              den svenska. Svaret på den frågan är nej. Därför kan han inte
              undgå kritik.
            </seg>
          </u>
          <note xml:id="i-4c2727a7b32ffe09-0">
            Jag yrkar på godkännande av utskottets anmälan.
          </note>
          <note type="speaker" xml:id="i-30a7aa4a9b8079c1-0">
            Anf. 82 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-2e0eb3d7c5644234-5">
            <seg xml:id="i-5d4507b240e12ad0-0">
              Fru talman! Jag tänkte bara få tillfälle att gratulera Gustav
              Fridolin och Miljöpartiet även Vänsterpartiet fastän det inte
              är föremål för den här repliken för att ha fått med sig de andra
              partierna i denna fråga. Det innebär att den här lite slutna och
              isolationsistiska om vi nu ska ha med en annan ism har vunnit
              gehör i Sveriges riksdag.
            </seg>
            <seg xml:id="i-4414d5a77e21cb7f-0">
              Jag menar att det är lite olyckligt att det nu lanseras som ett
              mindervärdeskomplex. Den här riksdagen har full makt att hantera
              den här frågan. Vi äger den. Vi kan ha vårt svenska veto när det
              gäller konstitutionen. Det är precis vad Gustav Fridolin vill.
              Därför är det här en mycket intressant och mycket märklig debatt.
            </seg>
            <seg xml:id="i-f3e06339f42fadb8-0">
              Det som gjorde att jag kallade det för historierevisionism var
              just att man i den granskningsdebatt som vi har i år helt vill
              bortse ifrån att det fanns en granskningsdebatt förra året som
              tog sikte på non-paper . Den här historien finns. Jag kan inte
              låta bli att återge vad statsministern sade: Råder det någon osäkerhet
              i Europa om den svenska ståndpunkten? Definitivt inte, svarade
              han.
            </seg>
          </u>
          <note type="speaker" xml:id="i-0b38bf6c3d2dec95-0">
            Anf. 83 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-8f8faf2b6a35aeee-8">
            <seg xml:id="i-5e407854b874e5eb-0">
              Fru talman! Jag ser att Pär Axel Sahlberg talar och jag hör ord,
              men jag förstår verkligen inte.
            </seg>
            <seg xml:id="i-b1d22a9767200845-0">
              Skulle det faktum att sex partier i riksdagen konstaterat att
              Göran Persson drivit en annan linje än den riksdagen har fastslagit
              på något sätt göra riksdagen till isolationistisk och sluten?
              På vilket sätt har det att göra med den konstitutionella granskningen?
              Halkar det återigen in i en diskussion om sakfrågan, som vi borde
              ta i de debatter som är avsedda för den? Jag möts gärna i den
              diskussionen.
            </seg>
            <seg xml:id="i-0b47cfd43cad597f-0">
              Jag anser det inte isolationistiskt och slutet att hävda att
              EU inte ska bli en stat och skaffa sig en president. Men det är
              som sagt en annan diskussion, som vi för när vi diskuterar de
              frågor som har att göra med hur vi ser på Europas framtid. Nu
              diskuterar vi det konstitutionella, och det handlar om att riksdagen
              har fastslagit, möjligtvis från olika utgångspunkter, att man
              inte vill att Europeiska rådet ska förses med en president. Därefter
              har Göran Persson fortsatt att driva linjen att EU trots allt
              ska förses med en president. För det kan han inte undgå kritik.
            </seg>
            <seg xml:id="i-3febedc69d3d6f04-0">
              När jag lyssnar på Pär Axel Sahlberg konstaterar jag vidare att
              statsministern är sanningsvittne i huruvida andra länder har uppfattat
              den svenska positionen eller inte, och fortsatt att detta skulle
              vara relevant för den konstitutionella granskningen. Det relevanta
              är väl huruvida Sveriges statsminister har drivit den linje som
              är Sveriges eller icke.
            </seg>
            <seg xml:id="i-82d0715a6641dad7-0">
              Fru talman! Vi bortser inte, Pär Axel Sahlberg, från förra årets
              granskning. Vi kommenterar det i utskottsbetänkandet. Vi konstaterar
              att det faktum att Sverige lämnade in non-paper , som sedan saknade
              stöd i den svenska riksdagen, inte förmildrar det förhållandet
              att man fortsatte, efter det att den svenska riksdagen visat var
              man står, att driva en annan position.
            </seg>
          </u>
          <note type="speaker" xml:id="i-9edb130c05fa87f4-0">
            Anf. 84 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-2e0eb3d7c5644234-6">
            <seg xml:id="i-9409574bace6f68a-0">
              Fru talman! Jag tog bara ordet för att gratulera Gustav Fridolin
              till att ha fått med sig de andra partierna. Det här är den väldigt
              känsliga frågan. Det är intressant att höra hur Gustav Fridolin
              nu argumenterar. Det låter som om ordföranden i Europeiska rådet
              är den president för Europa som man inte vill ha. Men hela poängen
              med den svenska argumenteringen, den svenska debatten och granskningsdebatten
              förra året var frågan om det fanns skäl att stärka det europeiska
              rådet för att just stärka det mellanstatliga samarbetet. Det är
              det vi inte kan bortse ifrån.
            </seg>
            <seg xml:id="i-fba1bcd05f8fcbe2-0">
              Jag kan förstå, och nu efter debatten förstår jag det ännu bättre,
              varför man tycker att man ska hålla isär själva sakfrågan. Man
              har ju glömt att det här är en sakfråga. Det finns ett Europa
              utanför fönstren här som vi får relatera till. Man vill bara använda
              detta för att pricka Sveriges statsminister. Jag menar att det
              är alldeles ovärdigt. Det är ingen konstitutionell granskning.
              Det finns ingen substans i den granskningen.
            </seg>
            <seg xml:id="i-196aeb76413b0f4c-0">
              Det råder ingen osäkerhet i Europa om den svenska positionen.
              Det är det som vi ska granska. Att det sedan finns en historia
              som innebar att det fanns non-paper är ingenting som vi kan springa
              ifrån. Det var därför jag gisslade er för att vara historierevisionister.
              Detta är verkligheten. Här finns den svenska positionen. Den är
              fastslagen i Sveriges riksdag. Hur den slutliga positionen blir
              vet vi inte, men alla är klara över att här finns olika åsikter
              här såväl som i resten av Europa. Det kan man inte bortse ifrån.
              Att Gustav skulle vilja bortse ifrån det förstår jag, fru talman,
              men det är inte det som debatten gäller.
            </seg>
          </u>
          <note type="speaker" xml:id="i-fa4bd6299a4bd2a6-0">
            Anf. 85 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-8f8faf2b6a35aeee-9">
            <seg xml:id="i-82bcde1ee53b539a-0">
              Fru talman! Det finns olika åsikter, men det finns bara en svensk
              position. Jag är ledsen att behöva rätta Pär Axel Sahlberg på
              den punkten, men det vi har att granska är inte huruvida andra
              länder har uppfattat den svenska positionen. Då borde vi rimligtvis
              ha kallat in andra länders stats- och regeringschefer till förhör
              i konstitutionsutskottet och frågat dem om de har uppfattat det
              eller inte. Men det är inte det vi har att granska. Vi har att
              granska huruvida Sveriges statsminister har företrätt den svenska
              positionen. När vi tittar på det kan vi konstatera: Nej, det har
              han inte gjort. Tvärtom, han har företrätt en motsatt åsikt. Han
              har sökt övertyga Sveriges meningsfränder om att de ska byta åsikt
              till den som varit och blivit hans högst personliga.
            </seg>
            <seg xml:id="i-9de319ad6b234309-0">
              Om någon minister har gjort ett formellt fel och begått ett misstag
              förtjänar denna kritik för det. Det är den socialdemokratiska
              ingången. Så sade Göran Magnusson i sitt inledningsanförande.
              Jag kan bara konstatera att det uppenbarligen inte gäller nu.
              Nu står inte längre bara Göran Persson naken; nu står också Pär
              Axel Sahlberg bildligt talat naken, för han talade om att den
              svenska argumentationen har handlat om att Europeiska ministerrådet
              behöver stärkas genom en vald ordförande. Nej, den svenska argumentationen
              har varit någonting helt annat. Men Göran Perssons argumentation
              har låtit så. Han har nämligen argumenterat mot den svenska positionen.
              Det är därför han förtjänar kritik.
            </seg>
          </u>
          <note xml:id="i-2c8c9c64f2240435-0">
            Regeringens redovisning av statens inkomster och utgifter m.m.
            (avsnitt 2.1) och Senareläggning av EU-avgiften till nästa budgetår
            (avsnitt 2.2)
          </note>
          <note type="speaker" xml:id="i-53434123d3d10c1e-0">
            Anf. 86 BERTIL KJELLBERG (m):
          </note>
          <u who="bertil_kjellberg_40bafe" xml:id="i-5c4de85367243db1-0">
            <seg xml:id="i-e1b5ed28b88cbf1d-0">
              Fru talman! Vi övergår nu till att diskutera mera jordnära men
              ack så allvarliga frågor om budgettricksande och en senareläggning
              av EU-avgiften.
            </seg>
            <seg xml:id="i-ff3542675b6806db-0">
              Budgetlagen och med i den ingående budgettak har varit ett viktigt
              verktyg för att återge svensk offentlig ekonomi sin trovärdighet.
              Ett enigt konstitutionsutskott har konstaterat att regeringen
              vid en rad tillfällen lagt förslag som avvikit från budgetlagen.
              Dessa förslag har i och för sig tillkommit på ett konstitutionellt
              korrekt sätt, varför vi i strikt konstitutionell mening inte kan
              rikta någon formell kritik mot det sätt varpå regeringen hanterat
              budgetlagen.
            </seg>
            <seg xml:id="i-ef378dcb70765090-0">
              Inte desto mindre medför regeringens brist på lojalitet mot budgetlagen
              att förtroendet för densamma urholkas. Liksom vi förväntar oss
              av medborgarna att de lojalt ska följa de lagar som vi stiftar
              i riksdagen kan medborgarna förvänta sig att regeringen lojalt
              följer de lagar som den själv har varit med att tillskapa. Det
              kan inte vara rimligt att regeringen genom en förvisso formellt
              korrekt hantering skapar en rad undantag när det politiska priset
              blir alltför högt.
            </seg>
            <seg xml:id="i-6a49e6623f98ba62-0">
              Fru talman! Jag ska nu övergå till att säga några ord i en närliggande
              fråga, nämligen finansministerns och regeringens åtgärd att inte
              betala EU-avgiften för sista uppbörden i december 2003 i tid.
              Man senarelade betalningen till januari 2004 för att klara budgettaket.
              Denna åtgärd ådrog svenska skattebetalare en onödig kostnad på
              12,7 miljoner kronor.
            </seg>
            <seg xml:id="i-eddee4364bc83870-0">
              Enligt budgetlagen är regeringen skyldig att vidta de åtgärder
              som krävs när det finns risk att budgettaket kommer att överskridas.
              Det finns dock en begränsning i regeringens hantering. Man får
              inte undandra sig förpliktelser som staten har enligt lag och
              avtal. Till och med finansministern medger att en senareläggning
              av EU-avgiften stred mot de förpliktelser som regeringen hade
              och som svenska staten hade mot EU. Regeringen har därigenom brutit
              mot budgetlagen. Regeringen har dessutom genom sitt förfarande
              ådragit svenska staten och dess skattebetalare en dröjsmålsränta
              på 12,7 miljoner kronor. Det är inte i överensstämmelse med budgetlagens
              krav på god hushållning. Genom sitt agerande har Bosse Ringholm
              brutit mot gällande regler och överträtt sina befogenheter. Detta
              är allvarligt, och vi anser att regeringen och även Bosse Ringholm
              förtjänar kritik för detta förfarande.
            </seg>
            <seg xml:id="i-a0b27bf66db764dd-0">
              Detta är allvarligt i och för sig, men regeringens brist på respekt
              för gällande regler får också allvarliga konsekvenser för det
              allmänna rättsmedvetandet. Varför ska den företagare eller arbetstagare
              som i slutet av månaden har det lite kärvt snåla för att kunna
              betala sina skatter och avgifter till staten när staten själv
              bara skjuter upp sina åtaganden när det kärvar? Det kostar förvisso
              en slant, men sedan händer ingenting. För företagaren blir påföljden
              betydligt allvarligare om man underlåter att i tid betala sina
              skatter och avgifter.
            </seg>
            <seg xml:id="i-4002ea633a230835-0">
              Frågan måste inställa sig hos majoriteten: Är den metod som Bosse
              Ringholm lanserat att rekommendera även för medborgarna?
            </seg>
          </u>
          <note type="speaker" xml:id="i-877507889552b48b-0">
            Anf. 87 TOBIAS KRANTZ (fp):
          </note>
          <u who="tobias_krantz_56c063" xml:id="i-844266f85d5786cc-5">
            <seg xml:id="i-ee48db978e18a647-0">
              Fru talman! Vi har under denna punkt ett par ärenden att diskutera
              som gäller regeringens sätt att utöva finansmakten och förhålla
              sig till de regler och lagar vi har på området. Jag ska huvudsakligen
              uppehålla mig kring regeringens handläggning av EU-avgiften.
            </seg>
            <seg xml:id="i-fdee13e3d798797e-0">
              Vad är då fakta i målet? Fakta i målet är i huvudsak tre saker.
              För det första gjorde regeringen i november 2003 bedömningen att
              det fanns risk för att utgiftstaken i statsbudgeten skulle överskridas.
              För det andra fattade regeringen då beslutet att Sverige skulle
              låta bli att betala sin EU-avgift, såsom var stipulerat i december
              samma år, och skjuta upp betalningen över årsskiftet till januari
              2004. För det tredje åsamkade detta svenska staten 13 miljoner
              kronor i dröjsmålsränta.
            </seg>
            <seg xml:id="i-2b285339322365e5-0">
              Detta är vad vi vet. Detta är fakta.
            </seg>
            <seg xml:id="i-2266c6048df2b991-0">
              Frågan är hur vi ska bedöma detta från konstitutionell utgångspunkt.
              En möjlighet är att titta vad det står i 1 § i budgetlagen, där
              det föreskrivs tydligt och klart att det är viktigt att man ägnar
              sig åt god hushållning med statens pengar. I förarbetena nämns
              att det innebär att onödiga utgifter ska undvikas.
            </seg>
            <seg xml:id="i-78cbb46940107d02-0">
              Jag har svårt att se att det här är någonting annat än en onödig
              utgift, att dra på svenska staten 13 miljoner kronor i dröjsmålsränta,
              när det finns alternativ som inte skulle leda till att vi fick
              en dröjsmålsränta. Detta är knappast god hushållning med statens
              pengar, oavsett hur stor summan är.
            </seg>
            <seg xml:id="i-b50ea1c2fe20cbc2-0">
              Sverige är medlem av Europeiska unionen, och det innebär en internationell
              förpliktelse för Sverige. Det innebär att vi måste följa de regler,
              avtal och regelverk som finns inom ramen för EU. Det är vi skyldiga
              att göra det är en del av EU-medlemskapet.
            </seg>
            <seg xml:id="i-eb1e714c3af0148e-0">
              Det står visserligen i budgetlagen att regeringen är skyldig
              att ingripa om utgiftstaken riskerar att överskridas. Men och
              här är den springande punkten regeringen, svenska staten, får
              inte göra det på ett sådant sätt att det leder till brott mot
              avtal, lag eller internationella förpliktelser.
            </seg>
            <seg xml:id="i-5bd2fe301af1c0f1-0">
              Finansministern har själv vid den utfrågning som vi hade med
              honom här i konstitutionsutskottet uttryckt det så att vi har
              avvikit från EU:s regler. Det är finansministerns ord. Då har
              finansministern redan erkänt att Sverige har förbrutit sig mot
              EU:s regler, och det förtjänar i sig kritik.
            </seg>
            <seg xml:id="i-8398d06580c8a7e8-0">
              Frågan är: Hur ska vi tolka det i förhållande till svensk lagstiftning?
              Jo, eftersom det står i budgetlagen att man inte får vidta åtgärder
              som innebär att man bryter mot avtal, mot lag eller mot internationella
              förpliktelser för att rädda utgiftstaket, innebär det också att
              regeringen genom den åtgärden har brutit mot budgetlagen. Det
              är svårt att komma till någon annan slutsats.
            </seg>
            <seg xml:id="i-0e9969a6fe97db05-0">
              Majoriteten reflekterar inte ens över detta och för inget resonemang
              om förhållandet till budgetlagen. Det som vi får lära oss när
              vi läser majoritetens ställningstagande är egentligen rätt häpnadsväckande.
              Utskottets majoritet skriver någonting som jag tror kommer att
              gå till historien: Utskottet vill betona vikten av att riksdagen
              informeras om eventuella kostnader som kan uppstå i anledning
              av sådana beslut.
            </seg>
            <seg xml:id="i-13204c666afa3d47-0">
              Det är väldigt snällt att ge riksdagen information om när regeringen
              bryter mot budgetlagen. Det är väldigt tacksamt.
            </seg>
            <seg xml:id="i-7c9622eebb1b48b9-0">
              Det bästa vore om regeringen planerade sin ekonomiska politik
              och agerade på ett sådant sätt att man inte bröt mot budgetlagen,
              att man inte skämde ut Sverige inför våra samarbetspartner inom
              EU. Det borde vara det viktigaste för regeringen att göra, i stället
              för att säga att man ska informera riksdagen.
            </seg>
            <seg xml:id="i-65a5527af7f7bb1f-0">
              Följ de regler som gäller! Det måste vara beskedet från kammaren
              och utskottet här i dag.
            </seg>
            <seg xml:id="i-80287fe59c83c7c8-0">
              Jag yrkar på den här punkten på godkännande av anmälan i reservationen.
            </seg>
          </u>
          <note type="speaker" xml:id="i-c23d922e56f0fc26-0">
            Anf. 88 INGVAR SVENSSON (kd):
          </note>
          <u who="ingvar_svensson_8b2598" xml:id="i-4e72acee62d8c583-5">
            <seg xml:id="i-266bccd2babe4928-0">
              Fru talman! Senareläggning av EU-avgiften i syfte att behålla
              statens utgifter under utgiftstaket är ganska intressant. Skälet
              för den här bokföringsmässiga manipulationen skulle enligt regeringen
              och Bosse Ringholm vara statens trovärdighet i synnerhet inför
              de finansiella marknaderna.
            </seg>
            <seg xml:id="i-5e96a63535c8c8c9-0">
              Min mycket enkla fråga är: Hur påverkas trovärdigheten av redovisningsmässiga
              manipulationer? Hur påverkas trovärdigheten av att Sverige inte
              uppfyller sina internationella förpliktelser?
            </seg>
            <seg xml:id="i-3bdc4572cb4dfeaa-0">
              Felet, fru talman, eller trovärdighetskonflikterna, ligger förstås
              i att staten inte har tillräckliga budgeteringsmarginaler. Då
              vill man gärna slå blå dunster i ögonen på omvärlden för att visa
              att man tekniskt klarar utgiftstaket.
            </seg>
            <seg xml:id="i-83480c98fcede1c0-0">
              Fru talman! För ett vanligt bolag skulle revisorerna omedelbart
              ingripa inför ett sådant beteende. Det är de faktiska kostnaderna
              det handlar om. Upplupna kostnader ska bokföras på rätt år. Så
              är det för vanliga bolag. Men Bosse Ringholm döljer verkligheten
              under utgiftstaket med redovisningsmässiga manipulationer.
            </seg>
          </u>
          <note type="speaker" xml:id="i-9cdf65b4c75f1e44-0">
            Anf. 89 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-844266f85d5786cc-6">
            <seg xml:id="i-1366b036b0809c29-0">
              Fru talman! Nu kommer ett debattekniskt grepp i den högre skolan.
              Jag vill bara ta tillfället i akt att säga att jag inte yrkar
              på godkännande av anmälan i reservationen, vilket det eventuellt
              kunde ha verkat som jag gjorde i mitt anförande.
            </seg>
          </u>
          <note type="speaker" xml:id="i-939a738b9dafaaf7-0">
            Anf. 90 MATS BERGLIND (s):
          </note>
          <u who="mats_berglind_2f8758" xml:id="i-18a3169d73c0dd64-0">
            <seg xml:id="i-34ecd9d3da0240b2-0">
              Fru talman! Är det fel att ha ordning och reda i finanserna?
              Ska man kritiseras för att man vill ha ordning och reda i sin
              ekonomi? Nej, jag tycker att varken privatpersoner, föreningskassörer
              eller företagare som vill ha ordning och reda i ekonomin ska kritiseras.
              Framför allt finns det ingen som helst anledning att ge en politisk
              kritik mot en finansminister som sköter sig utmärkt.
            </seg>
            <seg xml:id="i-8f2e125512f5afba-0">
              Det nya systemet med utgiftstaket har nu fungerat i sju eller
              åtta år. En gång, 1993, hamnade man i det läget att marginalerna
              blev så små att man måste vidta några åtgärder för att inte komma
              i ett sluttande plan i trovärdigheten mot finansmarknaden, för
              att det inte skulle påverka räntorna och för att det inte skulle
              påverka inflationen, utan att man skulle hålla sig inom utgiftstaket.
              Ska finansministern ha kritik för att han vidtar åtgärder?
            </seg>
            <seg xml:id="i-84ba8ab2cde3348d-0">
              Vi kommer ihåg finansministrar i början av 90-talet som bara
              lät det gå. Är det så många år sedan att det är totalt glömt vad
              som då hände? Har vi så kort politiskt minne? Eller är det förnekelsen
              hos de borgerliga partierna som skiner igenom? För min del är
              svaret glasklart: Man kommer ihåg. Man vill inte kännas vid det.
            </seg>
            <seg xml:id="i-83a2dabdf9391d12-0">
              Då inträffade det att när Bosse Ringholm som finansminister insåg
              att här började marginalerna bli för små, och man ville inte riskera
              att utgiftstaket skulle brytas, gick man till riksdagen med nya
              beslut, med riksdagens godkännande. EU-avgiften var det man hade,
              de sista dagarna på året när prognoserna började visa om man skulle
              klara utgiftstaket eller inte.
            </seg>
            <seg xml:id="i-bc6591b447810389-0">
              Då fanns det naturligtvis olika alternativ för hur man skulle
              justera det. Det viktigaste var att regeringen beslutade och gav
              finansministern i uppdrag att komma med ett beslut för regeringens
              och finansernas bästa, så att utgiftstaket hölls. Man tog ekonomiskt
              ansvar.
            </seg>
            <seg xml:id="i-7c1e9c35e938db90-0">
              Då beslutade Bosse Ringholm att avgiften till EU skulle senareläggas
              med tre dagar för att gå över årsskiftet. Det blev en kostnad,
              en straffavgift. Det är ingen som är glad över det, allra minst
              Bosse Ringholm. Men alternativen förskräckte. Det hade varit större
              kostnader, större bekymmer i framtiden, om man inte hade gjort
              så här.
            </seg>
            <seg xml:id="i-08b49b0847609a0b-0">
              Det blir lite patetiskt när Tobias Krantz, som inte direkt är
              nyansernas mästare i den politiska debatten, säger att han skämde
              ut Sverige. Ni kan ju titta på ratinglistor och andra bedömare
              var Sverige står när det gäller den ekonomiska politiken sedan
              Bosse och den socialdemokratiska regeringen tog över. De har bara
              stigit i aktning år för år och får erkännande efter erkännande.
            </seg>
            <seg xml:id="i-6489584001ad8bdb-0">
              Skämmer ut Sverige, säger Tobias Krantz. Annars har vi blivit
              kritiserade för att vara Bror Duktig i EU-sammanhang, den som
              ska vara först med att rätta sig efter nya lagar och paragrafer.
              Vi ska alltid vara bäst på att implementera nya beslut från EU
              och så vidare.
            </seg>
            <seg xml:id="i-a9f85a668be9f673-0">
              Det blev en försening med tre dagar, som vi i och för sig fick
              betala för. Skulle det skämma ut Sverige? Jag tror att Sveriges
              regering och finansminister Bosse Ringholm har en något högre
              trovärdighet än Tobias Krantz i den frågan.
            </seg>
            <seg xml:id="i-f54cc0c1a23d0bb9-0">
              Det blir lite olyckligt när man kallar det för manipulation.
              Det handlar inte alls om det, utan man har tagit ansvar. Man har
              fixat det här. Det kostade en peng extra. Alla människor tycker
              naturligtvis att ett antal miljoner är väldigt mycket pengar.
              Men det är klart, man måste se det i relation till en budget som
              omfattar 800900 miljarder kronor. Det är inget eftersträvansvärt,
              ingenting som har skett förut. Jag känner Bosse Ringholm så pass
              väl att jag har en stark känsla av att det inte kommer att hända
              igen. Det viktiga är att han tog ansvar när det behövdes.
            </seg>
          </u>
          <note type="speaker" xml:id="i-a0e1d11442022bb4-0">
            Anf. 91 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-844266f85d5786cc-7">
            <seg xml:id="i-c4d0a6b2bd60079a-0">
              Fru talman! Mats Berglind sade att jag inte var nyansernas mästare.
              Jag tvekar inte att tala klarspråk när det behöver talas klarspråk.
              Här var det så att regeringen inte hade ordning på finanserna.
              Det är därför den tvingas till den här typen av manipulationer.
            </seg>
            <seg xml:id="i-a6e39fdc3f10bdb7-0">
              Visst är det så, Mats Berglind, att den åtgärd som regeringen
              vidtog genom att skjuta betalningen av avgiften från ett datum
              före årsskiftet till ett datum efter årsskiftet inte ledde till
              att de faktiska, reella utgifterna för staten Sverige förändrades?
              Jo, de förändrades genom att vi fick betala 13 miljoner i dröjsmålsränta,
              så våra utgifter ökade. Men de faktiska grundläggande utgifterna
              för Sverige förändrades inte. Det var ren manipulation som regeringen
              ägnade sig åt.
            </seg>
            <seg xml:id="i-69f8884d5c1e83d4-0">
              Det blir väldigt egendomligt. Finansministern har själv sagt
              i vår utfrågning att Sverige genom den åtgärd som regeringen vidtog
              har avvikit från EU:s regler. Det var vad finansministern själv
              sade.
            </seg>
            <seg xml:id="i-cd268d53b1eb30b8-0">
              I budgetlagen 42 § står att regeringen ska inskrida om utgiftstaken
              riskerar att överträdas. Men det står också att man inte får göra
              det på ett sådant sätt att man bryter mot lag, avtal eller internationella
              förpliktelser. Sverige är medlem av EU. Det är en internationell
              förpliktelse. Vi har brutit mot budgetlagen.
            </seg>
            <seg xml:id="i-f1716b8548a2c0d7-0">
              Göran Magnusson sade tidigare att man granskar det här med öppna
              ögon och om det är så att socialdemokrater har brutit mot regler
              ska de kritiseras för det. Varför får inte finansministern kritik
              när han själv har erkänt att han har brutit mot EU:s regler?
            </seg>
          </u>
          <note type="speaker" xml:id="i-f7ac79abd55ffcb0-0">
            Anf. 92 MATS BERGLIND (s) replik:
          </note>
          <u who="mats_berglind_2f8758" xml:id="i-18a3169d73c0dd64-1">
            <seg xml:id="i-a9d3e63c9d3b0a28-0">
              Fru talman! Vi är tillbaka på ruta 1: Vilket alternativ fanns
              det? Det är lätt för Tobias Krantz att säga: Herregud, så det
              har blivit.
            </seg>
            <seg xml:id="i-c90cf300f33d5f54-0">
              Tobias Krantz har ju inget ansvar. Han har inte kommit med något
              förslag om vad alternativet var. Hans partivänner förr i tiden
              lät det bara gå. Så kan man också resonera. Men Bosse Ringholm
              och den socialdemokratiska regeringen är inte lagd åt det hållet.
            </seg>
            <seg xml:id="i-5773d50cf83dc43d-0">
              Det är klart att ingen är nöjd. Det sade Bosse Ringholm öppet
              och ärligt: Ingen är nöjd när man måste vidta åtgärder som kortsiktigt
              kostar ett antal miljoner. Alternativen hade varit mångdubbelt
              värre, men det är ju ingenting att låtsas om.
            </seg>
            <seg xml:id="i-0d0df64083a30765-0">
              Det brott som nu blev var en försenad medlemsavgift. För det
              får man en straffavgift. Sådant kanske har hänt fler naturligtvis
              inte Tobias Krantz, för han är ju perfekt. Men du kanske känner
              någon som har varit med om det. Han tog sitt ansvar och fixade
              det här.
            </seg>
          </u>
          <note type="speaker" xml:id="i-3b0d476c9612e5bc-0">
            Anf. 93 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-844266f85d5786cc-8">
            <seg xml:id="i-9ed80c7a257baaba-0">
              Fru talman! Om finansministern fixade det här eller inte återstår
              att se. Det är inte mitt ekonomisk-politiska alternativ som är
              uppe till granskning. Det är inte heller regeringens ekonomisk-politiska
              alternativ som är uppe till granskning. Vi skulle i och för sig
              kunna diskutera det långt om länge här, jag och Mats Berglind.
              För den som eventuellt lyssnar på debatten är det barockt ur ekonomisk-politiskt
              perspektiv att diskutera vad som skedde för 15 år sedan och lasta
              över den ekonomiska debatten, när det är ni som har haft det ekonomisk-politiska
              ansvaret i mer än ett decennium.
            </seg>
            <seg xml:id="i-1fca345ad35f116c-0">
              Det är inte den intressanta frågan. Det är inte heller den fråga
              vi granskar här. Här gäller det den konstitutionella frågan. I
              budgetlagen står det att man ska ingripa så att utgiftstaken inte
              överskrids. Det står där. Men det står att det inte får ske på
              ett sådant sätt att det innebär brott mot avtal, regler eller
              internationella förpliktelser. Finansministern har själv erkänt
              att man har brutit mot en internationell förpliktelse.
            </seg>
            <seg xml:id="i-99f8d4d2244d940d-0">
              Varför vågar ni inte kritisera finansministern när finansministern
              själv indirekt erkänner att man har gjort fel? Göran Magnusson,
              er gruppledare i utskottet, har sagt att man går in med öppna
              ögon och om socialdemokratiska ministrar har gjort fel ska de
              få kritik för det. Det gäller tydligen inte längre.
            </seg>
            <seg xml:id="i-ce8a83ca91b152ba-0">
              Här verkar det handla om att vara regeringens generaladvokat
              och få det till en diskussion om den ekonomiska politiken i sin
              helhet. Men det handlar inte om det i detta fall. Frågan är om
              det är lämpligt av regeringen om det är rimligt, om det är i enlighet
              med de lagar och regler som gäller att bryta mot EU:s regler och
              därmed också indirekt bryta mot budgetlagen. Kan du svara på den
              frågan, Mats Berglind?
            </seg>
          </u>
          <note type="speaker" xml:id="i-a484cd696a36152d-0">
            Anf. 94 MATS BERGLIND (s) replik:
          </note>
          <u who="mats_berglind_2f8758" xml:id="i-18a3169d73c0dd64-2">
            <seg xml:id="i-39dcde92a3ee81e8-0">
              Fru talman! Svar: ja. Det brottet var inte av sådan art att det
              bröt mot budgetlagen. Det är konstaterat. Däremot hade det fått
              värre konsekvenser om man hade spräckt utgiftstaket.
            </seg>
            <seg xml:id="i-c41f44a6a75c94e8-0">
              Jag har sagt det upprepade gånger, men det kanske behövs. Det
              är klart att man inte får hänvisa till historien. Men det finns
              någonting som heter att man ska lära av historien, Tobias Krantz,
              för att kunna blicka framåt och inte göra om samma misstag.
            </seg>
            <seg xml:id="i-af81691e7e61a001-0">
              Vi vet hur det var att städa upp. Det tänker vi inte göra en
              gång till. Man kan tycka att en liten sak som att bryta mot det
              som sägs om utgiftstaket inte skulle vara av den arten att vi
              hamnade i samma läge som då. Det är möjligt. Men eftersom den
              principen är fastlagd gjorde finansministern och regeringen den
              bedömningen att det var bättre att göra det lilla avsteget när
              det gäller avgiften till EU och ta den ekonomiska extrautgiften
              bara för att se till att hålla ordning och reda.
            </seg>
            <seg xml:id="i-13063fb7ebf3d738-0">
              Jag tycker faktiskt att det inte bara är eftersträvansvärt att
              ha ordning och reda på ekonomin. Jag påstår till och med att det
              är en finansministers skyldighet. Eftersom han nu har skött det
              här under relativt många år och inte hamnat i den här situationen
              förr kan man inte säga att bara för att det en gång blir en liten
              miss skulle hela förtroendet vara borta. Det finns ingen som helst
              anledning, varken internationellt eller gentemot medborgarna i
              Sverige.
            </seg>
          </u>
          <note type="speaker" xml:id="i-e020e0e552f5c348-0">
            Anf. 95 BERTIL KJELLBERG (m) replik:
          </note>
          <u who="bertil_kjellberg_40bafe" xml:id="i-5c4de85367243db1-1">
            <seg xml:id="i-bc88d9b7b18b3b47-0">
              Fru talman! Mats Berglind säger att finansministern tog sitt
              ansvar. Ja, det kanske han gjorde. Men alla vi som tar vårt ansvar
              då och då måste göra det inom gällande regler. Jag tror att vi
              kan vara överens om att man genom att skjuta på avgiften bröt
              mot budgetlagen.
            </seg>
            <seg xml:id="i-22d9a8fae3979390-0">
              Då kan man inte undgå att ställa frågan: Är det tillåtet för
              andra att föra det här resonemanget? Jag träffar mängder av företagare
              som säger: Nu är det ebb i kassan. Checkkrediten är slut. Vad
              gör jag? Jag kanske kan betala leverantörerna eller de anställdas
              löner, men skatterna och avgifterna kan jag inte betala. Jag kanske
              får pengar om en vecka eller så. Ska man då rekommendera den företagaren,
              med finansministern som förebild, genom att säga att strunta i
              skatter och avgifter. Det ordnar sig nog alltid, för du tar ju
              ditt ansvar mot dina anställda och dina leverantörer. Är det så
              vi ska ha samhället så tror jag inte att det fungerar särskilt
              väl.
            </seg>
          </u>
          <note type="speaker" xml:id="i-a99f1d2e238e3b56-0">
            Anf. 96 MATS BERGLIND (s) replik:
          </note>
          <u who="mats_berglind_2f8758" xml:id="i-18a3169d73c0dd64-3">
            <seg xml:id="i-41e4cc387eedfed0-0">
              Fru talman! Jag tror inte att man ska uppmana någon, varken finansminister,
              företagare eller privatperson, att hamna i en sådan ekonomisk
              situation att man får problem. Självklart ska man inte uppmana
              till detta. Det är synd att man inte får ta hjälp, för det sitter
              en person på läktaren som dagligen jobbar i professionen gentemot
              företagare och som dagligen har diskussioner med olika företagare
              just om hur man ska lösa det här.
            </seg>
            <seg xml:id="i-f22bff80e745ddd9-0">
              Det är klart att man kan dra över på krediter. Man kan göra vissa
              sådana saker. Det sker dagligen. Men det kostar en avgift. Det
              här kostade en avgift för Bosse Ringholm, finansministern, och
              för regeringen, staten och i slutändan för oss skattebetalare,
              tack för hjälpen, ni som sitter här i kammaren. Men han tog som
              sagt ansvar. Han tog den kostnaden. Alternativen hade varit förödande.
            </seg>
          </u>
          <note type="speaker" xml:id="i-ed4e8308c7c153d2-0">
            Anf. 97 BERTIL KJELLBERG (m) replik:
          </note>
          <u who="bertil_kjellberg_40bafe" xml:id="i-5c4de85367243db1-2">
            <seg xml:id="i-7c6887ea92c124f5-0">
              Fru talman! Mats Berglind talar om att man hamnar i en sådan
              situation att man tvingas till sådana här nödåtgärder. Det är
              egentligen där som kritiken är allvarlig mot Bosse Ringholm. Han
              försatte i november 2003 Sverige i en sådan situation att det
              blev nödvändigt att tumma på reglerna. Med god hushållning av
              landets ekonomi hade vi inte varit där i november 2003, utan vi
              hade haft de marginaler som hade krävts. Det är allvarligt när
              man tar så lätt på de förpliktelser vi har enligt budgetlagen
              och gentemot våra vänner ute i Europa.
            </seg>
          </u>
          <note type="speaker" xml:id="i-6e28f31a86aa4525-0">
            Anf. 98 MATS BERGLIND (s) replik:
          </note>
          <u who="mats_berglind_2f8758" xml:id="i-18a3169d73c0dd64-4">
            <seg xml:id="i-fbda5b54caa38230-0">
              Fru talman! Vi hade ju en diskussion om att vi skulle försöka
              hålla nere debattiden. Det känns lite frustrerande att samma fråga
              upprepas fyra gånger och att jag ska ge fyra likadana svar. Det
              var inte ett brott mot budgetlagen. Det var viktigt att hålla
              utgiftstaket. Finansministern ansåg sig tvungen att skjuta på
              avgiften till EU. Det kostade några miljoner, och det ansvaret
              tog vi. Alternativet hade varit sämre.
            </seg>
          </u>
          <note type="speaker" xml:id="i-cf6285daa8c86618-0">
            Anf. 99 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-8f8faf2b6a35aeee-10">
            <seg xml:id="i-abc1fac7665c5b2a-0">
              Fru talman! Av hänsyn till debattens längd ska jag fatta mig
              kort. Budgetlagen är tydlig. Vi har behäftat de svenska politikerna
              med ansvar för budgeten och finanspolitiken med en tvångströja
              som säger att utgiftstaken i varje skede, i varje läge, måste
              skyddas och att de åtgärder som behöver vidtas för att göra detta
              ska vidtas. Man kan i och för sig fråga sig om det är en vettig
              politik. Man kan i och för sig fråga sig om det är en sund politik
              att behäfta politiker med den typen av tvångströjor. Men den finns
              där. Budgetlagen fungerar så.
            </seg>
            <seg xml:id="i-43148ce9c709610f-0">
              För att komma till rätta med de problem som man såg möjligen
              skulle komma i och med att utgiftstaken möjligen skulle kunna
              överskridas valde finansministern att skjuta tre dagar på EU-avgiften.
              Det var en rimlig åtgärd. Det var en åtgärd som ligger inom ramen
              för regeringens befogenheter på finansmaktens område såsom det
              föreskrivs i regeringsformen.
            </seg>
            <seg xml:id="i-ce487907d0de7047-0">
              Det ledde till en viss avgift för Sverige precis på samma sätt
              som det kan bli avgifter för en privatperson som tvingas göra
              samma sak för att rädda sig ur en besvärlig situation. Den avgiften
              var betydligt, avsevärt, mindre än den kostnad det hade blivit
              om vi inte hade hållit oss inom utgiftstaken. Det var åtminstone
              den bedömning som man gjorde på Finansdepartementet.
            </seg>
            <seg xml:id="i-8b82288c28a52fd2-0">
              Till utskottets ställningstagande fogas ändå en mening. Vi skriver:
              Utskottet vill betona vikten av att riksdagen informeras om eventuella
              kostnader som kan uppstå i anledning av sådana beslut. Det är
              ett steg framåt. Det som är gjort ligger inom regeringens befogenheter
              på finansmaktens område. Men utskottet skriver nu i sitt ställningstagande
              att riksdagen bör informeras om också den här typen av beslut
              om de kan tänkas leda till en kostnad. Det är en skärpning. Det
              är ett steg framåt. Som sådant förtjänar det inte att häcklas
              utan möjligen att applåderas av dem av riksdagens ledamöter som
              kanske aldrig har att själva se fram emot att ta plats i en regering.
            </seg>
          </u>
          <note type="speaker" xml:id="i-3d9d58a90a5b56a6-0">
            Anf. 100 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-4e72acee62d8c583-6">
            <seg xml:id="i-53b67eca21607303-0">
              Fru talman! Jag ska inte instämma i Gustav Fridolins anförande.
              Jag har bara en mycket kort fråga. Vad anser Gustav Fridolin om
              detta: Borde inte upplupna kostnader föras på rätt år?
            </seg>
          </u>
          <note type="speaker" xml:id="i-7869b800fdae7160-0">
            Anf. 101 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-8f8faf2b6a35aeee-11">
            <seg xml:id="i-28c9cba10b06c5d3-0">
              Fru talman! Det var en spännande fråga till en person som inte
              tycker om den typ av tvångströjor som man nu har fäst. Hade vi
              inte haft en tvångströja i form av utgiftstaken, hade vi haft
              en friare form av möjligheter för att göra en budget, hade man
              inte behövt göra på det här sättet. Det är de regleringar som
              kommit till i djupt samförstånd med borgerligheten och Ingvar
              Svenssons parti som lett till att man för att hålla utgiftstaken
              tvingas skjuta på utgifter ibland.
            </seg>
            <seg xml:id="i-73354563758db92d-0">
              Svaret på Ingvar Svenssons fråga blir på det sättet tvetydigt.
              Nej, egentligen borde man inte behöva göra det. Egentligen borde
              man kunna göra det på rätt datum. Men Ingvar Svenssons parti och
              andra partier har fastställt en budgetlag som säger att man ska
              göra på ett visst sätt, som säger att man ska ta till alla åtgärder
              för att se till att utgiftstaken inte bryts. Det var också vad
              finansministern gjorde, och det är nu vad borgerligheten vill
              att han ska kritiseras för.
            </seg>
          </u>
          <note xml:id="i-7605ad0a4b88a76a-0">
            Näringsdepartementets upphandling av ekonomisk och juridisk rådgivning
            (avsnitt 3.3)
          </note>
          <note type="speaker" xml:id="i-e96eb44f41e032a3-0">
            Anf. 102 NILS FREDRIK AURELIUS (m):
          </note>
          <u who="nils_fredrik_aurelius_2162bb" xml:id="i-484d81df1c9a0eff-0">
            <seg xml:id="i-a0337b27c800d303-0">
              Fru talman! I denna intressanta och spännande kavalkad handlar
              det alltså nu om Näringsdepartementets upphandling av ekonomisk
              och juridisk rådgivning. Här finns en anmälan som tar upp två
              avtal om rådgivningstjänster som har slutits av Näringsdepartementet,
              dels med en revisionsfirma, dels med en advokatbyrå. Frågan som
              ställs i anmälan och i denna granskning är om man därvid har följt
              5 kap i lagen om offentlig upphandling (LOU), som man ju bör göra.
            </seg>
            <seg xml:id="i-5b205a1251146e45-0">
              Nu är det en tekniskt lite komplicerad fråga, det här. Jag ska
              inte fördjupa mig för mycket i detaljerna. Jag ska dock nämna
              vad ett ramavtal, som det handlar om här, är. Det är enligt 5
              kap i LOU: avtal som ingås mellan en upphandlande enhet och en
              eller flera leverantörer i syfte att fastställa samtliga villkor
              för avrop som görs under en viss period. Sedan har man så kallade
              parallellavtal, som det finns i det här fallet. Då måste man ha
              en på förhand fastställd fördelningsnyckel, som det heter. Så
              heter det i LOU.
            </seg>
            <seg xml:id="i-e05490994ad01143-0">
              Så här talar NOU, Nämnden för offentlig upphandling, om offentlig
              upphandling. Och då är det inte vem som helst som talar utan den
              officiella tillsynsmyndigheten.
            </seg>
            <seg xml:id="i-07ce05c17b8dde12-0">
              Man är där mycket bestämd på att ramavtal inte får användas som
              bara en lista på godkända leverantörer som man sedan plockar ifrån.
              Man har stöd för den kritik man riktar på flera punkter av domstolsutslag,
              framför allt från en kammarrätt. Det finns också en rättspraxis
              som man hänvisar till från andra nordiska länder. Man hänvisar
              också till vad EFTA:s övervakningsorgan har sagt i en fråga som
              gällde Norge.
            </seg>
            <seg xml:id="i-002ee4cfeb0b462d-0">
              Nu finns det visserligen en instans som är något mildare i sin
              kritik. Det är Statskontoret. Det antyder en annan uppfattning.
              Det säger att rättspraxis inte är så omfattande. Sedan anser det
              sig ändå kunna dra slutsatsen att det är någorlunda klart att
              man skulle kunna ha sådana parallella ramavtal utan rangordning.
            </seg>
            <seg xml:id="i-d7c962efce53aa7c-0">
              Utskottets majoritet säger i sin bedömning att här står två olika
              uttalanden mot varandra. Det är dels Nämnden för offentlig upphandling,
              dels Statskontoret. Sedan anser man sig ändå kunna dra slutsatsen
              att den upphandling som har skett kan anses ligga inom det tolkningsutrymme
              som funnits. Det anser man sig plötsligt veta.
            </seg>
            <seg xml:id="i-0acbe9f73ff1f85c-0">
              Först säger man att det oklart och att det finns olika uppfattningar.
              Sedan anser man sig ändå kunna dra en slutsats som friar från
              väsentlig kritik. Det blir lite motsägelsefullt. Man säger också,
              vilket vi är överens om, att den osäkerhet som finns måste undanröjas
              för framtiden. Vi reservanter har tyckt att det är en lite klen
              skrivning och inte mycket till kritiska synpunkter.
            </seg>
            <seg xml:id="i-543d583fb2c61eda-0">
              Det är först och främst knappast rimligt att jämställa Nämnden
              för offentlig upphandling och Statskontoret i en sådan fråga.
              Det är Nämnden för offentlig upphandling som enligt den lag som
              finns om offentlig upphandling är den myndighet som har att granska
              de upphandlingar som har gjorts. Det borde rimligtvis väga tyngre.
              Vi har också domstolsutslagen som pekar åt samma håll.
            </seg>
            <seg xml:id="i-8f99cdcd8b0f8234-0">
              Ytterligare kan man slutligen tycka att här borde Regeringskansliet,
              som är den formella upphandlaren, ha varit lite mer noggrann.
              Man bör ha känt till att det fanns ett osäkert läge. Då borde
              man ha satt sig in frågorna bättre innan man gjorde någon upphandling.
              Det gäller inte minst med tanke på att Regeringskansliet borde
              vara ett föredöme i sådana frågor.
            </seg>
          </u>
          <note type="speaker" xml:id="i-344187804fac597d-0">
            Anf. 103 HELENA BARGHOLTZ (fp):
          </note>
          <u who="helena_bargholtz_f14960" xml:id="i-f1ea22b1d28298c3-0">
            <seg xml:id="i-d574564d30116716-0">
              Fru talman! Först vill jag tacka Nils Fredrik Aurelius för en
              bra beskrivning av bakgrunden till detta mycket komplicerade ärende.
              Jag kan då bygga på med min kritik.
            </seg>
            <seg xml:id="i-fe055cd4cf668e4a-0">
              Nils Fredrik, jag och andra här i salen har varit med i KU även
              under tidigare år och tidigare mandatperioder. Vi kan konstatera
              att det verkligen inte är första gången som KU behandlar snåriga
              och kostsamma upphandlingsärenden. Det nu aktuella ärendet handlar
              om 10 miljoner kronor.
            </seg>
            <seg xml:id="i-30cbdc62094dfaf1-0">
              KU uttalade tidigare, vilket också framgår av utlåtandet som
              vi har som underlag för dagens debatt, en mycket skarp och detaljerad
              kritik mot det sätt på vilket upphandlingar har skötts. Sedan
              lovade Regeringskansliet naturligtvis bot och bättring. Men till
              vilken nytta, kan man fråga.
            </seg>
            <seg xml:id="i-d89591fa4262ecd0-0">
              Även i vår åberopade näringsminister Leif Pagrotsky vid den utfrågning
              vi hade med honom att upphandlingarna är väldigt tekniskt och
              juridiskt komplicerade och att det råder stor osäkerhet kring
              regelverkets tillämpning. Det har också framgått, precis som Nils
              Fredrik Aurelius sade. Här står uppgift mot uppgift. Är det Nämnden
              för offentlig upphandling eller är det Statskontoret som har rätt
              i sin tolkning av reglerna?
            </seg>
            <seg xml:id="i-aa33d322b785244f-0">
              Detta är inte en ursäkt, fru talman, för en felaktig tillämpning
              av regelsystemet. Detta är en generell princip. Man måste klara
              ut vad det är för regler som gäller innan man tillämpar dem. Man
              får inte börja tillämpa dem och sedan sticka upp fingret i luften
              och se vartåt det blåser.
            </seg>
            <seg xml:id="i-b96f6e1b11caa601-0">
              Man kan undra varför näringsministern när han medger att det
              är problem med tillämpningen av reglerna som departementschef
              inte ser till att oklarheterna och problemen klaras ut såsom Regeringskansliet
              lovat. Näringsministern har också ett ansvar som departementschef
              för att se till att departementets tjänstemän kan hantera upphandlingsärendena
              på ett korrekt sätt. Det gäller också tillämpningen av ramavtalen.
              Det duger inte med bara ett löfte om detta.
            </seg>
            <seg xml:id="i-963da1221c01362c-0">
              Har det verkligen funnits vilja och förmåga hos näringsministern
              att klara ut rättsläget och tillämpningen av lagen om offentlig
              upphandling och om ramavtalen? Jag tror inte det. Den kritik som
              vi reservanter framför i vårt yttrande är klart berättigad.
            </seg>
            <seg xml:id="i-932cc637f1825085-0">
              Fru talman! Min fromma förhoppning är att KU i fortsättningen
              ska slippa anmälningar mot näringsministrar för misskötta upphandlingar.
              Det förutsätter naturligtvis att Regeringskansliet den här gången
              gör verklighet av sina upprepade löften om att undanröja osäkerheten.
              Löften till KU måste hållas.
            </seg>
          </u>
          <note type="speaker" xml:id="i-e0705e7f07e97875-0">
            Anf. 104 TUVE SKÅNBERG (kd):
          </note>
          <u who="tuve_skanberg_44348e" xml:id="i-a33d8d69ab416521-0">
            <seg xml:id="i-fc37060c0f944f6f-0">
              Fru talman! Vi har kommit till reservation 7, Näringsdepartementets
              upphandling av ekonomisk och juridisk rådgivning. När näringsministern
              var inför konstitutionsutskottet för utfrågning hade han en klädsamt
              ödmjuk inställning. Han sade att detta är svårt.
            </seg>
            <seg xml:id="i-f26dd5cf2bbce9b9-0">
              Ska vi skilja ut ett ärende från de andra ärendena och försöka
              inta en ödmjuk hållning vore det lämpligt att göra det just här.
              Detta är svårt. Som företrädare för ett av partierna som reserverar
              sig skulle jag vilja åtminstone försöka vara ödmjuk i den meningen
              att jag inte gör anspråk på att begripa detta.
            </seg>
            <seg xml:id="i-1a8517151e02ad74-0">
              Det första jag faktiskt begriper som är fakta är att regeringen
              ska framstå som ett föredöme och inte lägga sig i det gråa fältet
              utan hålla sig till det vita. Det andra jag begriper som är fakta
              är att Nämnden för offentlig upphandling är expertmyndigheten.
              Den nämnden har slagit fast att ramavtalet inte medger den typen
              av upphandling som Näringsdepartementet har gjort. Det tredje
              jag också har lyckats inhämta och förstått och som är fakta är
              att det var en dom i juni 2000 i kammarrätten i Sundsvall som
              underströk detta.
            </seg>
            <seg xml:id="i-a68556391acff0e6-0">
              Utifrån de tre sakerna som jag i all ödmjukhet har kunnat ta
              till mig har jag och Kristdemokraterna ställt oss bakom inte ordet
              kritik, för det förekommer inte i reservationen, men däremot slutsatsen
              att Näringsdepartementet inte borde ha upphandlat ekonomisk och
              juridisk rådgivning på det sätt som nu har skett. Det skulle ha
              varit önskvärt med en annorlunda utveckling. Vi önskar att detta
              inte upprepas.
            </seg>
          </u>
          <note type="speaker" xml:id="i-cfe2cea334e8a2d3-0">
            Anf. 105 PÄR AXEL SAHLBERG (s):
          </note>
          <u who="par_axel_sahlberg_e93588" xml:id="i-2e0eb3d7c5644234-7">
            <seg xml:id="i-9a1e65db134ab326-0">
              Fru talman! Jag tycker att detta är en bra ton att ha i den här
              frågan. Jag har inte gjort några detaljstudier. Under de tio år
              jag har varit med och granskat började det med en rätt så vildsint
              upphandling från Utbildningsdepartementet under Per Unckels tid.
              Från det till nu tycker jag nog att det har skett en viss progress.
              Men om den är tillräcklig kan man diskutera.
            </seg>
            <seg xml:id="i-32917bc11ddf6478-0">
              Det frågan här handlar om är tillämpningen och tolkningen och
              om upphandlingen av ramar kan avropas på det här sättet. Där är
              Nämnden för offentlig upphandling klar över att det inte går.
              Bedömningen från regeringens sida var att man kunde göra det.
              Men man säger nu att man bör titta över det och se om lagstiftningen
              och tillämpningen är riktig.
            </seg>
            <seg xml:id="i-0abc373e67b1f720-0">
              Jag tycker att majoritetens formulering är alldeles tillräcklig.
              Vi säger att det är viktigt att det fungerar. Därvidlag finns
              inte skilda uppfattningar. Reservanterna vill driva det något
              längre. Men som Tuve Skånberg sade är detta inte något av de tyngre
              ärendena avseende kritikfrågan. Däremot delar jag uppfattningen
              att det är viktigt att det fungerar väl och att regeringen gärna
              ska ligga i framkant, även om det är långa, stora och komplexa
              sammanhang att hantera.
            </seg>
            <seg xml:id="i-97c937bd9c90c895-0">
              Det här är en bra anledning för oss i konstitutionsutskottet
              och riksdagen att säga att vi vill se att det här är klart och
              att det är en bra lagstiftning och tillämpning, och den bör regeringen
              leva efter. Jag tycker att utskottet på den här punkten har en
              alldeles utsökt formulering.
            </seg>
          </u>
          <note type="speaker" xml:id="i-adc6a655a03bc4b7-0">
            Anf. 106 NILS FREDRIK AURELIUS (m) replik:
          </note>
          <u who="nils_fredrik_aurelius_2162bb" xml:id="i-484d81df1c9a0eff-1">
            <seg xml:id="i-e9ae39e9ed8b4c42-0">
              Fru talman! Jag är visserligen mycket intresserad av historia,
              men jag tror att jag ska avstå från att i det här sammanhanget
              komma med någon historisk redogörelse för tidigare granskningar
              av upphandling. Jag har egentligen bara två frågor till Pär Axel
              Sahlberg.
            </seg>
            <seg xml:id="i-162f0a2573b4d115-0">
              Bakgrunden är den att, som Pär Axel Sahlberg sade, vi inte är
              riktigt nöjda med skrivningarna i utskottets ställningstagande.
              Frågorna är följande: Är det rimligt att sätta lika stor tilltro
              till vad Statskontoret säger som myndigheten, Nämnden för offentlig
              upphandling, gör? Är det rimligt, med tanke på att det ändå är
              Nämnden för offentlig upphandling som är den ska vi säga expertmyndighet
              som har att granska att upphandlingar går rätt till? Det var den
              ena frågan.
            </seg>
            <seg xml:id="i-fad3b928035a8404-0">
              Den andra frågan är: Delar Pär Axel Sahlberg uppfattningen att
              Regeringskansliet bör vara ett föredöme när det gäller upphandlingar?
            </seg>
          </u>
          <note type="speaker" xml:id="i-92932e6be91c258a-0">
            Anf. 107 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-2e0eb3d7c5644234-8">
            <seg xml:id="i-cef8c1b5d6633456-0">
              Fru talman! Jag tycker inte att viktningen av Statskontoret och
              nämnden är en avgörande fråga här. Jag är möjligen lite förvånad
              över att nämnden är så tvärsäker på att sådant här inte går att
              upphandla inom ramen för ett ramavtal. Det där tycker jag att
              det finns anledning att titta på.
            </seg>
            <seg xml:id="i-14a54677dab0cf2a-0">
              Och ja: Jag tycker att regeringen ska vara ett föredöme.
            </seg>
          </u>
          <note type="speaker" xml:id="i-87b935487af39fff-0">
            Anf. 108 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-a33d8d69ab416521-1">
            <seg xml:id="i-782147eb62b627e8-0">
              Fru talman! Med det har Pär Axel Sahlberg svarat på de frågor
              jag hade tänkt ställa.
            </seg>
            <seg xml:id="i-9a8d72543ede28ee-0">
              Regeringens förfarande vid utnämningar till högre statliga tjänster
              (avsnitt 3.4)
            </seg>
          </u>
          <note type="speaker" xml:id="i-8ba59d0b89cc312e-0">
            Anf. 109 BERTIL KJELLBERG (m):
          </note>
          <u who="bertil_kjellberg_40bafe" xml:id="i-5c4de85367243db1-3">
            <seg xml:id="i-beddd63604a63801-0">
              Fru talman! Vi ska nu debattera frågan om regeringens hantering
              av utnämningsmakten. Utnämningsmakten ger regeringen stora möjligheter
              att påverka vilka som ska ta ansvar för svenskt offentligt liv.
              Det är en mycket grannlaga uppgift. Det är därför som regeringsformen
              slår fast att endast sakliga grunder såsom förtjänst och skicklighet
              ska vara styrande för vem som får en viss befattning.
            </seg>
            <seg xml:id="i-26cff45a9306d3a1-0">
              Vi är alla ense om att politisk verksamhet kan vara en viktig
              erfarenhet när man bedömer lämpligheten hos en tilltänkt kandidat
              för en viss befattning. Men när vi går igenom de utnämningar som
              skett under de senaste åren kan man inte underlåta att fundera
              om inte en viss partipolitisk erfarenhet är värdefullare än andra.
            </seg>
            <seg xml:id="i-af090deee22cfdb1-0">
              Vi kan konstatera vid en granskning av de 20 viktigaste myndigheterna
              att av deras chefer har nio politisk bakgrund, och samtliga dessa
              har en socialdemokratisk bakgrund. När vi granskar ordförandena
              i universitets- och högskolestyrelserna kan vi konstatera att
              av totalt 31 ordföranden har 17 politisk bakgrund, och 13 en bakgrund
              inom socialdemokratin. Huvuddelen av dessa är säkert lämpliga
              för sina uppgifter.
            </seg>
            <seg xml:id="i-64970b815d48bfbc-0">
              Genom att så tydligt värdera en viss partipolitisk färg begränsar
              regeringen antalet lämpliga kandidater, och vi riskerar att få
              ett system av ämbetsverk som leds av personer som har fått sin
              befattning på grund av sina goda kontakter inom Regeringskansliet.
              Vi riskerar därigenom att den svenska traditionen med självständiga
              ämbetsverk urholkas.
            </seg>
            <seg xml:id="i-4dded910bde5a869-0">
              Fru talman! I betänkandet kritiserar vi också det sätt på vilket
              regeringen bereder ärendena, eftersom regeringens förfarande gör
              det svårt att i efterhand granska vilka grunder som har varit
              förhärskande när en viss befattning har tillsatts. De kravprofiler
              som påstås tas fram vid varje viktigare utnämning arkiveras nämligen
              inte, och det gör det omöjligt för oss att i efterhand granska
              ärendena. Om Regeringskansliet ändrade sin praxis i den här frågan
              skulle möjligheten att granska utnämningspolitiken i efterhand
              öka, och vår förståelse för regeringens utnämningspolitik skulle
              kanske bli större. I vart fall skulle öppenheten öka, vilket alltid
              är till gagn för demokratin.
            </seg>
          </u>
          <note xml:id="i-3675287392d5103a-0">
            Slutligen yrkar jag på godkännande av anmälan i reservation 8.
          </note>
          <note type="speaker" xml:id="i-c6d70343be281b4b-0">
            Anf. 110 TOBIAS KRANTZ (fp):
          </note>
          <u who="tobias_krantz_56c063" xml:id="i-844266f85d5786cc-9">
            <seg xml:id="i-162538d27fe67aea-0">
              Fru talman! Precis som Bertil Kjellberg var inne på är det så
              att av de personer med partipolitisk bakgrund som leder de viktigaste
              statliga verken är samtliga socialdemokrater. Under flera år har
              vi sett ambassadörsutnämningar gå till personer som under långvarig
              tid har visat sin lojalitet mot det socialdemokratiska partiet.
              Carl Tham och Margareta Winberg var ett par av de allra senaste
              utnämningarna.
            </seg>
            <seg xml:id="i-2be64473a03ba696-0">
              Det där är ett stort problem. Exempelvis de två senaste ambassadörsutnämningarna
              har varit rätt pinsamma för Sverige. Det handlade i Carl Thams
              fall om det att han, efter det att han blev ambassadör, beslöt
              sig för att driva en helt egen utrikespolitik i Palestinafrågan
              och krävde att israeliska varor skulle bojkottas. Det blev pinsamt
              därför att Margareta Winberg uttryckte förståelse för Castroregimens
              Kuba.
            </seg>
            <seg xml:id="i-92ffa3acf8dfae35-0">
              Att det är pinsamt för den socialdemokratiska regeringen att
              de här utnämningarna sker kan nog de allra flesta leva med, men
              det är enormt beklagligt och trist att det blir pinsamt och besvärligt
              för Sverige. Det borde vi alla ta till oss och försöka ändra på.
            </seg>
            <seg xml:id="i-a951ab91a53f8ceb-0">
              Det är också så att av dem som har partipolitisk bakgrund som
              leder universitets- och högskolestyrelser är det 13 av 17 som
              har sin bakgrund inom socialdemokratin. Den fråga som man ställer
              sig är ju om det är så att socialdemokrater är så förkrossande
              mer kompetenta vad gäller att vara generaldirektör för de viktigaste
              verken, om socialdemokrater är så förkrossande mer kompetenta
              att vara ambassadörer i våra viktigaste länder, exempelvis Tyskland
              och Brasilien och om det är så att socialdemokrater är så förkrossande
              mer kompetenta att vara ordförande i landets universitets- och
              högskolestyrelser än personer med annan partipolitisk bakgrund.
            </seg>
            <seg xml:id="i-b16350fdeef9dbe9-0">
              Det är ju så det står i grundlagen att vid tillsättning av högre
              statliga tjänster ska endast fästas vikt vid sakliga grunder såsom
              förtjänst och skicklighet. Det är det som står i grundlagen. Den
              här partipolitiska fördelningen framstår ju som helt orimlig med
              den utgångspunkten. Det strider mot sunt förnuft och det strider
              mot alla rimliga sannolikhetskalkyler. Om man i stort sett slumpade
              bort alla posterna skulle det ändå inte bli den här fördelningen.
              Det här är ju en kritik som nu har växt under år efter år och
              som ju alltfler delar.
            </seg>
            <seg xml:id="i-def0cb85939a9370-0">
              Riksrevisionsverkets förra generaldirektör Inga-Britt Ahlenius
              är skoningslös mot den utnämningspolitik som regeringen bedriver.
              Hon säger så här i Dagens Industri den 23 januari i år: I Sverige
              dyker det plötsligt upp en ny generaldirektör och ingen har insyn
              i den processsen. Man utkräver inte ansvar av sina politiska vänner
              och man kan aldrig ställa regeringen till ansvar för en dålig
              utnämning. Och visst är det så att Inga-Britt Ahlenius har rätt.
            </seg>
            <seg xml:id="i-1ec26c3c64f25010-0">
              En försvarslinje, fru talman, för dem som brukar försvara Socialdemokraternas
              utnämningspolitik är att det inte ska vara diskriminerande eller
              diskvalificerande att ha politisk bakgrund. Det är rätt. Problemet
              är att det är precis det som det är om man inte har socialdemokratisk
              bakgrund, vill säga.
            </seg>
            <seg xml:id="i-605b79252f1a3632-0">
              Därför är det bra att de fyra borgerliga partierna och Miljöpartiet
              nu har samlat sig till en kraftig kritik av regeringens utnämningspolitik
              i det här betänkandet och också samlat en majoritet bakom sig
              i riksdagen för att kräva en utredning och en kraftig reformering
              av det svenska utnämningsförfarandet. Det är en av de viktigaste
              signaler som vi i dag kan sända från utskottet och från kammaren,
              och det borde vi försöka glädjas åt.
            </seg>
          </u>
          <note type="speaker" xml:id="i-9246d8d04c5845b7-0">
            Anf. 111 TUVE SKÅNBERG (kd):
          </note>
          <u who="tuve_skanberg_44348e" xml:id="i-a33d8d69ab416521-2">
            <seg xml:id="i-e085d10d1b1d78d2-0">
              Fru talman! Ärendet för reservation 8, Regeringens förfarande
              vid utnämningar till högre statliga tjänster, är redan redogjort
              för på ett fylligt sätt. Jag vill bara ta upp en mening i Socialdemokraternas
              och Vänsterns majoritetstext på s. 153. Den lyder: Enligt vår
              mening visar inte den undersökning av utnämningarna som utskottet
              genomförde i samband med granskningen hösten 2003 någon tendens
              till politisk överkantring.
            </seg>
            <seg xml:id="i-124159abd37c3b4f-0">
              Det har tidigare av Pär Axel Sahlberg talats om historierevisionism.
              Jag skulle vilja påstå att uttrycket att det inte har varit någon
              tendens till politisk överkantring med förlov sagt är en viss
              historierevisionism. Går man igenom generaldirektörers och andra
              myndighetschefers politiska bakgrund, utnämningar med professors
              namn eller av styrelseordförande vid universitet och högskolor,
              ambassadörer och naturligtvis landshövdingar, som står i en klass
              för sig av speciella skäl, finns det inte bara en tendens till
              politisk överkantring, utan det är rent påvisbart att en oproportionerligt
              stor del är socialdemokrater. Dessa ämbeten framstår som politiska
              reträttposter.
            </seg>
            <seg xml:id="i-78b30bea471891f1-0">
              För något år sedan diskuterade och debatterade vi adelsprivilegierna
              som alltså ligger 100150 år tillbaka i tiden. Om man bläddrar
              i en statskalender från mitten på 1800-talet kan man se att det
              fanns ett adelsprefix före de namn som fick bärande ämbeten i
              staten. Det fanns adelsprefixet von före efternamnet. Nu finns
              det ett adelstecken, nämligen s, efter personnamnet. Detta är
              uppseendeväckande.
            </seg>
            <seg xml:id="i-5dafd1e9f6653f87-0">
              Man skulle kunna diskutera en annan möjlighet för att göra systemet
              helt genomskinligt. I stället för att använda förtjänst och skicklighet
              skulle regeringen kunna tillsätta sina ämbetsmän. Vid ett eventuellt
              maktskifte skulle principen the winner takes it all gälla, precis
              som i USA, och då kan vi rensa ut och slippa den här penibla diskussionen.
            </seg>
          </u>
          <note xml:id="i-e39b7d64e8ae3767-0">
            Fru talman! Jag yrkar på godkännande av anmälan i reservation
            8.
          </note>
          <note type="speaker" xml:id="i-7ee676046edda7b8-0">
            Anf. 112 KERSTIN LUNDGREN (c):
          </note>
          <u who="kerstin_lundgren_078b71" xml:id="i-16231db4fbff6448-8">
            <seg xml:id="i-bebf6e274b16f7d4-0">
              Fru talman! Utnämningsmakten vilar på 11 kap. 9 § i regeringsformen.
              Den säger att avseende ska fästas bara vid sakliga grunder såsom
              förtjänst och skicklighet. Politisk bakgrund är inte diskvalificerade
              så länge som förtjänst och skicklighet är grunden.
            </seg>
            <seg xml:id="i-df06cc89f58c5cfc-0">
              Det är en hållning som vi har haft, och vi har bejakat den. När
              Socialdemokraterna och Vänstern nu säger att regeringen har utövat
              utnämningsmakten i enlighet med gällande bestämmelser ställer
              man sig frågan: Vet ni det? Vi som tillhör reservanterna i utskottet
              vet det inte.
            </seg>
            <seg xml:id="i-1a54bca81d881c78-0">
              De kravprofiler som använts som underlag och som vi i utskottet
              har efterfrågat för att kunna göra en bedömning finns inte att
              ta del av. De betraktas som minnesanteckningar enligt 2 kap. 9
              § tryckfrihetsförordningen. Det finns ingen skyldighet att arkivera
              minnesanteckningar, och det görs inte heller. Därför tycker jag
              inte att det är möjligt att, med den grund som utskottet har,
              säga att regeringen har använt utnämningsmakten i enlighet med
              gällande bestämmelser annat än att man har följt tryckfrihetsförordningen
              och att man har utnämningsmakten. Vi kan inte granska den grund
              som ska finnas för utnämningarna, nämligen förtjänst och skicklighet.
            </seg>
            <seg xml:id="i-78091750d15747bf-0">
              En sak blir tydlig i utnämningarna, och det är det politiska
              hemvistet. Den framstår i en starkare kontrast därför att de andra
              frågorna inte går att granska. Däremot kan man granska det politiska
              hemvistet. Det är självfallet så att ett långt maktinnehav leder
              till att det finns många personer med socialdemokratisk historia
              som blir aktuella för olika utnämningar. När vi pratar om den
              här typen av frågor i andra sammanhang brukar vi säga att de i
              sig kräver en extra varsamhet för att försäkra att mångfalden
              blir representerad. Det borde naturligtvis gälla även här.
            </seg>
            <seg xml:id="i-ba61fcb98947e1dc-0">
              Den granskning som vi har gjort och som hänvisas till i utskottsmajoritetens
              uttalande är bara en liten del av helheten. På den grunden går
              det inte heller att dra någon tydlig slutsats, men man kan konstatera
              att det finns en stark överrepresentation. Det handlar inte om
              att vi ska en proportionerlig fördelning av uppdragen. Det är
              inte det jag menar. Men det finns en stark socialdemokratisk kantring
              när det gäller dessa uppdrag. Jag vet också att vi i Centerpartiet
              har mer än vad vi skulle ha om man skulle se det proportionellt.
            </seg>
            <seg xml:id="i-ffc176e651a522e0-0">
              Men det viktiga i det här sammanhanget är att man verkligen försöker
              att anstränga sig för att säkerställa att det finns en bra grund
              för att hävda att utnämningar sker utifrån förtjänst och skicklighet.
              Det vill vi försöka uppnå. Det är också bakgrunden till den reservation
              som jag biträder, och jag yrkar på godkännande av anmälan i den
              reservationen.
            </seg>
          </u>
          <note type="speaker" xml:id="i-46978230358f3828-0">
            Anf. 113 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-8f8faf2b6a35aeee-12">
            <seg xml:id="i-d015d5ea723be4be-0">
              Fru talman! Jag vill i detta sammanhang peka på två paradoxer
              som vi snubblat över i samband med den här granskningen. Den första
              är den att regeringen självfallet hävdar att man följer grundlagens
              mening och att man fäster avseende enbart vid förtjänst och skicklighet
              och möjligen andra sakliga grunder. Men samtidigt påpekade Göran
              Persson vid utskottsförhören att det råder en snedfördelning rent
              statistiskt när det gäller vissa partier, jag tror att det var
              Kristdemokraterna, Miljöpartiet och Vänstern. När det gäller landshövdingsposter
              skulle han möjligen kolla om han skulle göra någon ändring. Om
              man ska fästa avseende vid förtjänst och skicklighet är det förvisso
              en god poäng att börja söka bland miljöpartister, men det låter
              som om det ryms en viss paradox här. Man pekar på att det ska
              finnas en särskild uppgörelse när det gäller landshövdingsposterna,
              men risken är väl att den här paradoxen också har spridit sig
              till andra utnämningar.
            </seg>
            <seg xml:id="i-46225ed8034df4f7-0">
              Den andra paradoxen, om jag får använda det ordet ytterligare
              en gång, man möjligen snubblar över när man ska försvara det som
              kommit att bli majoritetsställningstagandet i utskottet är det
              som också Kerstin Lundgren var inne på. Hur vet man att regeringen
              har utövat utnämningsmakten i enlighet med gällande bestämmelser?
              De gällande bestämmelserna är att vid varje utnämning får avseende
              fästas enbart vid sakliga grunder såsom förtjänst och skicklighet.
              Om man inte kan gå in och granska enskilda utnämningar, kan man
              väl inte heller med säkerhet slå fast att avseende enbart fästs
              vid förtjänst och skicklighet? Man kan givetvis inte heller, såsom
              borgerligheten i en tidigare reservation som tack och lov fallit
              bort, hävda att det har begåtts fel. Det vet vi inte heller. Vi
              kan inte granska enskilda utnämningar. Vi kan inte veta om man
              fäst avseende vid förtjänst och skicklighet eller om man också
              fäst avseende vid andra grunder.
            </seg>
            <seg xml:id="i-69da8f6799f1c41d-0">
              Jag nämnde att borgerligheten tidigare i utskottsarbetet hade
              en annan reservation. Men man landade på att ansluta sig till
              det som var den ingång som Miljöpartiet hade i diskussionen, nämligen
              att den tendens som funnits vid utnämningar har varit sådan att
              det kan uppstå en misstanke om att avseende fästs vid andra grunder
              än förtjänst och skicklighet. Bara den misstanken i sig riskerar
              att rubba förtroendet för regeringens oväld och vilja eller förmåga
              att leva upp till grundlagens föreskrifter. Detta är givetvis
              vad utskottet, eller senare kammaren, ska uttala i granskningen
              av den statliga utnämningsmakten.
            </seg>
            <seg xml:id="i-d902d8a79510026e-0">
              Vi kan inte gå in och se om man har fäst avseende vid andra saker
              än förtjänst och skicklighet, men vi kan se att det funnits en
              tendens som gör att det kan uppstå en misstanke, och den misstanken
              är i sig ett problem. Jag vill avsluta med att säga att detta
              problem kommer att rättas till politiskt eftersom en kammarmajoritet
              har begärt att riksdagens makt i utnämningsfrågor ska stärkas.
            </seg>
          </u>
          <note type="speaker" xml:id="i-ed4ed6b7450aa924-0">
            Anf. 114 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-a33d8d69ab416521-3">
            <seg xml:id="i-44e627484c2b0ad2-0">
              Fru talman! Jag ber om ursäkt för mitt gråa hår. Det har blivit
              grått sedan 1991, när jag kom in här i riksdagen. Om Gustav Fridolin
              får leva, ha hälsan och vara kvar här, blir väl också han gråhårig.
              På vägen dit kommer han att upptäcka att det som sker i förhandlingarna
              inom de lyckta dörrarna i utskottet förblir bakom de lyckta dörrarna.
              Jag skulle därför vilja fråga Gustav Fridolin om han vill ha någon
              annan tingens ordning än att vi samtalar oss fram till ett gemensamt
              ställningstagande, som vi sedan står fast vid oavsett hur diskussionerna
              har gått i utskottet.
            </seg>
          </u>
          <note type="speaker" xml:id="i-d9db845ad09cea88-0">
            Anf. 115 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-8f8faf2b6a35aeee-13">
            <seg xml:id="i-94c5d891dfb5e801-0">
              Fru talman! Jag tycker att det är spännande att diskussionen
              i detta forum hitintills återigen har rört sig om att de borgerliga
              partierna velat beskylla regeringen för att faktiskt fästa avseende
              vid annat än förtjänst och skicklighet i utnämningsfrågor. Det
              är ett problem eftersom den linje som reservationen företräder
              är att tendensen vid utnämningar kan skapa misstanke om att man
              fäster avseende vid annat. Det är inte en hårdare skrivning än
              så och bör inte vara det eftersom vi inte kan granska detta noggrant.
            </seg>
            <seg xml:id="i-6890f7b611d1bfeb-0">
              I reservationen finns också ett stycke där vi kräver att man
              på ett tydligare sätt ska kunna granska enskilda utnämningar.
              Jag tycker att det är positivt.
            </seg>
            <seg xml:id="i-5cd71fb7f66b1358-0">
              Det har också träffats en politisk överenskommelse av en majoritet
              bestående av Tuve Skånbergs parti, mitt eget parti och tre andra
              riksdagspartier som kommer att stärka riksdagens makt i utnämningsfrågor.
              Det kommer att ytterligare hjälpa till att lösa den här problematiken.
            </seg>
            <seg xml:id="i-e4c063145c055f02-0">
              Den verkliga märkligheten är dock och det bör man hålla fast
              vid att en majoritet i utskottet, om också förhoppningsvis inte
              senare i kammaren i dag, helt vill friskriva regeringen här och
              tycker sig kunna påvisa att regeringen inte har fäst avseende
              vid annat än förtjänst och skicklighet. Detta är märkligt utifrån
              det ringa granskningsunderlag som vi har.
            </seg>
          </u>
          <note type="speaker" xml:id="i-08ac24c27cf32850-0">
            Anf. 116 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-a33d8d69ab416521-4">
            <seg xml:id="i-07018efbda8a1847-0">
              Fru talman! Jag har den smärtsamma vägen lärt mig varför vi har
              två öron och en mun. Det handlar lite grann om balansen mellan
              vad man säger och vad man lyssnar till. Jag skulle i all kamratlighet
              och välmening vilja göra Gustav Fridolin uppmärksam på att det
              finns en överenskommelse om att det som vi jobbar med och de diskussioner
              som vi har i utskottet hör till utskottet till dess att vi fått
              ett gemensamt ställningstagande, som vi sedan redovisar.
            </seg>
            <seg xml:id="i-4d3770ec924f9c25-0">
              Jag skulle med förlov sagt vilja peka på att det kan vara till
              fördel för Gustav Fridolins framtida förtroendebyggande och så
              vidare, om han håller sig till den enkla regeln att innan någonting
              är justerat diskuterar man det inte och efter att det är justerat
              är det det gemensamma ställningstagande som man står fast vid.
              Det är ett enkelt och kamratligt tips för framtiden.
            </seg>
          </u>
          <note type="speaker" xml:id="i-c0c8683c198635bb-0">
            Anf. 117 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-8f8faf2b6a35aeee-14">
            <seg xml:id="i-80cfd0454d907b6a-0">
              Fru talman! Det hade underlättat möjligheterna att stå för ett
              gemensamt ställningstagande om diskussionen hitintills inte återigen
              hade utvecklats så att borgerligheten velat beskylla regeringen
              för saker och ting som den inte har grund att beskylla den för.
              Det vi har grund för att säga är att tendensen vid utnämningar
              skapar en misstanke om att man möjligen fäster avseende vid annat
              än förtjänst och skicklighet. Det är illa nog, och det riskerar
              att urgröpa regeringens förtroende och tilltron till regeringens
              vilja att följa grundlagens mening. Det är illa nog, och det är
              det vi uttalar i reservationen.
            </seg>
          </u>
          <note type="speaker" xml:id="i-10e6eb2408f582e1-0">
            Anf. 118 GÖRAN MAGNUSSON (s):
          </note>
          <u who="goran_magnusson_d75314" xml:id="i-c5be1d723404f9bf-11">
            <seg xml:id="i-a9baf8d40df41d2f-0">
              Fru talman! En kammardebatt brukar oftast gå till så att majoriteten
              och minoriteten diskuterar med varandra. Vi har nu en omfattande
              debatt, och fyra minuter av dyrbar debattid har gått åt till försök
              att reda ut hur förhållandet är inom det som eventuellt ska bli
              en majoritet i kammaren på den här punkten. Möjligen kan det också
              öppna ett intressant perspektiv för omröstningen, för enigheten
              tycks ju i praktiken inte vara så stor.
            </seg>
            <seg xml:id="i-da871204bbdaca22-0">
              Låt mig dessutom säga att jag nu har förbrukat 30 sekunder av
              de 4 minuter som jag har till förfogande för att replikera på
              22 minuters kanonad kring den här frågan med en reservation, där
              fem partier har tvingat sig upp i talarstolen för att argumentera
              för precis samma sak. Jag är inte så hemskt bekymrad över detta
              just i utnämningsfrågan. Det är ju inte så att Tobias Krantz i
              utnämningsfrågan har uppfunnit några nya formuleringar av den
              borgerliga ståndpunkten utan det handlar om upprepanden av det
              som Anders Björck har dikterat i konstitutionsutskottet under
              en lång följd av år jag höll på att säga ända tills han själv
              blev landshövding. Men bortsett från det är det ju i Anders Björcks
              lära som Tobias Krantz går när det gäller utnämningsfrågan.
            </seg>
            <seg xml:id="i-fc49bb4a58ac360f-0">
              Jag vill börja med att säga att proportionaliteten är ett intressant
              perspektiv. Kerstin Lundgren var nöjd med bristen på proportionalitet
              eftersom Centerpartiet uppenbarligen är överrepresenterat. Men
              låt mig också säga att regeringsformen inte förutsätter någon
              proportionalitet mellan de politiska partierna. Den förutsätter
              bara att man inte tar andra hänsyn än förtjänst och skicklighet
              vid utnämningstillfället. Det är ju precis det som man gör.
            </seg>
            <seg xml:id="i-f30665bb5a83e05d-0">
              Det som man då kan granska i konstitutionsutskottet är väl det
              som är den legalistiska grunden, nämligen regeringsformen. Det
              som man nu försöker föra in i den här debatten är att man i efterhand
              ska granska ansökningshandlingar eller andra dokument som finns
              kring en utnämnd generaldirektör. Sedan ska vi säga: Ja, det är
              nog kanske ändå så att någonting annat har spelat roll. Och någonting
              annat kan ju dessutom vara något annat än politiska hänsynstaganden.
            </seg>
            <seg xml:id="i-e6598b44847e431a-0">
              Jag undrar hur stort urvalet av kandidater till generaldirektörsposter
              och andra statliga befattningar blir om konstitutionsutskottet
              ett eller annat år senare ska diskutera om utnämningen verkligen
              gjorts enbart på grundval av förtjänst och skicklighet. Jag tycker
              att man kanske har anledning att fundera över vad man egentligen
              säger ska äga rum på det här området.
            </seg>
            <seg xml:id="i-9ac855f9fb301e2a-0">
              Låt mig dessutom uppmärksamma flera talare på att det när man
              läser utskottets betänkande framgår att styrelser av olika slag,
              bland annat universitetsstyrelser och högskolestyrelser, inte
              omfattas av regeringsformens stadgande om förtjänst och skicklighet.
              Statsvetare kan naturligtvis känna till sådant där, men jag kan
              hänvisa till Holmberg, Stjernquist, Petrén och Ragnemalm, som
              1980 konstaterade att det förhåller sig på det sättet att statliga
              styrelser inte omfattas av det här kravet utan att det är verken
              som det i första hand rör sig om.
            </seg>
            <seg xml:id="i-4fbe7e1795be2a2d-0">
              Fru talman! Låt mig använda mina sista 13 sekunder till att säga
              någonting om tanken på att riksdagen ska ha ett avgörande inflytande
              på utnämningarna. Man kan ju fundera på att regeringen har ett
              avgörande ansvar för vad som sker i de statliga verken, som är
              organ underställda regeringen. Regeringen skulle alltså inte kunna
              bestämma vem som ska vara chef i ett sådant regeringen underställt
              verk utan det skulle riksdagen göra. Är det så troligt att det
              kommer att förbättra hela saken och att de partipolitiska inslagen
              i utnämningsdiskussionerna kommer att bli mindre, om vi som partipolitiker
              ska ägna oss åt den frågan? Jag sätter starkt i fråga klokskapen
              i att förse regeringen med generaldirektörer som regeringen kanske
              inte ens är riktigt intresserad av, men det är väl det som ligger
              i själva tanken på att hävda riksdagens makt över allting annat.
            </seg>
          </u>
          <note type="speaker" xml:id="i-4f1481cea54b6e29-0">
            Anf. 119 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-16231db4fbff6448-9">
            <seg xml:id="i-c8f9bb68938d53de-0">
              Fru talman! Det är lika illa, Göran Magnusson, oavsett om det
              är en socialdemokrat, centerpartist, moderat, vänsterpartist eller
              vad för partist det nu än vara månde som tillsätts utan att vi
              kan säkerställa att det sker på de grunder som regeringsformen
              anger. Det var det som jag försökte säga.
            </seg>
            <seg xml:id="i-52b8c027e615dc49-0">
              Jag tycker att det är oerhört viktigt att vi från den här kammaren
              hävdar regeringsformens signaler vad gäller utnämningsmakten,
              en makt som regeringen har och som är mycket kraftfull. Det är
              viktigt att det inte ges en bild av att det är den politiska färgen
              på hatten som avgör om någon får ett uppdrag eller inte. Det är
              viktigt att hävda de statliga verkens självständighet.
            </seg>
            <seg xml:id="i-bb4869d01df4f26e-0">
              När man lyssnar till Göran Magnusson så låter det nästan som
              om de statliga myndigheterna är regeringens eget fögderi. Men
              även här finns det en tydlig signal om hur de ska styras. De ska
              inte styras genom att man kommer överens på partimötena, utan
              också de ska styras enligt helt andra riktlinjer. Det är det som
              är så viktigt, för annars urholkar man myndigheternas självständighet
              någonting som vi kan se exempel på.
            </seg>
          </u>
          <note type="speaker" xml:id="i-7b25fdb77d43dc80-0">
            Anf. 120 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-12">
            <seg xml:id="i-0bdb7ffb9598afb2-0">
              Fru talman! Det är väl bra, Kerstin Lundgren, att vi är överens
              om att regeringsformens regler ska gälla. Det behöver vi inte
              hålla på att diskutera. Det Kerstin Lundgren vill är att i efterhand
              kunna kontrollera och klarlägga att inte någon utnämning har skett
              med hänsynstagande till politiska eller andra förhållanden. Jag
              tror inte riktigt att man kan göra det. Och jag undrar, Kerstin
              Lundgren: Är inte de statliga verken underställda regeringen?
            </seg>
          </u>
          <note type="speaker" xml:id="i-5869384865164de9-0">
            Anf. 121 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-16231db4fbff6448-10">
            <seg xml:id="i-0dce4a47b13b2de1-0">
              Fru talman! Är det inte ett bekymmer, Göran Magnusson, att inte
              kunna veta att det är regeringsformens ordning som gäller i utnämningsmakten?
              Är det inte ett bekymmer att vi som konstitutionsutskott och den
              här kammaren inte kan granska att det är de grunder som så tydligt
              anges för utnämningsmakten som faktiskt gäller? Det skulle jag
              uppleva som ett bekymmer om jag befann mig i Göran Magnussons
              position.
            </seg>
            <seg xml:id="i-65d6251cfa340ce1-0">
              När det gäller frågan om myndigheterna så är det som Göran Magnusson
              säger, men det finns också klara spelregler. Det är det som är
              så viktigt om vi ska ha kvar de oberoende självständiga myndigheterna
              som styrs tydligt med regleringsbrev och inte på partimöten, och
              som är möjliga att granska också för denna kammare, om vi vill
              göra det. Så länge vi behåller detta är det därför som det är
              så viktigt att inte misstänkliggöra att det är den politiska färgen
              på hatten som går före andra skäl.
            </seg>
          </u>
          <note type="speaker" xml:id="i-2846d4e10f1b63f0-0">
            Anf. 122 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-13">
            <seg xml:id="i-f8af76bc40f51fae-0">
              Fru talman! Det vore intressant om Kerstin Lundgren kunde peka
              ut dem med de här hattarna, så att vi finge en mer substantiell
              diskussion. Det är ju bara allmänna misstänkliggöranden som Kerstin
              Lundgren ägnar sig åt.
            </seg>
            <seg xml:id="i-7556896729cb8079-0">
              De statliga myndigheternas uppgift är att verkställa riksdagens
              majoritetsbeslut och att tillämpa den lag i enskilda fall som
              myndigheten har att göra. Det är deras uppgift, och inte att vara
              självständiga och leva något annat liv än det som riksdagen har
              gett pengar till och skapat lagstiftning för. De är regeringens
              verkställande organ för de olika områdena. Det är enbart i frågan
              om myndighetsutövningen, alltså beslut i förhållande till enskilda,
              som regeringen inte får lägga sig i. Då ska lagen gälla. Jag ska
              inte säga att det är löjligt men det är i all fall dumt att försöka
              inbilla någon att det skulle finnas ett antal generaldirektörer
              som seglar omkring i egen sjö i egen båt. De ska verkställa riksdagens
              beslut, och det är regeringen som har ansvaret för det. Om vi
              ska kunna kräva ut ansvar av regeringen för olika insatser så
              är det rimligt att regeringen får skaffa det folk och den personal
              som regeringen anser är bäst skickad att klara detta inom ramen
              för regeringsformen.
            </seg>
            <seg xml:id="i-bd113245ef21e482-0">
              Jag har väldigt svårt att förstå hur det skulle bli bättre om
              justitieutskottet skulle börja votera om vilka som ska få bli
              domare. Det är ju det som ligger i tillkännagivandet om att riksdagen
              ska involveras i hela utnämningsmakten. Ja, det går att skaka
              på huvudet men ni har ju till och med föreslagit detta i en utredning!
              Det är ingenting nytt.
            </seg>
            <seg xml:id="i-efdbeb13a68907ae-0">
              Vi ser från televisionen i Amerika hur de olika utskotten där
              sitter och voterar och diskuterar vilka som ska få vara med och
              vilka som inte ska få vara med.
            </seg>
          </u>
          <note type="speaker" xml:id="i-747e83e6e132b488-0">
            Anf. 123 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-a33d8d69ab416521-5">
            <seg xml:id="i-63cfcee327f4541a-0">
              Fru talman! Till att börja med vill jag säga att vi inte har
              föreslagit att någon annan än regeringen ska ha den slutgiltiga
              utnämningsmakten. Vi vill att frågan ska utredas. Ett av förslagen
              skulle kunna vara en förslagsnämnd som tittar på det här och gör
              att det blir mer genomskinligt.
            </seg>
            <seg xml:id="i-14a733ff1d202700-0">
              Göran Magnusson antyder att det kan bli få kandidater om tillsättningen
              granskas. Då vill han ju införa en annan princip än för alla andra
              tillsättningar på tunga befattningar. Det är självklart att det
              som tål att granskas ska granskas.
            </seg>
            <seg xml:id="i-1a9fdadac1ec1e44-0">
              Något som också är intressant och det är det som jag vill uppehålla
              mig vid är hans betoning av att verksstyrelserna är regeringens
              fria skön. Han har egentligen ingenting emot att 13 av 17 politiskt
              tillsatta i högskolestyrelserna är av socialdemokratiskt snitt.
              Det är en del av maktutövningen. Jag skulle gärna vilja att Göran
              Magnusson något kommenterar detta.
            </seg>
          </u>
          <note type="speaker" xml:id="i-3f41c9670b05d2ef-0">
            Anf. 124 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-14">
            <seg xml:id="i-72e05155e0338418-0">
              Fru talman! Det var möjligen så att jag föll in i de allmänna
              legalistiska resonemangen och försökte tala om att reglerna inte
              behandlar styrelser inom de statliga verksamheterna. Det är möjligt
              att detta inte passade in riktigt, för det är ju just i högskole-
              och universitetsstyrelser man kan peka på att det finns ett stort
              antal socialdemokrater. Det hindrar ju inte att de leds på ett
              skickligt sätt. Det är det ingen som har ifrågasatt, utan i detta
              ligger tanken på en proportionalitet inbyggd. Den tycker jag att
              man ska bestämma sig för att vara försiktig med i sammanhanget.
            </seg>
            <seg xml:id="i-eb9cd3d31ba35e1d-0">
              Om man har ett antal kandidater som generaldirektörer eller om
              man har en och vederbörande ska kalfatras, eller vad man nu ska
              kalla det för, i något utskott här så kan jag tänka mig att det
              inte är alldeles entusiastiskt för dem som kommer i fråga, Tuve
              Skånberg.
            </seg>
            <seg xml:id="i-78529746abdff4d9-0">
              När det gäller domstolarna så finns det ju redan i dag en tjänsteförslagsnämnd
              inte för de allra högsta domarna men för domstolar i olika sammanhang.
              Det är väl inte så förfärligt mycket som egentligen kan vinnas.
            </seg>
            <seg xml:id="i-b51b7dfaaac3ffee-0">
              Själva utgångspunkten för kritiken är att man misstänker eller
              i varje fall tycker att det är klokt, riktigt och taktiskt att
              tala om att det kan finnas en misstanke att det sker felaktiga
              utnämningar i den meningen att annat än förtjänst och skicklighet
              tas till vara. Det ska man råda bot på genom att koppla in en
              stor politisk process.
            </seg>
            <seg xml:id="i-27b445359050156c-0">
              Jag tycker att det vore klokt att tänka igenom hela systemet
              och vad det är som man egentligen vill åstadkomma med de här frågorna.
            </seg>
          </u>
          <note type="speaker" xml:id="i-5f38f611b7d11aed-0">
            Anf. 125 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-a33d8d69ab416521-6">
            <seg xml:id="i-0a6b095c501cdb21-0">
              Fru talman! Göran Magnusson tog inte upp min lilla tanke om att
              det möjligen skulle kunna vara så att adelsprefixet von har hamnat
              efter efternamnet och blivit till ett s. Det är ju annars en ruggig
              misstanke och en ruggig utveckling att det här med ståndsprivilegier
              finns i alla kulturer. De kan bara se lite olika ut. Om det är
              på det viset att vi har ståndsprivilegier, vare sig det handlar
              om maoismens olika antal fickor på uniformerna eller om det handlar
              om att få bekläda ämbeten i Sverige i dag så inträder samma psykologiska
              mekanism av att försvara dem.
            </seg>
            <seg xml:id="i-71dbf8666ede5d6e-0">
              Jag är ledsen, men jag får intrycket av att försvaret som Göran
              Magnusson och Socialdemokraterna lägger upp går ut på att försvara
              status quo och inte vilja göra systemet genomskinligt. Det gör
              mig ännu mer orolig.
            </seg>
          </u>
          <note type="speaker" xml:id="i-b1d0607217061b84-0">
            Anf. 126 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-15">
            <seg xml:id="i-553047b1572528fb-0">
              Fru talman! Genomskinligt, säger Tuve Skånberg ja, det hela är
              ju offentligt! Utnämningarna och resonemangen om dem är offentliga.
              Vi granskar dem på en generell grund. Det är väl inte någon brist
              på genomskinlighet i det avseendet.
            </seg>
            <seg xml:id="i-85c59da9ae3f15ec-0">
              Om man sedan vill gå in från riksdagens sida och sätta sig tillsammans
              med regeringen och sköta rekryteringsprocessen säg det då! Säg
              att ni inte vill att regeringen ska ha det avgörande inflytandet
              utan att det är genom arbetet i riksdagen som myndighetschefer
              och andra ska rekryteras. Det är ju den uppfattning som man har
              i det tillkännagivande som finns om utnämningsfrågorna. Jag tycker
              att det i och för sig är en hedervärd ståndpunkt, fast den är
              felaktig enligt mitt sätt att se och med tanke på det sätt som
              Sveriges offentliga liv är organiserat och konstruerat. Jag har
              väldigt svårt att förstå att det skulle finnas stora förtjänster
              att vinna på detta.
            </seg>
            <seg xml:id="i-be3784eb28e1894d-0">
              President Reagan ansågs ha utnämnt domare i högsta domstolen
              så att hans uppfattning om en rad olika samhällsområden skulle
              vara garanterad under lång, lång tid efter det att han hade avgått.
              Domarna i högsta domstolen i USA sitter ju i evärderlig tid, eller
              åtminstone under sin egen livstid. Därmed sker det långsamma förändringar.
              Jag är inte säker på att detta är ett eftersträvansvärt system
              inte för Sverige i varje fall.
            </seg>
          </u>
          <note type="speaker" xml:id="i-2c2ebb753bfbbc68-0">
            Anf. 127 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-844266f85d5786cc-10">
            <seg xml:id="i-976164322532e370-0">
              Fru talman! Göran Magnusson försöker framställa det som att jag
              ikläder mig något slags originell roll i kritiken av utnämningsmakten.
              Så är det förstås inte. Skälet till att jag och många andra för
              fram denna kritik är att samma problem uppkommer år efter år.
              Det är samma besvärande tendenser till överrepresentation för
              socialdemokrater när det gäller generaldirektörsposter, ambassadörsposter
              och nu senast styrelseordförandeposterna. Det är därför vi har
              den här diskussionen.
            </seg>
            <seg xml:id="i-d333b7ea7ff72ab1-0">
              Göran Magnusson gjorde ett intressant inlägg om universitets-
              och högskolestyrelsernas ordförande. En av de huvudsakliga kritikpunkterna
              inför denna reform var att också ordförandena i universitets-
              och högskolestyrelserna skulle utses på politisk väg. Det var
              många akademiker inte bara de politiska partierna här i riksdagen
              som befarade att det skulle bli en ökad politisering.
            </seg>
            <seg xml:id="i-a363c2b30a932785-0">
              Jag kan inte tolka Göran Magnussons inlägg på annat sätt än att
              det är helt okej att man använder styrelseordförandeposterna vid
              universitets- och högskolestyrelser för att öka politiseringen
              och den politiska styrningen av universitet och högskolor. Det
              är kanske till och med eftersträvansvärt.
            </seg>
            <seg xml:id="i-ad787c8fc1c2c908-0">
              Göran Magnusson säger att de statliga verken inte är självständiga.
              Men tanken med den svenska förvaltningsmodellen är ju att vi har
              en regering och statliga myndigheter. De statliga myndigheterna
              ska naturligtvis följa de direktiv och regler som gäller, men
              de ska inte ta några politiska eller andra ovidkommande hänsyn
              när de tolkar lagar eller utövar myndighetsutövning mot enskild.
              Det är det som är tanken. Det är därför som vi inte har något
              system med politiska tillsättningar. Vill Göran Magnusson ändra
              på det systemet? Så lät det i alla fall när han uttalade sig här.
            </seg>
            <seg xml:id="i-82daf304c0d46059-0">
              Min fråga är alltså: Vill Göran Magnusson ändra på systemet med
              självständiga myndigheter och ämbetsverk? Det vore i så fall en
              väldigt stor nyhet.
            </seg>
          </u>
          <note type="speaker" xml:id="i-9f45b178c301b985-0">
            Anf. 128 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-16">
            <seg xml:id="i-d21ba830aea94a12-0">
              Fru talman! Nej, jag vill inte ändra på det. Jag tycker att vi
              har ett alldeles utomordentligt system. Men vad jag har opponerat
              mig emot inte bara nu, utan också tidigare är resonemanget om
              att myndigheterna är självständiga. Självständiga i förhållande
              till vem? Vem finansierar myndigheterna? Vem bestämmer vad de
              ska syssla med? Som också Tobias Krantz säger och vi är tydligen
              eniga på den punkten är det vid myndighetsutövning mot enskild
              som regeringen inte får lägga sig i. I övrigt skickar regeringen
              regleringsbrev till myndigheterna och talar om vilken inriktning
              de ska ha och vilka aktiviteter de ska ägna sig åt. Det är ett
              bra system.
            </seg>
            <seg xml:id="i-c2d5467aa8ef77bd-0">
              Utskottet gjorde en undersökning om utnämningsfrågorna vid höstgranskningen,
              och där var vi ju eniga i våra slutsatser. Vi redovisade en viss
              statistik och försökte att identifiera personer med politiskt
              hemvist det vill säga de som vi kunde identifiera eftersom det
              är ett annat problem. Det är bara de som öppet säger att de är
              av den ena eller den andra politiska kulören som vi vet någonting
              om.
            </seg>
            <seg xml:id="i-f832223893b2a4f5-0">
              Det kan ju finnas misstänkta figurer i denna utnämningsflora
              som skulle kunna kategoriseras åt det ena eller det andra hållet,
              men som vi inte vet någonting om. Och det är väl naturligt eftersom
              det är förtjänst och skicklighet som gäller, så det är inget konstigt
              med det. Jag förstår inte riktigt hur vi kunde vara eniga i höstas
              och så plötsligt kraftigt delat oss i utnämningsfrågorna.
            </seg>
            <seg xml:id="i-23dc31d682f0e918-0">
              Sedan säger Tobias Krantz att det är en överrepresentation av
              socialdemokrater. Hur vet han det? Och när upphör den att vara
              en överrepresentation? Ska vi kicka i väg fem eller sju generaldirektörer
              och i stället utnämna några folkpartister? Hur vill Tobias Krantz
              definiera detta?
            </seg>
            <seg xml:id="i-dc3452fb501a4629-0">
              Tobias Krantz är ju vetenskapsman och borde väl kunna reda ut
              det här på de två minuter som han har till sitt förfogande.
            </seg>
          </u>
          <note type="speaker" xml:id="i-81395217ff25b9b0-0">
            Anf. 129 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-844266f85d5786cc-11">
            <seg xml:id="i-61166233998e7c42-0">
              Fru talman! Vetenskapsmäns och akademikers främsta meriter är
              kanske inte att tala kort. De brukar tala långt, men jag ska försöka
              att tillmötesgå Göran Magnusson.
            </seg>
            <seg xml:id="i-effea2b0c52ff69d-0">
              Jag är glad över att vi är överens om att det nuvarande systemet
              ska behållas. Vi ska ha självständiga myndigheter som självständigt
              tolkar de lagar och bestämmelser som vi gemensamt har kommit fram
              till. Det tycker jag är utmärkt, det var ett bra besked.
            </seg>
            <seg xml:id="i-d7e82849b0d3fe07-0">
              Vid den höstgranskning som vi gjorde var vi eniga om bakgrundsbeskrivningen
              och de uppgifter som kansliet hade tagit fram, men vi var aldrig
              eniga om hur dessa siffror skulle tolkas. Göran Magnusson tyckte
              naturligtvis att siffrorna talade för hans ståndpunkt, och jag
              tyckte att de visade att det fanns en överrepresentation för socialdemokrater.
            </seg>
            <seg xml:id="i-76612b4283b87df5-0">
              Göran Magnusson frågade hur vi ska avgöra detta med överrepresentation.
              Ska vi kicka socialdemokrater för att det ska bli en rättvis representation?
              Poängen med mitt resonemang är ju att man vid utnämningar enbart
              ska fästa avseende vid sakliga grunder.
            </seg>
            <seg xml:id="i-24d09005ef6a04e9-0">
              13 av 17 styrelseordförande har partipolitisk bakgrund och är
              socialdemokrater. Tror du att människor tycker att det är rimligt
              att det nästan bara är socialdemokrater som är kompetenta att
              vara styrelseordförande? Det är ju den frågan vi ställer, och
              det är därför som vi vill ha klargöranden.
            </seg>
            <seg xml:id="i-4df2f8f0db806b87-0">
              När vi försöker att peka på de stora, övergripande mönstren säger
              Göran Magnusson att vi bara kommer med allmänt svepande beskrivningar.
              När vi sedan går in på enskilda fall, ja, då är det också fel.
              Men tanken med bestämmelserna i reformen är väl att man ska kunna
              granska om de följs. Kan det möjligen finnas en teoretisk möjlighet
              att regeringen i något enskilt fall har gjort fel? Eller är det
              så att regeringen alltid har gjort rätt när den har utnämnt högre
              statliga chefer?
            </seg>
          </u>
          <note type="speaker" xml:id="i-231d0d3f98f17798-0">
            Anf. 130 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-c5be1d723404f9bf-17">
            <seg xml:id="i-02df3a786d5eba35-0">
              Fru talman! Tobias Krantz tog upp ordförandena i universitets-
              och högskolestyrelser och sade att den akademiska världen hade
              blivit, inte skräckslagen men i alla fall bekymrad över att det
              blev en partipolitisering när det infördes ett annat utnämningsförfarande
              av ordförandena. Det är möjligt att det blev ett inflöde av någonting
              annat i den akademiska världen, kanske en mindre akademisering
              av den akademiska världen. Jag är inte alldeles övertygad om att
              det var fel, sett från allmänna utgångspunkter.
            </seg>
            <seg xml:id="i-2e5fc9e1e7f8e6ae-0">
              Det som konstitutionsutskottet kan granska är det som står i
              regeringsformen om förtjänst och skicklighet och de områden av
              utnämningar som berörs av detta. Universitets- och högskolestyrelserna
              ligger inte inom ramen för stadgandet om förtjänst och skicklighet
              i regeringsformen. Då kan man snabbt dra slutsatsen att man i
              det fallet kan göra hursomhelst. Det kan man naturligtvis inte
              göra, men konstitutionsutskottet har inte utifrån några legalistiska
              utgångspunkter granskat frågan om utseendet av ordförande i de
              olika högskolestyrelserna.
            </seg>
            <seg xml:id="i-2630115bd4b788ef-0">
              Det är en fråga som vi möjligen kan ta till oss på något sätt
              och granska utifrån något annat stadgande, men vi har i varje
              fall inte gjort det hittills. Därför är det också lite svårt att
              diskutera just den frågan. Men den viktiga upptäckten är väl att
              regeringsformen inte gäller för statliga styrelser. Det är kanske
              ett gott utbyte av den här debatten.
            </seg>
          </u>
          <note type="speaker" xml:id="i-fbe7389cc0dcf974-0">
            Anf. 131 MATS EINARSSON (v):
          </note>
          <u who="mats_einarsson_7b24f2" xml:id="i-954ec330ce3cc892-10">
            <seg xml:id="i-fc7b362aa228566c-0">
              Fru talman! Det här är ju en favorit i repris, men jag ska försöka
              att undvika att reprisera det som redan har sagts.
            </seg>
            <seg xml:id="i-25044c5f27d991e9-0">
              Först vill jag säga följande. Jag tycker att det är oerhört viktigt
              att utnämningsmakten granskas noga. För varje regering och för
              varje majoritet finns det risk att utnämningar används som belöningssystem
              eller möjligtvis som ett sätt att bli av med störande element
              i egna eller andra partier. Därför ska utnämningarna granskas
              ordentligt.
            </seg>
            <seg xml:id="i-4feee31d3ec42f84-0">
              Vad har vi då kommit fram till? Kerstin Lundgren frågar: Vet
              ni alltså vi i majoriteten att utnämningarna har gjorts i enlighet
              med gällande bestämmelser, i enlighet med regeringsformen? Ja,
              det är ju en kunskapsteoretisk fråga som är ganska så intrikat.
              Ska man vara noga måste man ju svara nej på den frågan, i alla
              fall om det ställs absoluta krav på kunskap.
            </seg>
            <seg xml:id="i-a07bcdbf9d32707b-0">
              Vi vet inte heller om Göran Persson är frimurare och utdelar
              tjänster enbart till sina ordensbröder, och det finns mer sådana
              exempel som man kan hitta på. Men det är inte så vi hanterar kunskapsbegreppet
              i dessa sammanhang, utan det viktiga är ju: Har granskningen lett
              fram till sådana uppgifter som ger oss anledning att kritisera
              regeringen när det gäller utnämningsmakten? Min och majoritetens
              bedömning är att det inte finns något i materialet som rättfärdigar
              en sådan kritik.
            </seg>
            <seg xml:id="i-712062412beb0c28-0">
              En stor poäng har gjorts av fallet med de 13 av 17 högskolestyrelseordförandena
              som skulle vara socialdemokrater. Tobias Krantz, var det väl,
              sade att det var statistiskt osannolikt att det skulle vara på
              det sättet. Jag är inte matematiker, men jag är ganska säker på
              att det inte alls är statistiskt osannolikt. Det är en missuppfattning
              att slumpmässig fördelning innebär jämn och likformig fördelning.
              Det är en oerhörd mängd poster som på olika sätt besätts av regeringen,
              dessutom under lång tid. Slumpen och sannolikheten talar för att
              det blir ansamlingar av både det ena och det andra i det här materialet.
              Gör man sedan bara rätt utsnitt av detta stora material kan man
              naturligtvis hitta sådana där det är en stor övervikt av socialdemokrater,
              och man kan också hitta andra utsnitt av materialet, gjorda tidsmässigt
              eller på annat sätt, där det kanske är en stor övervikt av folkpartister,
              moderater och så vidare. Det statistiska argumentet är alltså
              inte så övertygande i det här fallet.
            </seg>
            <seg xml:id="i-80435aa29cd989dd-0">
              Som Magnusson redan har påpekat gäller ju inte heller 11 kap.
              9 § regeringsformen högskolestyrelserna. Sedan kan man ha en diskussion
              om ifall man bör politisera dem eller inte, men det är en annan
              diskussion.
            </seg>
            <seg xml:id="i-b3215f0d783f71f1-0">
              Slutligen skulle jag vilja säga, lite grann på förekommen anledning,
              att jag inte tror att det är så bra om vi diskuterar och recenserar
              enskilda statstjänstemän här i kammaren. Även om det skulle röra
              personer som tidigare haft offentliga uppdrag och därmed sannolikt
              har vant sig vid en viss offentlig uppmärksamhet och kritik tror
              jag inte att det är riktigt den personalpolitik vi som trots allt
              är företrädare för staten, om än inte den utnämnande delen av
              staten, bör ägna oss åt.
            </seg>
            <seg xml:id="i-a02ef00ee9c5d61e-0">
              Jag tror heller inte att det är någon framgångsväg att i ökad
              utsträckning börja gå in på de enskilda tillsättningsärendena.
              Magnusson var också inne på det. Då är vi nämligen återigen nu
              är jag tillbaka vid mitt inledningsanförande från i morse inne
              på ett område där riksdagen börjar kliva över på det som är regeringens
              område, nämligen de enskilda tillsättningsbesluten. Jag tror precis
              som Magnusson: För att ansvarsutkrävandet ska fungera på ett riktigt
              sätt bör man hålla isär våra olika uppgifter, och i den verkställande
              och exekutiva roll som regeringen har måste rimligen också ligga
              utnämningsmakten, även i dess enskildheter. Sedan ska vi granska
              hur detta hanteras på ett generellt plan. Det är det vi håller
              på med, och det är en viktig granskning. Men att titta närmare
              på de enskilda tillsättningarna tror jag som sagt inte är rätt
              väg att gå.
            </seg>
          </u>
          <note xml:id="i-b680bf59c1077b34-0">
            Statsråds uttalanden angående den svenska räntenivån (avsnitt
            5.1)
          </note>
          <note type="speaker" xml:id="i-6373ad5f87a57713-0">
            Anf. 132 NILS FREDRIK AURELIUS (m):
          </note>
          <u who="nils_fredrik_aurelius_2162bb" xml:id="i-484d81df1c9a0eff-2">
            <seg xml:id="i-0167c1e3cef38423-0">
              Fru talman! De statsråd som har uttalat sig om den svenska räntan
              är närmare bestämt statsministern och näringsministern, och de
              har gjort det flera gånger.
            </seg>
            <seg xml:id="i-a20bba584cfb21f9-0">
              Då kan man fråga sig: Var detta samordnat? Nej, svarar statsministern
              på en fråga, det var det inte. Har ni talat om det i regeringen?
              Nej, säger statsministern, utom möjligen i kaffekön.
            </seg>
            <seg xml:id="i-e7c5f97dfa45008e-0">
              Hursomhelst var det väldigt många uttalanden som gjordes, och
              de framgår av utskottets handlingar.
            </seg>
            <seg xml:id="i-32168ff6553612f8-0">
              Här finns en bakgrund som är viktig konstitutionellt, nämligen
              det instruktionsförbud som finns i 9 kap. 13 § regeringsformen.
              Detta instruktionsförbud en statsminister, till exempel, får inte
              ge instruktion i en penningfråga, om reporäntan eller något annat,
              till Riksbanken, och Riksbanken får inte ta emot instruktion är
              viktigt för att värna Riksbankens självständighet som vi har beslutat
              om här i riksdagen.
            </seg>
            <seg xml:id="i-757a3ef462d21414-0">
              Då kan man fråga sig: Får inte till exempel en statsminister
              uttala sig om hur han tycker att räntan skulle vara? Vore det
              inte en demokratisk förlust om han inte fick säga någonting? Tja,
              det beror nog lite på hur han uttalar sig, hur ofta han gör det
              och på vilket sätt. Börjar det framstå som ett slags kampanj för
              att få den självständiga Riksbanken att agera på ett visst sätt
              är det naturligtvis inte riktigt bra.
            </seg>
            <seg xml:id="i-6f295fe1225693ec-0">
              När statsministern själv får frågan vad han har sysslat med då
              han gjort dessa uttalanden säger han att det har varit en diskussion.
              Han använder också, ordagrant, begrepp som debatt och utbyte av
              synpunkter.
            </seg>
            <seg xml:id="i-cca0c6cafa6b9397-0">
              Använder man begreppet utbyte av synpunkter för att karakterisera
              statsministerns upprepade krav att den självständiga Riksbanken
              ska sänka räntan har man en lite egen definition av vad utbyte
              av synpunkter är. Jag föreställer mig att utbyte av synpunkter
              innebär att det är mer än en person som talar, men statsministerns
              version vilken ju passar bra ihop med statsministerns person i
              övrigt är att det är enbart han som talar för Riksbanken. Han
              utbyter sina synpunkter, så att säga.
            </seg>
            <seg xml:id="i-1419728016a28a42-0">
              Frågan är nämligen: Vad ska Riksbanken svara på krav på sänkt
              ränta? När han får den frågan vid vår utfrågning svarar statsministern:
              De ska väl hålla tal som de brukar. Det är inte speciellt klargörande.
            </seg>
            <seg xml:id="i-953c1ada90eb148b-0">
              Det är uppenbart att riksbankschefen Heikensten när han utfrågades
              av oss före statsministern var klart bekymrad över dessa uttalanden,
              även om han inte var så lycklig över att behöva komma till konstitutionsutskottet.
              Han nämnde bland annat ett amerikanskt exempel där den dåvarande
              presidenten Clinton fick det goda rådet att inte uttala sig om
              Federal Reserves räntepolitik, vilket han sedan följde. Detta
              kan nämligen missbrukas. Eller rättare sagt: Det kan leda till
              att det händer saker på de finansiella marknaderna som man inte
              vet vart de leder. Detta nämnde alltså Heikensten med tydlig adress,
              indirekt.
            </seg>
            <seg xml:id="i-adccf505d3e9c95b-0">
              Han nämnde också att det onekligen var, och kanske alltid har
              varit, en viss ensidighet i de här statsrådens uttalanden: Det
              är när det handlar om att räntan ska sänkas som statsråd börjar
              uttala sig. Man hör dem aldrig tala om att räntan ska höjas, sade
              han.
            </seg>
            <seg xml:id="i-86cc7b5c9b031db9-0">
              Allt detta visar väl hur orimligt det är att statsråden på det
              här direkta sättet kräver det ena eller det andra av den självständiga
              och i rimlig mening fristående Riksbanken.
            </seg>
            <seg xml:id="i-fb093d0a2817d06e-0">
              Som Heikensten också påpekade kan sådana här uttalanden, särskilt
              om det skulle vara besvärliga tider, göra mycket stor skada och
              påverka åtskilligt. I dag kanske de inte har så stor betydelse.
              Möjligen ledde de till att Riksbanken uppsköt en räntesänkning
              som annars kunde ha kommit tidigare; det kan vi inte riktigt bedöma.
            </seg>
            <seg xml:id="i-836f68e8cdd1f4fc-0">
              Sammanfattningsvis tycker vi att utskottets skrivning är för
              mild. Det står exempelvis ingenting om mångfalden av uttalanden.
              Statsministern har, tycker jag och det är det som är lite oroande
              och ligger bakom den här frågan inte visat någon riktig insikt
              i att en självständig riksbank bör få vara i fred för krav på
              exempelvis sänkt ränta.
            </seg>
          </u>
          <note type="speaker" xml:id="i-bfe7451f7817e192-0">
            Anf. 133 TUVE SKÅNBERG (kd):
          </note>
          <u who="tuve_skanberg_44348e" xml:id="i-a33d8d69ab416521-7">
            <seg xml:id="i-6589be0a7be005c5-0">
              Fru talman! I reservation 9 under avsnitt 5.1, Statsråds uttalanden
              angående den svenska räntenivån, är vi i utskottet överens om
              att det finns två ytterlägen. Det ena fallet är att statsministern
              och ministrarna i övrigt talar i fel tid, talar för mycket och
              lägger sig i för mycket. Det andra ytterläget är att det skulle
              uttalas ett förbud att uttala sig.
            </seg>
            <seg xml:id="i-13668e7ff13e9514-0">
              De här två ytterlägena vill vi undvika. Vi uppfattade också att
              statsministern vid granskningen sade att dessa ytterlägen inte
              är någonting att hamna i utan att det är fråga om att hamna i
              mellanläget där man gör den goda bedömningen att man kan delta
              i ett samtal och tillföra någonting.
            </seg>
            <seg xml:id="i-901a4cbd87f59502-0">
              Det vi ytterst har att hantera här är alltså en bedömningsfråga.
              Ingen förnekar att statsråd i allmänhet och statsministern i synnerhet
              har rätt att uttala sig, men frågan är om man går över gränsen
              till att det blir i fel tid eller för mycket.
            </seg>
            <seg xml:id="i-a4a51f11fcddf6e3-0">
              I redovisningen av utfrågningarna, del 3 av betänkandet, säger
              riksbankschefen Lars Heikensten på s. 10 att det finns ett mönster
              hos statsrådens uttalanden, även om det inte bara handlar om frekvensen.
              Därför säger vi i reservationen: Behovet av hänsynstagande är
              särskilt angeläget när flera statsråd vill göra uttalanden om
              räntesatsen. Det handlar alltså om när man går utöver vad som
              är rimligt.
            </seg>
            <seg xml:id="i-49b4a7e7269b2245-0">
              Vi reservanter menar att statsråden alltså statsministern och
              näringsministern här har närmat sig den gräns, och kanske till
              och med gått över den, där deras uttalanden inte längre är konstruktiva
              utan kanske rentav är kontraproduktiva och får motsatt verkan
              mot vad de önskade. Vi vill påtala att detta är olämpligt.
            </seg>
          </u>
          <note type="speaker" xml:id="i-e08c7f9923fb5808-0">
            Anf. 134 KERSTIN LUNDGREN (c):
          </note>
          <u who="kerstin_lundgren_078b71" xml:id="i-16231db4fbff6448-11">
            <seg xml:id="i-82e8705abe136773-0">
              Fru talman! Bakgrunden till den här granskningen är bland annat
              en anmälan från Lena Ek som gällde ett av de uttalanden som statsministern
              gjorde. Jag är glad att vi i utskottet kunde enas om att inte
              granska ett enskilt uttalande utan pröva en längre period och
              se på helheten. Jag tycker att det har varit en intressant granskning
              från utskottets sida där vi har kunnat se att många har deltagit
              i debatten från regeringens sida, många statsråd och inte minst
              statsministern. Det har varit en debatt som motparten inte har
              haft samma förutsättningar att delta i. Riksbanken för inte den
              typen av diskussioner. Det har tidigare kommenterats av Nils Fredrik
              Aurelius.
            </seg>
            <seg xml:id="i-390495c287740ec8-0">
              Låt mig bara konstatera, fru talman, att av den utfrågning vi
              gjorde framgick det inte att statsministern såg att det fanns
              särskilda skäl att ta hänsyn till när det gäller just uttalanden
              om Riksbanken. De enda särskilda skäl som verkade skymta var om
              räntepunkterna kunde åka upp 50 punkter eller något sådant. Då
              fanns det särskilda skäl. Men inte i andra sammanhang.
            </seg>
            <seg xml:id="i-7feffdab4e29c5b2-0">
              Jag tycker att det är viktigt att vi i reservation 9 från utskottet
              markerat att man behöver vara mer vaksam med sina uttalanden från
              statsråds sida när det gäller penningpolitiken. Riksbanken har
              en mycket speciell ställning. Det är en ställning som är omdiskuterad.
              Det finns partier i den här kammaren som önskar förändra förutsättningarna
              för Riksbanken. Det är alldeles klart. Det skapar också en speciell
              situation. Om man ska ändra förutsättningarna ska det finnas en
              majoritet för det så att man gör tydligt vad som är riksdagens
              uppfattning i de här frågorna. Annars riskerar en gråzonssituation
              att uppkomma.
            </seg>
            <seg xml:id="i-52344fa41c185d12-0">
              Med detta, fru ordförande, vill jag bidra till den allmänna besparingen
              av tid. Jag står bakom reservationen, men jag yrkar inte på godkännande
              av den.
            </seg>
          </u>
          <note type="speaker" xml:id="i-87d57d84ad338b42-0">
            Anf. 135 BILLY GUSTAFSSON (s):
          </note>
          <u who="billy_gustafsson_8fb833" xml:id="i-06a6e94a732cf453-0">
            <seg xml:id="i-8f9702419fade04a-0">
              Fru talman! Jag har några kommentarer och synpunkter på det granskningsärende
              som vi debatterar just nu. Låt mig först slå fast att inget parti
              i utskottet riktar någon kritik mot något statsråd, därmed inbegripet
              statsministern som är den som är föremål för anmälan som ligger
              till grund för granskningen.
            </seg>
            <seg xml:id="i-a46a7dd5e45c597d-0">
              Trots avsaknaden av kritik finns det som vi har hört en reservation
              från de fyra borgerliga partierna. Innan jag kort kommenterar
              vår syn på statsrådsdeltagande i diskussion om penningpolitiken
              och därmed önskvärd räntenivå vill jag göra några andra reflexioner
              som möjligen kan synas lite långsökta.
            </seg>
            <seg xml:id="i-032a2cc2f50e16c1-0">
              För en fotbollsmatch, fru talman, finns det ett antal regler
              för spelet. Det är regler som alla respekterar och de flesta tycker
              är okej. För att tillse att reglerna respekteras och tillämpas
              finns det ett domarteam som så opartiskt som möjligt ska följa
              och granska vad som händer på planen. På ett liknande sätt finns
              det regler för hur roll- och maktfördelning ska vara mellan regering,
              myndigheter och riksdag. Jag är mycket väl medveten om att KU
              inte är några domare men har att granska hur de spelregler vi
              har för samspelet mellan regering, riksdag och myndigheter fungerar
              och efterlevs.
            </seg>
            <seg xml:id="i-95cf872b9f0aed4f-0">
              För mig, fru talman, har det ett stort egenvärde att den granskning
              som KU gör kan ske så långt möjligt utan partipolitisk taktik.
              Å andra sidan ligger det naturligtvis i sakens natur att någon
              dimension av agerandet styrs av partipolitiska hänsyn. Men när
              det blir alltför uppenbart tror jag att det är mycket stora värden
              som står på spel. Den som agerar på det sättet tar på sig ett
              mycket stort ansvar. En förutsättning för KU:s auktoritet och
              därmed legitimitet, både i riksdagen och ute i samhället, är att
              granskningen är saklig och görs utifrån rent konstitutionella
              utgångspunkter.
            </seg>
            <seg xml:id="i-46683e2782ea63f4-0">
              För att återgå till liknelsen med en fotbollsmatch är det naturligtvis
              så att en match lätt riskerar att urarta om domaren ensidigt dömer
              till ena lagets fördel, om domarteamet ständigt gör helt skilda
              bedömningar. Om KU:s trovärdighet som opartisk granskare och bedömare
              undergrävs riskerar vi ett liknande fenomen men av helt andra
              dimensioner.
            </seg>
            <seg xml:id="i-0923cdffbbf93c26-0">
              I det nu aktuella granskningsärendet kan jag inte låta bli att
              känna att det finns ett mått av partipolitisk taktik bakom den
              reservation som finns. Sakligt sett finns det en problematik Tuve
              Skånberg var inne på det. Det finns en målkonflikt mellan å ena
              sidan allas yttranderätt och å andra sidan ett instruktionsförbud
              visavi Riksbanken. Visst finns det en målkonflikt därvidlag.
            </seg>
            <seg xml:id="i-942356b37702f672-0">
              Den målkonflikten har KU tagit upp i tidigare granskningar och
              pekat på. De påpekandena upprepas, både i majoritetens och i reservanternas
              text på motsvarande sätt som man gjort tidigare. Men den här gången
              vill de borgerliga partierna gå något lite längre. Enligt min
              mening gör man det dels med ett ostyrkt påstående, dels med i
              grunden en ytterligare inskränkning i den ena av de här polerna,
              nämligen möjligheten för statsråd att delta i en allmän diskussion.
            </seg>
            <seg xml:id="i-f9c0b637a7c51f0f-0">
              Om man tittar på texten är det två meningar som skiljer mellan
              majoriteten och reservanterna. Den första är, enligt min mening,
              en något försåtlig antydan om att syftena med uttalandena skulle
              vara att påverka Riksbanken, alltså stå i strid med instruktionsförbudet.
              Den antydan tycker jag saknar stöd i vad som har kommit fram i
              granskningsarbetet. Man kan ha den uppfattningen, men jag menar
              att det inte har belagts i det granskningsarbete som har förevarit.
              Därför saknar den invändningen i reservationen relevans. Det andra
              är att behovet av restriktivitet från statsrådens sida skulle
              bli större enligt den borgerliga reservationen om mer än ett statsråd
              har samma uppfattning eller i vilket fall om de som har samma
              uppfattning talar om det så att det blir mer än en som utåt visar
              att de har samma uppfattning.
            </seg>
            <seg xml:id="i-dd38feaa08322430-0">
              Syftet med att vi skriver någonting från utskottet måste väl
              rimligen vara att det på något sätt ska vara vägledande för regeringen
              om hur den kan och ska agera i en framtid. Då tycker jag att texten
              i den borgerliga reservationen ställer fler frågor än vad den
              besvarar.
            </seg>
            <seg xml:id="i-3109ed2ec9752d7f-0">
              Fru talman! Jag skulle vilja framhålla några aspekter till beträffande
              det här granskningsärendet. Frågan om instruktion eller inte är
              ganska subtil. Man skulle kunna ställa frågan: Vad är en instruktion?
              Det tror jag inte att det går att svara på. Det går inte att avgränsa
              det på något tydligt och enkelt sätt. Den frågan tror jag egentligen
              bara kan besvaras av den som skulle känna att han eller hon blir
              utsatt för att få en instruktion.
            </seg>
            <seg xml:id="i-d01b2e1f52d10af0-0">
              Jag hävdar att det i det här fallet är solklart att Riksbanken
              inte uppfattade statsministerns uttalande som en instruktion.
              Jag ställde den frågan vid utfrågningen av riksbankschef Heikensten,
              och jag hävdar att han då gav klart besked. Man uppfattade det
              inte som en order eller en instruktion. Så uttryckte jag mig vid
              det tillfället.
            </seg>
            <seg xml:id="i-ea2aa7266dde22bd-0">
              Dessutom måste jag få säga att jag för egen del skulle tycka
              att det var himla märkligt om landets statsminister inte skulle
              kunna delta i en diskussion om ett så väsentligt inslag i den
              ekonomiska politiken som just penningpolitiken. Om man utgår från
              två ben, penningpolitik och finanspolitik, skulle det vara omöjligt
              för statsministern att offentligt få ha en uppfattning om det
              ena benet.
            </seg>
            <seg xml:id="i-4c46ea8d71a5b44a-0">
              Jag kan tycka att reservanterna, om man skulle göra en politisk
              bedömning, i så fall skulle ha mer fog för att kritisera tystnad.
              Om landets statsminister inte deltog i diskussionen tycker jag
              det skulle vara mer fog för kritik. Jag tycker faktiskt att det
              är en skyldighet för ledande politiker att delta i diskussionen
              om penningpolitiken.
            </seg>
            <seg xml:id="i-24020acc303bc499-0">
              På vilket sätt skulle demokratin och den ekonomiska politiken
              stärkas om instruktionsförbudet skulle tolkas på det sättet att
              det förbjuder en öppen diskussion om Riksbanken och penningpolitiken,
              att det skulle vara föremål för tystnad från ledande politiker?
              Jag var inte med när instruktionsförbudet beslutades, men jag
              kan aldrig tänka mig att det var det som var avsikten.
            </seg>
            <seg xml:id="i-e57a5a905406a986-0">
              I grunden tror jag i stället att det här handlar om vilken tilltro
              till och förtroende för Riksbanken vi har. Vilken tilltro har
              vi till Riksbankens integritet och förmåga att hävda densamma?
              Där är jag helt trygg i min uppfattning. Men det kanske är där
              vi skiljer oss åt mellan majoritet och reservanter.
            </seg>
            <seg xml:id="i-0161d98efed4611f-0">
              Slutligen, fru talman, vet jag inte om någon har yrkat på godkännande
              av reservationen. I händelse av att det har gjorts eller kommer
              att göras yrkar jag på godkännande av majoritetens ställningstagande
              i det här avsnittet.
            </seg>
          </u>
          <note type="speaker" xml:id="i-c5ad708be942e9db-0">
            Anf. 136 NILS FREDRIK AURELIUS (m) replik:
          </note>
          <u who="nils_fredrik_aurelius_2162bb" xml:id="i-484d81df1c9a0eff-3">
            <seg xml:id="i-82237e82d6a81f92-0">
              Fru talman! Den konstitutionella grunden för det här ärendet
              är naturligtvis det instruktionsförbud som finns. Här säger Billy
              Gustafsson helt tydligt att det inte är alldeles glasklart vad
              en instruktion är. Det behöver inte vara så att en statsminister
              till exempel säger: Jag instruerar härmed Riksbanken. Så har han
              inte uttryckt det.
            </seg>
            <seg xml:id="i-4a15045f792c25d1-0">
              Men om en statsminister och ytterligare en minister vid ett flertal
              tillfällen, med olika formuleringar, antyder eller säger rent
              ut att Riksbanken borde sänka räntan börjar det närma sig någonting
              som man bör vara kritisk mot.
            </seg>
            <seg xml:id="i-b940bfa32c2cedd8-0">
              Sedan återstår frågan hur en diskussion eller ett utbyte av synpunkter
              skulle se ut när inte Riksbanken kan svara. Det kan de inte, och
              det vill vi inte att de ska göra.
            </seg>
            <seg xml:id="i-6c349a85458d2841-0">
              Billy Gustafsson säger att det finns två ben i den ekonomiska
              politiken. Det är penningpolitiken, och det är finanspolitiken.
              Då tycker jag att en mycket bra situation vore att Riksbanken
              lämnas utanför bägge dessa diskussioner som i övrigt kan få försiggå
              i samhället. Den tiden är inte alltför långt borta när Riksbanken
              faktiskt hade synpunkter på finanspolitiken. Och det vill vi ju
              inte, eller hur? Då ska inte heller ledande statsråd ha synpunkter
              på penningpolitiken riktade direkt mot Riksbanken.
            </seg>
            <seg xml:id="i-560c7058465ce08f-0">
              Låt mig slutligen säga att jag inte riktigt förstod talet om
              KU:s trovärdighet. Det är som Billy Gustafsson också sade inte
              så oerhört stor skillnad mellan de synpunkter som framförs. Dock
              skiljer de sig på ett par punkter som visar att vi inte riktigt
              kommer överens.
            </seg>
            <seg xml:id="i-91e6fb2568ed5904-0">
              Vi är alla överens om att det finns anledning att ha åsikter
              om och framföra lite, jag ska inte säga kritik men synpunkter.
              Men från majoritetssidan vill ni inte i er skrivning riktigt ta
              upp frågan att det har varit två statsråd som uttalat sig så många
              gånger. Det är skillnaden.
            </seg>
          </u>
          <note type="speaker" xml:id="i-c55ad57cb5853312-0">
            Anf. 137 BILLY GUSTAFSSON (s) replik:
          </note>
          <u who="billy_gustafsson_8fb833" xml:id="i-06a6e94a732cf453-1">
            <seg xml:id="i-54d747d16688fb01-0">
              Fru talman! När jag tog upp KU:s legitimitet var det utifrån
              min uppfattning att det som skiljer oss åt och som framkommer
              i reservationen inte är sakligt grundat.
            </seg>
            <seg xml:id="i-4d9a162bd4d08774-0">
              Det ena var påståendet att syftet från statsministern och näringsministern
              skulle vara att påverka Riksbanken. Då hävdar jag att det inte
              har framkommit i granskningen. Det var det ena.
            </seg>
            <seg xml:id="i-dc0b972684b5047e-0">
              Det andra var om det var mer än ett statsråd som uttalade sig.
              När man skriver att det är fler än ett statsråd har jag inte saken
              riktigt klar för mig. Jag menar att det ställer ett antal nya
              frågor.
            </seg>
            <seg xml:id="i-d932c577a51a1b2e-0">
              För det första har jag uppfattat att när man säger flera går
              gränsen mellan ett och två, så att säga. Det är okej om ett statsråd
              uttalar sig, men det blir problem om det är två som har samma
              uppfattning och offentliggör densamma.
            </seg>
            <seg xml:id="i-e38027e859386b1b-0">
              För det andra utgår jag från att det blir problem om statsråden
              har samma uppfattning, men om man leker med tanken att det är
              två statsråd som har samma uppfattning offentligt och ett tredje
              som har en annan uppfattning, tar de på något sätt ut varandra
              då eller vad inträffar i det läget? Blir det ett problem eller
              försvinner problemet i det sammanhanget?
            </seg>
            <seg xml:id="i-6d9773d9387ea6d1-0">
              Till sist, när det gäller fler än ett statsråd, har tidpunkten
              någon betydelse? Hur lång tid måste det gå från det att ett statsråd
              uttalar sig till att det är okej att ett annat statsråd kan få
              uttala sig i samma riktning?
            </seg>
          </u>
          <note type="speaker" xml:id="i-e0097f2c43e84786-0">
            Anf. 138 NILS FREDRIK AURELIUS (m) replik:
          </note>
          <u who="nils_fredrik_aurelius_2162bb" xml:id="i-484d81df1c9a0eff-4">
            <seg xml:id="i-152ad6357a0ab878-0">
              Fru talman! Apropå tiden hade jag bara tänkt ta en replik, men
              nu måste jag ändå svara på några frågor. Svaret är följande.
            </seg>
            <seg xml:id="i-a6e42dd3cabf1f3c-0">
              Det är problem när ett statsråd uttalar sig och riktar sig till
              Riksbanken och säger att man bör sänka räntan. Det är ett ännu
              större problem om flera statsråd, exempelvis två, uttalar sig.
              Och ännu större problem blir det om dessa statsråd uttalar sig
              flera gånger var.
            </seg>
          </u>
          <note type="speaker" xml:id="i-195974dbf6a0e9fb-0">
            Anf. 139 BILLY GUSTAFSSON (s) replik:
          </note>
          <u who="billy_gustafsson_8fb833" xml:id="i-06a6e94a732cf453-2">
            <seg xml:id="i-e08a85c028e07938-0">
              Fru talman! Om man riktar sig till Riksbanken direkt det är ju
              Riksbanken som sätter räntan, så i och med att man uttalar en
              uppfattning om räntenivån är det i någon mening Riksbanken som
              är mottagare, eftersom det är de som äger beslutet, så att säga.
            </seg>
            <seg xml:id="i-f43f70d42603933d-0">
              Men det intressanta tycker jag är och det vi försvarar är att
              man inte ska läsa instruktionsförbudet på så sätt att det förbjuder
              deltagande i en offentlig debatt. Det vi gör är att försvara rätten
              att delta i den debatten och kunna utbyta synpunkter och åsikter
              om räntenivån och om penningpolitiken i övrigt.
            </seg>
          </u>
          <note type="speaker" xml:id="i-962b687a6555d926-0">
            Anf. 140 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-a33d8d69ab416521-8">
            <seg xml:id="i-e231edd6785cbfe4-0">
              Fru talman! Vi är överens om att i begreppet instruktion finns
              det en viss bredd. Nyss sade Billy Gustafsson att Riksbanken är
              mottagare av en mening. Någonstans går gränsen när Riksbanken
              är mottagaren av en instruktion.
            </seg>
            <seg xml:id="i-1ba9c3094277725d-0">
              Det vi just här och nu försöker penetrera är var gränslandet
              ligger, och här handlar det om ett omdöme. Det är en bedömningsfråga.
              Och det är väl inte alldeles ägnat att förvåna när det parti som
              de här två statsråden tillhör tycker att detta mer än väl ryms
              inom vad som är ett gott omdöme, medan den grupp av partier som
              tillhör oppositionen menar att man nu närmar sig oroväckande att
              gå alltför nära vad som skulle kunna definieras som en instruktion.
              Man är på väg i den riktningen.
            </seg>
            <seg xml:id="i-5830056e65a02909-0">
              Det intressanta är ju att även statsministern menade att det
              verkligen finns en tid att tiga. Han nämnde mitten på 90-talet,
              då det hade varit mycket olämpligt.
            </seg>
            <seg xml:id="i-3643739ae5d8d16b-0">
              Det vi talar om är en bedömningsfråga där vi som reservanter
              vill slå vakt om att man visar en större återhållsamhet än vad
              statsråden har gjort här. Kan Billy Gustafsson se en poäng i detta?
            </seg>
          </u>
          <note type="speaker" xml:id="i-4a385ae153e4a8a6-0">
            Anf. 141 BILLY GUSTAFSSON (s) replik:
          </note>
          <u who="billy_gustafsson_8fb833" xml:id="i-06a6e94a732cf453-3">
            <seg xml:id="i-1f369677adcfe2df-0">
              Fru talman! Om jag inte missminner mig tog Tuve Skånberg upp
              ungefär den frågeställningen med statsministern. Jag delar den
              uppfattningen. Jag tyckte att jag också gav uttryck för det i
              mitt anförande. Det finns en problematik. Det finns en målkonflikt
              mellan å ena sidan rätten för alla att få uttala sig, yttrandefrihet,
              och å andra sidan instruktionsförbudet.
            </seg>
            <seg xml:id="i-4227165694d65bd2-0">
              Egentligen tycker jag att det Tuve Skånberg tar upp är så pass
              intressant att det mer skulle lämpa sig för en seminarieliknande
              övning än en debatt där vi har två minuter var på oss. Jag inser
              problemet. I det här läget tycker jag att majoriteten har landat
              på en väl avvägd ståndpunkt där vi också tar upp problemet med
              målkonflikten.
            </seg>
          </u>
          <note type="speaker" xml:id="i-2da59d184b5dccdf-0">
            Anf. 142 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-a33d8d69ab416521-9">
            <seg xml:id="i-a1b90dbf025afca1-0">
              Fru talman! Jag välkomnar Billy Gustafssons resonerande och reflekterande
              stil. Det verkar vara en framkomlig väg. Vi får hoppas att statsministern,
              näringsministern och andra ministrar följer debatten och någonstans
              ser att i spänningen mellan vad oppositionen och det egna partiet
              tycker finns det en bedömning där man kanske iakttar en större
              återhållsamhet. Om de läser protokollet och tar denna hälsning
              till sig har denna debatt inte varit förgäves.
            </seg>
          </u>
          <note type="speaker" xml:id="i-9a57ba3c16edf3f2-0">
            Anf. 143 BILLY GUSTAFSSON (s) replik:
          </note>
          <u who="billy_gustafsson_8fb833" xml:id="i-06a6e94a732cf453-4">
            <seg xml:id="i-eb73688cbbba616c-0">
              Fru talman! Jag tror å andra sidan att det finns en risk för
              hur Riksbankens oberoende upplevs om vi inte offentligt kan diskutera
              penningpolitiken. Jag tror att det finns ett hot även från det
              hållet. Jag vill lyfta in den dimensionen.
            </seg>
            <seg xml:id="i-6259ef892b39b7c1-0">
              Jag kan kvittera Tuve Skånbergs sista inlägg. Låt oss ha en intressant
              diskussion om detta. Jag har inte uppfattningen att utifrån vad
              som har hänt så här långt det finns anledning att visa återhållsamhet
              från statsrådens sida. Jag tycker att de har landat på en rimlig
              nivå.
            </seg>
            <seg xml:id="i-366d3a5a47d1a841-0">
              Fråga om ministerstyre i ett asylärende (avsnitt 5.2)
            </seg>
          </u>
          <note type="speaker" xml:id="i-e9c707282fdc7033-0">
            Anf. 144 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-8f8faf2b6a35aeee-15">
            <seg xml:id="i-fc5a4e837db6607f-0">
              Fru talman! När uppstår ministerstyre?
            </seg>
            <seg xml:id="i-48e31d393c4d31fa-0">
              Tänk er ett asylfall där en flicka med en viss ögonsjukdom får
              en opinion bakom sig, där ledarna för sex partier skriver till
              Utlänningsnämnden och önskar att Utlänningsnämnden ska fatta beslut
              om att överlämna ärendet till regeringen så att ett praxisbeslut
              kan utverkas som kan hjälpa den politiska diskussionen. Glöm nu
              inte att det inte är riksdagen utan regeringen vi granskar. Tänk
              då att under tiden ärendet ligger hos Utlänningsnämnden ordnas
              ett möte där den ansvarige migrationsministern möter Utlänningsnämndens
              alla beslutsfattare, handläggare och domare. Ministern uttalar
              sig, helt oprovocerat, om den skrivelse som kommit in från sex
              riksdagsledamöter. Han säger: Det är desavouerande för nämnden
              när partiledare uttalar sig i enskilda fall.
            </seg>
            <seg xml:id="i-a4dc971a39eb903f-0">
              Han säger med andra ord någonting som tydligt kan tolkas som
              en recension av den inlämnade skrivelsen och därmed som en instruktion
              om vilket beslut som ska fattas. Detta följs av att en beslutsfattare,
              en ledamot i nämnden, går ut och klart och tydligt anger att hon
              anser att detta är ministerstyre. Detta följs av att det beslut
              som nämnden slutligen fattar innehåller en punkt där nämnden säger
              att man inte har blivit påverkad. Det är en punkt som vanligtvis
              inte brukar finnas med i beslut. Det är en punkt som verkar finnas
              med mest för att friskriva sig och hänvisa till sitt oberoende.
              Det är en punkt som definitivt hade funnits med om det var så
              att man blev påverkad av ministerns uttalande.
            </seg>
            <seg xml:id="i-e6eae956047f150c-0">
              Före detta statsrådet Jan O Karlsson hävdade när vi mötte honom
              att han bara inför nämndens beslutsfattare ville markera dess
              oberoende. Kan man genom att uttala sig om nämndens oberoende
              komma att fälla ett uttalande som tangerar ett särskilt fall och
              därmed påverka beslutet? Ja, självfallet kan man det. Går man
              in och recenserar en avlämnad skrivelse kan det givetvis komma
              att uppfattas av beslutsfattarna som att man ber om ett visst
              beslut i ett visst ärende. Det vet också Jan O Karlsson.
            </seg>
            <seg xml:id="i-95d92be5361ed01b-0">
              En direkt fråga från mig i utskottsförhöret var om han var klar
              över om han egentligen var rädd för att nämnden inte skulle känna
              till sitt oberoende, alltså det han ville klargöra för dem. Han
              såg ingen sådan risk. Man kan därför fråga sig av vilken anledning
              som detta uttalande gjordes.
            </seg>
            <seg xml:id="i-77c91a6e230b05a0-0">
              Mot bakgrund av uttalandet, mot bakgrund av att det av en beslutsfattare
              uppfattades som en påtryckning, anser jag att Jan O Karlsson inte
              visat tillräcklig återhållsamhet vid det aktuella tillfället.
              Att han har fällt en kommentar, gjort ett uttalande, på ett möte
              just inför de beslutsfattare som skulle komma att fatta ett beslut
              i ett ärende, är ett fall som måste föranleda anmärkning av konstitutionsutskottet.
            </seg>
          </u>
          <note type="speaker" xml:id="i-d92063bcc5018248-0">
            Anf. 145 ANDERS BENGTSSON (s):
          </note>
          <u who="anders_bengtsson_84bcf7" xml:id="i-de74334910991cf9-0">
            <seg xml:id="i-249056863cb9d14a-0">
              Fru talman! Jan O Karlsson höll anförandet inför ett antal personer
              och även inför pressen. Det var därför offentligt. I det längre
              anförandet underströk han vad statsministern sagt i den allmänna
              debatten som pågick om det specifika ärendet, nämligen att regeringen
              inte kommer att lyfta upp det aktuella ärendet. Det är något som
              Persson sade i den allmänna debatten. Gustav Fridolin var en av
              påhejarna i debatten.
            </seg>
            <seg xml:id="i-3296804f2c7beccb-0">
              Utskottet har kommit fram till att det i det här fallet inte
              går att rikta någon kritik mot före detta statsrådet Jan O Karlsson.
              Han har alltså inte utövat ministerstyre.
            </seg>
            <seg xml:id="i-29fae8d1a440e01a-0">
              Precis som Gustav Fridolin sade, om det är några som har utövat
              påtryckningar i det här fallet är det faktiskt samtliga andra
              partiledare i riksdagen. I regeringsformen 11 kap. 7 § står att
              ingen myndighet, ej heller riksdagen, får bestämma hur andra myndigheter
              ska fatta beslut i enskilda ärenden. Där kan man möjligen vara
              kritisk.
            </seg>
            <seg xml:id="i-49fedad044197c4c-0">
              Enligt utskottet finns det ingen anledning till att rikta kritik
              mot Jan O Karlsson i det här fallet.
            </seg>
          </u>
          <note type="speaker" xml:id="i-8147c26b0f58e10c-0">
            Anf. 146 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-8f8faf2b6a35aeee-16">
            <seg xml:id="i-c536c9e03608f060-0">
              Fru talman! En kort notering: Det är inte regeringen som avgör
              om regeringen ska eller inte ska ta upp ett fall av det slaget.
              Göran Perssons uttalande om det var det Jan O Karlsson hänvisade
              till om att ärendet inte ska tas upp i regeringen, var ett uttalande
              som saknade juridisk grund eftersom det är Utlänningsnämnden som
              avgör vilka fall som ska överlämnas till regeringen, inte tvärtom.
            </seg>
            <seg xml:id="i-8b173b6579abd50b-0">
              Jan O Karlsson sade att det var desavouerande för nämnden när
              partiledare uttalar sig i enskilda fall. Det var en recension
              av en inlämnad skrivelse med ett begärt yrkande att fallet skulle
              överlämnas till regeringen. Den recensionen kunde uppfattas och
              uppfattades av minst en beslutsfattare som en påtryckning. Därför
              bör utskottet uttala att man anser att Jan O Karlsson inte visat
              tillräcklig återhållsamhet vid det aktuella tillfället.
            </seg>
            <seg xml:id="i-fe8219c36247f057-0">
              För övrigt vill jag tillägga att utskottet inte granskar riksdagen
              och att Utlänningsnämnden är en myndighet under regeringen. Det
              är något som regeringen själv noga understrukit i fråga om Riksbanken
              i den tidigare debatten.
            </seg>
          </u>
          <note type="speaker" xml:id="i-5a13443592564891-0">
            Anf. 147 ANDERS BENGTSSON (s) replik:
          </note>
          <u who="anders_bengtsson_84bcf7" xml:id="i-de74334910991cf9-1">
            <seg xml:id="i-d1a31d89f08d7efe-0">
              Fru talman! Utskottets majoritet har kommit fram till att det
              inte finns anledning att rikta kritik i det fallet. Vi anser,
              som i många andra liknande fall, att även ministrar har möjlighet
              att delta i debatten. Jan O Karlsson sade detta i ett längre anförande.
              Det är inget uttalande som kan leda till någon kritik.
            </seg>
          </u>
          <note type="speaker" xml:id="i-fe5447037cd47cab-0">
            Anf. 148 KERSTIN LUNDGREN (c):
          </note>
          <u who="kerstin_lundgren_078b71" xml:id="i-16231db4fbff6448-12">
            <seg xml:id="i-1e4face2fbd71b1e-0">
              Fru talman! Låt mig fatta mig kort. I ett läge när pressen utifrån
              är stor kan det inte anses som ministerstyre om den dåvarande
              ministern tydliggör myndighetens oberoende. I det här fallet tycker
              jag att utskottet har landat helt rätt.
            </seg>
            <seg xml:id="i-19874b76b2d3f8b8-0">
              För säkerhets skull vill jag säga att Centerpartiet står bakom
              alla reservationer där vi finns med. Jag har tidigare yrkat på
              godkännande av anmälningarna i reservationerna 1 och 8. Det är
              dem jag håller fast vid. Sedan vill jag också yrka på godkännande
              av utskottets ställningstagande, särskilt när det gäller avsnitten
              1.3, 1.5 och 1.6.
            </seg>
            <seg xml:id="i-72af7945a4e81a1f-0">
              Svensk vapenexport i förhållande till folkrätten och FN-stadgan
              (avsnitt 6.1) och Regeringens ansvar för uthyrningen av den svenska
              försvarsmaktens krigsmateriel till Storbritannien (avsnitt 6.2)
            </seg>
          </u>
          <note type="speaker" xml:id="i-6781eb694894e74e-0">
            Anf. 149 MATS EINARSSON (v):
          </note>
          <u who="mats_einarsson_7b24f2" xml:id="i-954ec330ce3cc892-11">
            <seg xml:id="i-6d5928775c481ca9-0">
              Fru talman! Det är en utbredd missuppfattning att svensk lagstiftning
              eller de riktlinjer för vapenexport som riksdagen har ställt sig
              bakom omöjliggör eller åtminstone försvårar vapenexport till länder
              som befinner sig i krig. Riktlinjerna är utformade på ett sådant
              sätt att man mycket väl kan få den uppfattningen. Men riksdagen
              har faktiskt tolkat detta på ett annat sätt.
            </seg>
            <seg xml:id="i-b028c0f55cfab2e7-0">
              Utrikesutskottet sade så sent som i år, tror jag att det var,
              och det är citerat på s. 208 i betänkandet, så här: Den vikt som
              tillmäts de fastlagda riktlinjerna att export inte bör beviljas
              om det avser stat som befinner sig i väpnad konflikt med annan
              stat måste kunna balanseras mot den vikt som tillmäts ett långtgående
              internationellt försvarsindustriellt samarbete för att trygga
              den svenska materielförsörjningen. I balansen mellan olika riktlinjer
              för krigsmaterielexporten måste, enligt utskottets mening och
              i likhet med ett likalydande ställningstagande i betänkande 2002/03:UU9
              (s. 10), nationens eget intresse ha förtur. Detta innebär alltså
              att om regeringen anser att det är i nationens intresse att exportera
              vapen så kan man exportera vapen. Riktlinjerna har inte någon
              styrande funktion över huvud taget.
            </seg>
            <seg xml:id="i-575990274d499469-0">
              Därför kan man inte kritisera regeringen för att den har tillåtit
              vapenexport ens när det har skett till länder som för ett krig
              som den svenska regeringen själv anser vara i strid med folkrätten.
              Det var ju det som skedde under Irakkriget.
            </seg>
            <seg xml:id="i-812d691a6cdcdd49-0">
              Det som man dock kan kritisera regeringen för, och det man bör
              kritisera regeringen för, är att man inte har utnyttjat de möjligheter
              som regeringen ändock har att ta ett eget politiskt ansvar för
              den här bedömningen. I stället är systemet riggat så att besluten,
              tillåtandet av utförsel av krigsmateriel, inte tas av politiska
              instanser utan av ISP. Och regeringen har avstått från att lyfta
              frågorna, såväl enskilda ärenden som de principiella frågorna,
              till sitt eget bord. Därmed försvåras eller omöjliggörs det för
              riksdagen att utkräva ett politiskt ansvar för denna vapenexport.
              Regeringen borde ha lyft frågan på ett sådant sätt att det gick
              att utkräva detta ansvar.
            </seg>
            <seg xml:id="i-0ea03571bcc7cf03-0">
              Mot denna bakgrund var det nödvändigt för mig och för Gustav
              Fridolin att reservera oss på två punkter, reservationerna 11
              och 12. Men jag nöjer mig med att yrka på godkännande av anmälan
              i reservation nr 12.
            </seg>
          </u>
          <note type="speaker" xml:id="i-f12b71ed7bc5f123-0">
            Anf. 150 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-8f8faf2b6a35aeee-17">
            <seg xml:id="i-676bd09699f15511-0">
              Fru talman! Jag instämmer i det mesta av det som Mats Einarsson
              sade.
            </seg>
            <seg xml:id="i-b61147f17a3dce31-0">
              Situationen är sådan att ett angreppskrig inleds mot Irak. Regeringen
              förklarar efter stora demonstrationer att det är folkrättsvidrigt.
              Trots det, och trots att det uppstår en inflammerad diskussion
              om den svenska vapenexporten, fortsätter Sverige att exportera
              vapen till de krigförande staterna. Vi lånar ut radarsystem till
              de krigförande staterna. För övrigt har vi fortsatt att göra det
              även därefter. För någon vecka sedan uppdagades det att ett radarsystem
              var på väg till Italien för att sedan gå vidare direkt ned till
              Irak som hjälp i kriget där.
            </seg>
            <seg xml:id="i-a9bf920de1c74012-0">
              Detta är inom den lagstiftning som finns på området. Men i en
              situation när debatten är som den är, när debatten är så pass
              inflammerad och en diskussion om vapenexport går så pass het,
              måste det ändå koka ned till att regeringen har ett ansvar för
              sina beslut, att dess politiska viljor går att granska och att
              det politiska ansvaret kan utkrävas.
            </seg>
            <seg xml:id="i-483e85961c4e8766-0">
              Genom att regeringen inte meddelade föreskrift om vapenexporten
              till de krigförande länderna mot Irak och genom att regeringen
              inte lyfte en anmälan som kom till Försvarsmakten om utlåning
              av en radaranläggning, blockerade regeringen möjligheterna till
              denna granskning och till utkrävandet av detta ansvar. Detta bör
              utskottet notera genom de reservationer som jag och Mats Einarsson
              har avgett.
            </seg>
          </u>
          <note type="speaker" xml:id="i-ee015ac03a64f13a-0">
            Anf. 151 ANDERS BENGTSSON (s):
          </note>
          <u who="anders_bengtsson_84bcf7" xml:id="i-de74334910991cf9-2">
            <seg xml:id="i-32c1c9965db9aeb5-0">
              Fru talman! Utskottet har i det här fallet kommit fram till att
              det inte finns någon grund för kritik mot regeringen eller mot
              försvarsministern.
            </seg>
            <seg xml:id="i-8fb8267cd2bd651e-0">
              Exempelvis behandlades frågan om Försvarsmaktens uthyrning av
              robotsystemet Arthur redan år 2000 i ISP. Försvarsministern har
              vid de utskottsutfrågningar som vi har haft sagt att regeringen
              inte fann någon anledning att ifrågasätta Försvarsmaktens eller
              ISP:s beslut. Verkställighetsbeslut fattas alltså av ISP, så det
              är ingenting som vi kan klandra regeringen för. Därför yrkar jag
              på godkännande av utskottets anmälan i den här frågan.
            </seg>
            <seg xml:id="i-7c7263e25de344b2-0">
              Statens åtagande i fråga om Drottningholm enligt konventionen
              om världsarvet (avsnitt 3.5)
            </seg>
          </u>
          <note type="speaker" xml:id="i-806d7a8a36984591-0">
            Anf. 152 ANA MARIA NARTI (fp):
          </note>
          <u who="ana_maria_narti_aaeac7" xml:id="i-5460875212df2fa1-0">
            <seg xml:id="i-6631b999f63b25f0-0">
              Fru talman! Jag skulle vilja tacka utskottet för en intressant
              granskning, och jag skulle gärna vilja läsa lite grann ur betänkandet.
            </seg>
            <seg xml:id="i-9a1990c81a738382-0">
              I betänkandet står det klart att världsarvskonventionen innebär
              stora åtaganden för stater som ansluter sig till konventionen.
              Det står också att man måste se till att kommande generationer
              har tillgång till de objekt som ingår i världsarvet. Och i slutsatserna
              säger man tydligt att statens åtagande enligt världsarvskonventionen
              innebär att det finns en skyldighet för staten att se till att
              världsarvsobjektet bevaras, skyddas och överlämnas till kommande
              generationer i ett skick som innebär att värdet inte försämrats.
            </seg>
            <seg xml:id="i-bdc409da286c13ef-0">
              Eftersom värdet av Drottningholmsteaterns samlingar ständigt
              har försämrats under den tid som Sverige har varit anslutet till
              världsarvskonventionen, är det klart och tydligt att denna skrivning
              i betänkandet innebär en hård kritik av Kulturdepartementets agerande.
              Dessutom står texten i detta betänkande i mycket skarp kontrast
              till vissa uttalanden som gjordes från departementet efter betänkandets
              offentliggörande.
            </seg>
            <seg xml:id="i-039e17901e6e87ed-0">
              Enligt DN har kulturministern sagt att om det var så att ägaren
              kom till staten och sade att nu förfars hela detta världsarv,
              då måste regeringen se till att det inte inträffar. Men den situationen
              har inte uppstått.
            </seg>
            <seg xml:id="i-bb2a1feeb192d463-0">
              Enligt vad jag vet har Drottningholmsstiftelsen inte en gång
              utan upprepade gånger uppvaktat Kulturdepartementet och påpekat
              att mycket värdefulla föremål förfaller dag för dag, vecka för
              vecka, månad för månad, år efter år. Jag kan inte förstå varför
              en minister som under en lång rad av år har betett sig på ett
              märkligt likgiltigt sätt gentemot förfallet av kulturarvet och
              världskulturarvet inte kan erkänna att hon har misstagit sig.
            </seg>
            <seg xml:id="i-6d4e8d1a31c130fa-0">
              Nu får vi hoppas att Drottningholmssamlingarna äntligen räddas
              och att staten tar det ansvar som konventionen, och anslutningen
              till konventionen, innebär.
            </seg>
          </u>
          <note type="speaker" xml:id="i-df0338ae18912053-0">
            Anf. 153 KENTH HÖGSTRÖM (s):
          </note>
          <u who="tomas_hogstrom_cefc40" xml:id="i-8b777bc974c5eae3-0">
            <seg xml:id="i-d495c3c551582b85-0">
              Fru talman! Det är bekantgjort för oss i utskottet att Ana Maria
              Narti varit oerhört engagerad i den här frågan såsom tidigare
              styrelseledamot i Stiftelsen Drottningholms teatermuseum.
            </seg>
            <seg xml:id="i-6ed43a4690598c22-0">
              Om man läser betänkandet framgår det alldeles klart att den som
              har ansvaret är just Drottningholms teatermuseum och dess styrelse,
              det vill säga den stiftelse som bildats för samlingarna och för
              teaterverksamheten. Där ligger huvudansvaret. De har anslag både
              från staten och från enskilda sponsorer. Också hovet är djupt
              engagerat i detta.
            </seg>
            <seg xml:id="i-7ff9b97a159fbe43-0">
              Jag skulle för kammarens ledamöter vilja citera ur en DN-artikel
              som kan vara av värde. DN har nämligen frågat Ana Maria Narti
              huruvida också hovet känt till att dessa samlingar varit på väg
              att förfalla. I artikeln sägs: Alla har visat för lite engagemang,
              menar Ana Maria Narti. Samtliga av Sveriges museer lider brist
              på pengar och Drottningholmsteaterns museum är särskilt drabbat.
            </seg>
            <seg xml:id="i-b3fde778f4cc67b7-0">
              Ja, det är nog så att samtliga museer har behov av ökade anslag.
              I det här fallet kan dock utskottet efter en mycket omfattande
              granskning inte finna annat än att huvudansvaret ligger på museistiftelsen
              och dess styrelse. De har ett anslag och de har möjlighet att
              prioritera bland sina anslag, men ytterst måste naturligtvis nationalstaten
              Sverige ha en viss beredskap i händelse av ett alltför stort förfall
              av världsarvsnatur.
            </seg>
            <seg xml:id="i-24ab4878976eb45a-0">
              Jag har funderat mycket på just frågan om de blandade stiftelserna
              och blandade bolagen som staten är engagerad i och vem som egentligen
              har ansvaret. Stiftarna, urkundsstiftarna, till Drottningholmsteatern
              var en gång i tiden uppenbarligen hovet, och även staten har medverkat
              till dess bildande och till stadgande av pengar.
            </seg>
            <seg xml:id="i-0fdd0093cc248136-0">
              Årliga anslag om tiotalet miljoner har gått till dessa två grenar
              av stiftelsen. Den ena bedriver teaterverksamhet och den andra
              museal verksamhet, men det är möjligt för dessa båda att blanda
              och ge mellan sig. Man kan prioritera, och innan man kan säga
              att det skvätter konstitutionellt på regeringen måste prioriteringen
              göras på den nivå där ansvaret ligger.
            </seg>
            <seg xml:id="i-af0a460a6ab2d61b-0">
              Nåväl, det är riktigt som Ana Maria Narti sade att det här är
              en intressant granskning. Det är en svår granskning. Den handlar
              om en musei- och teaterstiftelse med lång tradition där ägar-
              och ansvarsfrågorna är väldigt oklara. Stiftelsen har en lekmannastyrelse
              och skulle mycket väl kunna sorteras in under hovets slottsförvaltning,
              eftersom verksamheten ligger vid Drottningholm. Den är helt beroende
              av statliga anslag, och då kan man fråga sig: Vem vänder man granskningen
              till? Ska inte styrelsen och ägarna fundera på att i första hand
              granska styrelsen?
            </seg>
            <seg xml:id="i-a51a1582c3c8862f-0">
              Om det nu är fråga om ett sådant förfall som sagts här, vilket
              jag inte betvivlar, då måste väl styrelsen vid flera tillfällen
              ha frågat sig: Hur kan vi prioritera om i våra anslag för att
              få pengarna att räcka till och kunna säkerställa denna unika museala
              samling?
            </seg>
          </u>
          <note type="speaker" xml:id="i-6570f995a188a5fc-0">
            Anf. 154 ANA MARIA NARTI (fp) replik:
          </note>
          <u who="ana_maria_narti_aaeac7" xml:id="i-5460875212df2fa1-1">
            <seg xml:id="i-eb01179e98460e6e-0">
              Fru talman! För det första: Anslagen räknas absolut inte i tiotals
              miljoner. Sammanlagt når teatern och museet inte ens upp till
              10 miljoner. Och då kan vem som helst begripa att dessa pengar
              inte räcker för den mycket omfattande, specialiserade och krävande
              verksamhet som räddningen av Drottningholm innebär.
            </seg>
            <seg xml:id="i-93e8052015f2f68a-0">
              För det andra: Hur det var när stiftelsen blev till är en fråga
              som inte har någonting med konventionen om världsarvet att göra.
              I det ögonblick som Sverige anslöt sig till denna konvention tog
              staten på sig ett mycket stort ansvar.
            </seg>
            <seg xml:id="i-b9c3e7c80d143b3c-0">
              För det tredje: Jag kan inte begripa hur Kenth Högström läser
              betänkandetexten eftersom där står att staten har ett mycket stort
              ansvar.
            </seg>
            <seg xml:id="i-5a29d96c3c44832f-0">
              För det fjärde: Det är lätt att säga att man ska blanda och ge,
              men då kan man undra varför kulturministern delat pengarna på
              två olika poster. Och hur är det med bokföringslagen och skyldigheten
              att använda anslag enligt den hänvisning som finns i budgetpropositionen?
              Varför delar kulturministern pengarna på två poster när hon själv
              mycket enkelt kunde prioritera genom att lägga alla pengarna på
              räddningen av museet?
            </seg>
          </u>
          <note type="speaker" xml:id="i-ef021b33dd43369d-0">
            Anf. 155 KENTH HÖGSTRÖM (s) replik:
          </note>
          <u who="tomas_hogstrom_cefc40" xml:id="i-8b777bc974c5eae3-1">
            <seg xml:id="i-bd7eef3de081396b-0">
              Fru talman! Jag vill läsa högt för Ana Maria Narti ur betänkandet.
              Kammaren kan också följa med i texten för ni har ju tillgång till
              textmaterialet. På s. 159 står följande: Sammantaget får de båda
              verksamheterna 14,8 miljoner kronor i statsbidrag. Lite längre
              ned i texten anges att bidraget är fördelat så att 7 186 000 kr
              går till teatermuseet och 6 621 000 till föreställningsverksamheten.
              Därutöver inflyter ett stort antal andra intäkter till de bägge
              verksamheterna.
            </seg>
            <seg xml:id="i-af91e3e5d5311404-0">
              Jag läser vidare ur betänkandet. På s. 161 står: Det är Stiftelsen
              Drottningholms teatermuseum och dess styrelse som har ansvaret
              för samlingarna. Sveriges anslutning till världsarvskonventionen
              medför i sig ingen skyldighet för staten att ge ekonomiskt stöd
              till världsarvsobjekten. Årliga statliga bidrag utgår dock både
              till Drottningholms slottsteater och Sveriges teatermuseum och
              genom regleringsbrevet anger staten villkoret för statsbidraget.
              Det är alltså till och med möjligt för de båda grenarna av stiftelsen
              att blanda och ge enligt förordningen. Nu har jag läst högt från
              betänkandet. Jag förstår inte hur Ana Maria Narti över huvud taget
              kan finna annan text än den jag nu läste upp.
            </seg>
            <seg xml:id="i-4a71e9af1ea70469-0">
              Mot slutet av betänkandetexten står att det är i första hand
              ägaren som har huvudansvaret för egendomen och dess vård. Det
              här betyder emellertid inte att inte utskottet mycket tydligt
              säger att regeringen, såsom ytterst ansvarig för statens åtagande
              inom världsarvskonventionen, måste ha en beredskap och sörja för
              den beredskapen. Ansvaret vilar dock tungt på Stiftelsen Drottningholms
              teatermuseum och dess styrelse.
            </seg>
          </u>
          <note type="speaker" xml:id="i-7eed88cae9da19a0-0">
            Anf. 156 ANA MARIA NARTI (fp) replik:
          </note>
          <u who="ana_maria_narti_aaeac7" xml:id="i-a11ec7dcc9dcad8c-0" next="cont">
            <seg xml:id="i-6126b95f0542106e-0">
              Fru talman! Jag är ledsen för att jag hade för bråttom och blandade
              ihop siffrorna.
            </seg>
          </u>
          <note xml:id="i-93c027a7226fbbe1-0">
            (KENTH HÖGSTRÖM (s): Just det!)
          </note>
          <u who="ana_maria_narti_aaeac7" prev="cont" xml:id="i-53a27674acf9bb8b-0">
            <seg xml:id="i-b7038339821f8c52-0">
              Jag kan göra misstag och erkänna dem. Det finns andra, framför
              allt socialdemokrater, som aldrig någonsin kan erkänna att de
              gjort fel i något enda sammanhang.
            </seg>
            <seg xml:id="i-46f75bd672dba1d3-0">
              Jag kan också läsa innantill. Låt oss därför läsa hela avsnittet
              om utskottets ställningstagande: Statens åtagande enligt världsarvskonventionen
              innebär att det finns en skyldighet för staten att se till att
              världsarvsobjektet bevaras, skyddas och överlämnas till kommande
              generationer i ett skick som innebär att värdet inte försämrats.
              Det är i första hand ägaren som har huvudansvaret för egendomen
              och dess vård. Som framhållits från Kulturdepartementets sida
              är det emellertid inte förenligt med statens världsarvsåtagande
              att låta ett världsarvsobjekt helt förfaras. Enligt utskottets
              mening för detta med sig att det inom Regeringskansliet bör vara
              sörjt för en beredskap att vidta de åtgärder som kan behövas för
              att Sverige skall kunna leva upp till sitt åtagande att inte låta
              världsarvsobjekt förfaras.
            </seg>
            <seg xml:id="i-80c6e3f52e382435-0">
              Sverige ska inte låta världsarvsobjekt förfaras!
            </seg>
          </u>
          <note type="speaker" xml:id="i-4a990ebf31469173-0">
            Anf. 157 KENTH HÖGSTRÖM (s) replik:
          </note>
          <u who="tomas_hogstrom_cefc40" xml:id="i-c23f4eefeeabd3be-0" next="cont">
            <seg xml:id="i-abbd901328faa5f3-0">
              Fru talman! Jag har ingen som helst erinran mot den citerade
              texten. Det är den text vi har mejslat fram i vårt utskott och
              som vi är eniga kring. Den slutar med: Granskningen föranleder
              inte något uttalande i övrigt från utskottets sida. Den så kallade
              kritik som du finner här, och som du dessutom har gjort dig till
              tolk för i en artikel i DN, äger ingen riktig bäring.
            </seg>
            <seg xml:id="i-081d14d9e4d1e952-0">
              Jag är tacksam för att du bad om ursäkt för att du blandade ihop
              siffrorna. Det kommer jag att kunna göra om det händer mig. Det
              är mycket enkelt. Det är hedersamt gentemot kammaren.
            </seg>
            <seg xml:id="i-b8b6e3b545ada4ff-0">
              Varje år tilldelas dessa stiftelser mycket pengar. Det är alltså
              14 ½ miljoner kronor som man själv äger rätt att fördela. Därtill
              har man anslag från olika håll, och till och med sponsorverksamhet.
            </seg>
            <seg xml:id="i-b4ff320ed5e3b098-0">
              Om man läser betänkandet noga förefaller det ändå vara fullständigt
              klart att huvudansvaret för världsarvsåtagandet är ägarens. Om
              ägaren inte förmår att ta sitt ansvar, inte har råd att ta sitt
              ansvar, inte har möjlighet att prioritera bland sina anslag får
              ägaren se till att byta styrelse. Det är väl det första man gör.
              Jag har förstått att styrelsen har bytts för någon tid sedan.
              Den borde väl fundera över om man inte ska ta ett ökat engagemang
              för att fördela om, om nu så stora värden, som det anges i anmälan,
              hotas.
            </seg>
            <seg xml:id="i-397bccf8d406007a-0">
              Fru talman! Vi kan vara helt överens om att detta är ett världsarv.
              Det är stora värden. Jag tycker att det är märkligt att man inte
              ens har en museiintendent anställd. Bland alla de anställda som
              de här stiftelserna har bland annat säsongsanställda prioriterar
              man helt enkelt inte den museala inventeringen och konserveringen.
              Jag tycker att det är synd.
            </seg>
          </u>
          <note xml:id="i-9e3225440449be79-0">
            5 § EG:s rättshjälpsdirektiv
          </note>
          <note xml:id="i-acad84b0e67ff6de-1">
            Föredrogs
          </note>
          <note xml:id="i-34ac0878899b0f17-0">
            Tredje vice talmannen konstaterade att ingen talare var anmäld.
          </note>
          <note xml:id="i-5d9d71a1bcbff648-0">
            6 § Inteckning i utländsk valuta
          </note>
          <note xml:id="i-acad84b0e67ff6de-2">
            Föredrogs
          </note>
          <note xml:id="i-34ac0878899b0f17-1">
            Tredje vice talmannen konstaterade att ingen talare var anmäld.
          </note>
          <note xml:id="i-f1850a7750b70c47-0">
            7 § Höjda begränsningsbelopp för redares skadeståndsansvar
          </note>
          <note xml:id="i-acad84b0e67ff6de-3">
            Föredrogs
          </note>
          <note xml:id="i-34ac0878899b0f17-2">
            Tredje vice talmannen konstaterade att ingen talare var anmäld.
          </note>
          <note xml:id="i-ee985c75f8a2d04f-0">
            8 § Vissa socialförsäkringsfrågor
          </note>
          <note xml:id="i-acad84b0e67ff6de-4">
            Föredrogs
          </note>
          <note xml:id="i-34ac0878899b0f17-3">
            Tredje vice talmannen konstaterade att ingen talare var anmäld.
          </note>
          <note xml:id="i-69c5dc3207afb02f-0">
            9 § Konvention om social trygghet mellan Sverige och Luxemburg
          </note>
          <note xml:id="i-acad84b0e67ff6de-5">
            Föredrogs
          </note>
          <note xml:id="i-34ac0878899b0f17-4">
            Tredje vice talmannen konstaterade att ingen talare var anmäld.
          </note>
          <note xml:id="i-10577beb7d6e30f1-0">
            10 § Vissa premiepensionsfrågor
          </note>
          <note xml:id="i-acad84b0e67ff6de-6">
            Föredrogs
          </note>
          <note xml:id="i-34ac0878899b0f17-5">
            Tredje vice talmannen konstaterade att ingen talare var anmäld.
          </note>
          <note xml:id="i-815bdd59f4fae186-0">
            Ajournering
          </note>
          <note xml:id="i-967ce39612f08b5c-0">
            Kammaren beslutade kl. 15.54 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="tomas_hogstrom_cefc40" prev="cont" xml:id="i-df84ae0d83dcf35b-0">
            <seg xml:id="i-19ab7aa4365d6a83-0">
              Återupptagna förhandlingar
            </seg>
            <seg xml:id="i-9df478b9f14d3f61-1">
              Frågan om Östersjöns status som särskilt känsligt havsområde
              (avsnitt 1.1)
            </seg>
            <seg xml:id="i-9a8d72543ede28ee-1">
              Regeringens förfarande vid utnämningar till högre statliga tjänster
              (avsnitt 3.4)
            </seg>
            <seg xml:id="i-0bfc526018743aaf-0">
              Regeringens ansvar för uthyrningen av den svenska försvarsmaktens
              krigsmateriel till Storbritannien (avsnitt 6.2)
            </seg>
          </u>
          <note xml:id="i-11946f03afe3bff5-0">
            Förhandlingarna återupptogs kl. 16.00.
          </note>
          <note xml:id="i-ea53a3652ac7731e-0">
            11 § Beslut om ärenden som slutdebatterats vid dagens sammanträde
          </note>
          <note xml:id="i-b44995b4896e436b-1">
            Regeringens agerande avseende riksdagens beslut om Utlänningsnämnden
            (avsnitt 1.3)
          </note>
          <note xml:id="i-c9b1c89f727a88a6-0">
            Vald ordförande i Europeiska rådet (avsnitt 1.5)
          </note>
          <note xml:id="i-e7c4a8ff8e4dc9cf-0">
            Regeringens samråd med EU-nämnden (avsnitt 1.6)
          </note>
          <note xml:id="i-722d4c4fb2945f91-0">
            Övriga i betänkandet upptagna frågor
          </note>
          <note xml:id="i-e9310019552157ca-0">
            Meddelande om inställd votering
          </note>
          <note xml:id="i-6f4f84d2b31819a1-0">
            Tredje vice talmannen meddelade att voteringen torsdagen den
            27 maj kl. 12.00 skulle utgå.
          </note>
          <note xml:id="i-5943bb84a246b4de-0">
            12 § Stärkt barnperspektiv i mål om utvisning på grund av brott
          </note>
          <note type="speaker" xml:id="i-10c94a23367abd52-0">
            Anf. 158 ANNA LILLIEHÖÖK (m):
          </note>
          <u who="anna_lilliehook_3d83e8" xml:id="i-ffa595b9dcd85e79-0">
            <seg xml:id="i-a8637c58b3083327-0">
              Fru talman! I den europeiska konventionen om skydd för de mänskliga
              rättigheterna ges familj, privatliv och barn inom familjen mellan
              föräldrar och barn särskilt skydd. Konventionen gäller som svensk
              lag och ska självfallet respekteras av svenska domstolar.
            </seg>
            <seg xml:id="i-ef8280c24c29fc70-0">
              Förslaget i propositionen och betänkandet, att ålägga domstolar
              att beakta barns behov av umgänge med en utvisningshotad förälder
              på grund av att den begått brott, är därför redan täckt av svensk
              lagstiftning.
            </seg>
            <seg xml:id="i-896f9c9fddf26974-0">
              Vi moderater vill vara försiktiga med att införa ytterligare
              lagar och regler när det inte finns något verkligt behov av nya
              lagar.
            </seg>
            <seg xml:id="i-36e84bf61aec4c47-0">
              Utvisning efter dom sker enligt nuvarande tillämpning bara vid
              mycket allvarlig brottslighet och när man befarar att brottsligheten
              kommer att upprepas. Vad det rör sig om är till exempel våldsbrott
              och grova narkotikabrott med långa fängelsestraff.
            </seg>
            <seg xml:id="i-3aec322bf9768200-0">
              Enligt vår uppfattning måste mycket starka och exceptionella
              skäl krävas för att samhället ska avstå från utvisning vid sådana
              brott.
            </seg>
            <seg xml:id="i-729d4d911ff748e4-0">
              Vidare anser vi inte att det, fru talman, är självklart att ett
              barn eller en ungdom behöver eller ens mår bra av kontinuerlig
              kontakt med en förälder som dömts till fängelse för så grova brott.
              Det är tvärtom oroande att risken kan finnas att en förälder som
              dömts utnyttjar barn och kanske gömmer sig bakom barn för att
              undandra sig straff. Vi ser en oroande risk i att ytterligare
              en lagregel, som föreslås här, kan uppfattas så att utvisning
              ska ifrågasättas i ytterligare fall.
            </seg>
            <seg xml:id="i-bca14f87d8290a43-0">
              Att avstå från utvisning med hänvisning till barn bör därför
              enligt vår uppfattning bara kunna komma i fråga när den dömde
              haft mycket nära band till barnet i fråga.
            </seg>
            <seg xml:id="i-00c08d96eb3b29a5-0">
              Utskottsmajoriteten har också, fru talman, stött vår uppfattning
              att det som sägs i förslaget redan är täckt i lagstiftningen och
              att Sveriges åtaganden enligt Europakonventionen uppfylls. Det
              vore också djupt oroande om det var minsta tvekan om detta. Vi
              vill därför ge regeringen till känna att konventionen ska upprätthållas.
            </seg>
            <seg xml:id="i-94fe43c88876e5cb-0">
              Som skäl för lagstiftning hänvisas det till bristande underlag
              från myndigheter vid utredningar i domstolar. Detta blir knappast
              bättre med ytterligare lagstiftning med samma innehåll. Om man
              vill uppnå sådana förbättringar som angivits borde man snarare
              se på vad som eventuellt brister i arbetet hos myndigheter och
              domstolar, vilket troligtvis närmast rör sig om en resursfråga.
            </seg>
          </u>
          <note xml:id="i-93aa0e57724b03cd-0">
            Med detta, fru talman, yrkar jag bifall till reservationen i
            betänkandet.
          </note>
          <note type="speaker" xml:id="i-79e1fce38be6ca39-0">
            Anf. 159 KERSTIN KRISTIANSSON KARLSTEDT (s):
          </note>
          <u who="kerstin_kristiansson_karlstedt_f0e100" xml:id="i-e5b328733280bc6c-0" next="cont">
            <seg xml:id="i-e3476420b642d218-0">
              Fru talman! Visst är det så att syftet med förslaget i stort
              sett är tillgodosett, precis som Anna Lilliehöök sade i sitt anförande.
              Det sker dels via nuvarande lagstiftning, dels genom Sveriges
              åtagande enligt Europakonventionen.
            </seg>
            <seg xml:id="i-4cbae0aadd67fd93-0">
              Men vad det nu handlar om är konsekvenserna för de barn vars
              föräldrar hotas av utvisning. Detta har inte utretts eller bedömts
              på ett bra sätt i nuvarande lagstiftning. Därför behövs det en
              lagändring för att skärpa domstolarnas skyldighet gentemot barnen.
            </seg>
            <seg xml:id="i-fae6a8ecb1b2ee67-0">
              I det nya förslaget är det dessutom socialnämndernas skyldighet
              att bistå med underlag vid eventuell utvisning av en förälder.
              Tidigare inhämtades underlag enbart från kriminalvårdsenhet eller
              från Migrationsverket eller också från bådadera.
            </seg>
            <seg xml:id="i-7760a919761592bc-0">
              Risken att föräldrarna gömmer sig bakom barn, som Anna Lilliehöök
              sade i sitt anförande, ser jag som ganska liten eftersom vi även
              i dag har en lagstiftning som ser ut ungefärligen så här.
            </seg>
            <seg xml:id="i-5eb4374fd3b71d0e-0">
              Hos socialnämnderna finns förvisso kunskapen och kompetensen
              för att utreda och bedöma barnens behov. Här finns en kunskap
              om hur föräldrarna har levt om barnet har levt tillsammans med
              den eventuellt utvisade föräldern i någon sorts familjegemenskap
              eller hur det nu är. De har bästa kompetensen.
            </seg>
            <seg xml:id="i-92929c34c4062bbf-0">
              Till syvende och sist handlar det om barnens bästa. Det är barnens
              behov som ska sättas i första rummet.
            </seg>
          </u>
          <note xml:id="i-b40201cf83c0ebc3-0">
            Med detta yrkar jag bifall till utskottets förslag i betänkandet
            och avslag på motionen.
          </note>
          <note xml:id="i-acad84b0e67ff6de-7">
            Föredrogs
          </note>
          <note xml:id="i-535bdb42ce55bfd4-0">
            Överläggningen var härmed avslutad.
          </note>
          <note xml:id="i-babf8abf1f4fc2f0-0">
            13 § Riksbankens Jubileumsfonds verksamhet under år 2003
          </note>
          <note xml:id="i-acad84b0e67ff6de-8">
            Föredrogs
          </note>
          <note xml:id="i-34ac0878899b0f17-6">
            Tredje vice talmannen konstaterade att ingen talare var anmäld.
          </note>
          <note xml:id="i-ce278a7955c1dec7-0">
            14 § Bordläggning
          </note>
          <note xml:id="i-80af63e5e47df72c-0">
            Anmäldes och bordlades
          </note>
          <note xml:id="i-b548ec45fede1c85-0">
            15 § Anmälan om frågor för skriftliga svar
          </note>
          <note xml:id="i-c8a3b962f738baf5-0">
            Anmäldes att följande frågor för skriftliga svar framställts
          </note>
          <note xml:id="i-114343959f430f8a-0">
            den 26 maj
          </note>
          <note xml:id="i-f16df7bdad069f93-0">
            Magdalena Andersson
          </note>
          <note xml:id="i-6a17e9e66c5643de-0">
            Karin Granbom
          </note>
          <u who="kerstin_kristiansson_karlstedt_f0e100" prev="cont" xml:id="i-e21f39a667691bab-0">
            <seg xml:id="i-5d319880fc2fe7a2-0">
              Luciano Astudillo
            </seg>
            <seg xml:id="i-5d319880fc2fe7a2-1">
              Luciano Astudillo
            </seg>
          </u>
          <note xml:id="i-cc11ac31d6e17dad-0">
            Annica Jonsson
          </note>
          <note xml:id="i-477401254408fe21-0">
            Frågorna redovisas i bilaga som fogats till riksdagens snabbprotokoll
            tisdagen den 1 juni.
          </note>
          <note xml:id="i-83f217de6651af15-0">
            16 § Anmälan om skriftliga svar på frågor
          </note>
          <note xml:id="i-e464c822faef30b2-0">
            Anmäldes att skriftliga svar på följande frågor inkommit
          </note>
          <note xml:id="i-93d8237ce3983330-0">
            den 19 maj
          </note>
          <note xml:id="i-6e511804d5d5c8ad-0">
            Mikaela Valtersson
          </note>
          <note xml:id="i-114343959f430f8a-1">
            den 26 maj
          </note>
          <note xml:id="i-0fc626ff34e54ef0-0">
            Tina Acketoft
          </note>
          <note xml:id="i-f316e4679d5f47c0-0">
            Anne Marie Brodén
          </note>
          <note xml:id="i-37de2e9474898e3b-0">
            Sten Tolgfors
          </note>
          <note xml:id="i-37de2e9474898e3b-1">
            Sten Tolgfors
          </note>
          <note xml:id="i-5ee4f847f8d9d920-0">
            Bengt-Anders Johansson
          </note>
          <note xml:id="i-73751b15c8d71baa-0">
            Kalle Larsson
          </note>
          <note xml:id="i-26e418c49c29e32b-0">
            Sverker Thorén
          </note>
          <note xml:id="i-a4019ac7087246a0-0">
            Lennart Kollmats
          </note>
          <note xml:id="i-a4019ac7087246a0-1">
            Lennart Kollmats
          </note>
          <note xml:id="i-e85b43f965d32ce2-0">
            Christer Nylander
          </note>
          <note xml:id="i-e1c3367a0983c962-0">
            Owe Hellberg
          </note>
          <note xml:id="i-e57a72d538a0e8ad-0">
            Svar på fråga 2003/04:1195 redovisas i bilaga som fogats till
            riksdagens snabbprotokoll tisdagen den 25 maj.
          </note>
          <note xml:id="i-b34a5ee82daf1301-0">
            Övriga svar redovisas i bilaga som fogats till riksdagens snabbprotokoll
            tisdagen den 1 juni.
          </note>
          <note xml:id="i-767f312d0448bf06-0">
            17 § Kammaren åtskildes kl. 16.18.
          </note>
          <note xml:id="i-7b756c35ce30f612-0">
            Förhandlingarna leddes
          </note>
          <note xml:id="i-73b913386e339230-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
