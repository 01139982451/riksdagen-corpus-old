<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--100</head>
          <docDate when="2010-01-01">2010-01-01</docDate>
        </div>
      </front>
      <body>
        <div>
          <note xml:id="i-d06040214e48c14a-0">
            ﻿
          </note>
          <note xml:id="i-9c8d651fc008b816-0">
            Riksdagens protokoll
          </note>
          <note xml:id="i-b00043a8d8b8e19b-0">
            2010/11:100
          </note>
          <note xml:id="i-460d62834e728c74-0">
            Onsdagen den 11 maj
          </note>
          <note xml:id="i-03e2f91a8af54308-0">
            Kl. 09:00 - 16:13
          </note>
          <note xml:id="i-7b5b19be817294ee-0">
            1 § Justering av protokoll
          </note>
          <note xml:id="i-c0da7bd5572a753d-0">
            Justerades protokollet för den 5 maj.
          </note>
          <note xml:id="i-6b6548bad6a5af91-0">
            2 § Ledighet
          </note>
          <note xml:id="i-961543da7ea99d5b-0">
            Förste vice talmannen meddelade att Erik A Eriksson (C) ansökt
            om ledighet under tiden den 11 maj13 juni.
          </note>
          <note xml:id="i-051f19204fba3724-0">
            Kammaren biföll denna ansökan.
          </note>
          <note xml:id="i-54760a374e114cf0-0">
            Förste vice talmannen anmälde att Marie Wickberg (C) skulle tjänstgöra
            som ersättare för Erik A Eriksson.
          </note>
          <note xml:id="i-1e55cda1508256e4-0">
            3 § Avsägelser
          </note>
          <note xml:id="i-a7c5ebde3985447c-0">
            Förste vice talmannen meddelade att Thomas Östros (S) avsagt
            sig uppdraget som ledamot i krigsdelegationen och att Yvonne Andersson
            (KD) avsagt sig uppdraget som suppleant i socialutskottet.
          </note>
          <note xml:id="i-cc9310cc61043f60-0">
            Kammaren biföll dessa avsägelser.
          </note>
          <note xml:id="i-d25e13562440776a-0">
            4 § Anmälan om kompletteringsval till socialutskottet
          </note>
          <note xml:id="i-18af6a610356145d-0">
            Förste vice talmannen meddelade att Kristdemokraternas riksdagsgrupp
            på grund av uppkommen vakans anmält Annika Eclund som suppleant
            i socialutskottet.
          </note>
          <note xml:id="i-72174e8c6e750b1f-0">
            Förste vice talmannen förklarade vald till
          </note>
          <note xml:id="i-c1e01b53f3d49726-0">
            suppleant i socialutskottet
          </note>
          <note xml:id="i-8dd163144354b548-0">
            5 § Utökning av antalet suppleanter i finansutskottet och trafikutskottet
          </note>
          <note xml:id="i-06bca316d06c04f0-0">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter skulle utökas enligt följande:
          </note>
          <note xml:id="i-f4bf2590588203f0-0">
            Kammaren medgav dessa utökningar.
          </note>
          <note xml:id="i-38c6053765901e3a-0">
            6 § Val av extra suppleanter i finansutskottet och trafikutskottet
          </note>
          <note xml:id="i-97e4cf7578acd190-0">
            Företogs val av extra suppleanter i finansutskottet och trafikutskottet.
          </note>
          <note xml:id="i-e045e4f41809f2df-0">
            Kammaren valde i enlighet med valberedningens förslag till
          </note>
          <note xml:id="i-973e6f7815a8351a-0">
            suppleant i finansutskottet
          </note>
          <note xml:id="i-0f9c7b24bc62f81d-0">
            suppleant i trafikutskottet
          </note>
          <note xml:id="i-6e9d7c3f16164f66-0">
            7 § Meddelande om val
          </note>
          <note xml:id="i-ffede7ecb603528b-0">
            Förste vice talmannen meddelade att val av vice ordförande i
            Riksrevisionens parlamentariska råd skulle företas torsdagen den
            12 maj .
          </note>
          <note xml:id="i-ddc0866faf654c5f-0">
            8 § Anmälan om fördröjda svar på interpellationer
          </note>
          <note xml:id="i-e51188a849a01256-0">
            Till riksdagen hade inkommit följande skrivelser:
          </note>
          <note xml:id="i-e819c7f584ba818a-0">
            Interpellation 2010/11:346
          </note>
          <note xml:id="i-d52e06a2c3fd331a-0">
            Interpellation 2010/11:346 Kommunalanställdas löner och inkomstökningar
          </note>
          <note xml:id="i-3b0da0433e5a6158-0">
            Interpellationen kommer att besvaras tisdagen den 14 juni 2011.
          </note>
          <note xml:id="i-56c001afdea452b0-0">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-1a0b30efa0c337af-0">
            Rikard Jermsten
          </note>
          <note xml:id="i-85c4365924243116-0">
            Interpellation 2010/11:347
          </note>
          <note xml:id="i-d48fb9003fe07a64-0">
            Interpellation 2010/11:347 Svensk ekonomi, löner och den kommunala
            sektorn
          </note>
          <note xml:id="i-3b0da0433e5a6158-1">
            Interpellationen kommer att besvaras tisdagen den 14 juni 2011.
          </note>
          <note xml:id="i-56c001afdea452b0-1">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-1a0b30efa0c337af-1">
            Rikard Jermsten
          </note>
          <note xml:id="i-17f38d6b87bbfed4-0">
            9 § Anmälan om inkommet protokollsutdrag från utskott
          </note>
          <note xml:id="i-f826e6c8b18ad20b-0">
            Förste vice talmannen anmälde att ett utdrag ur prot. 2010/11:33
            för tisdagen den 10 maj i ärende om subsidiaritetsprövning av
            EU-förslag inkommit från justitieutskottet.
          </note>
          <note xml:id="i-b856ae1380423350-0">
            10 § Hänvisning av ärende till utskott
          </note>
          <note xml:id="i-d291832b4040fd9a-0">
            Föredrogs och hänvisades
          </note>
          <note xml:id="i-dae394066e479ea0-0">
            den 1 juli.
          </note>
          <note xml:id="i-6afb44d4b82c3e04-0">
            11 § Förnyad bordläggning
          </note>
          <note xml:id="i-f59a53f15aa5095f-0">
            Föredrogs och bordlades åter
          </note>
          <note xml:id="i-bd1194675c977038-0">
            12 § Vissa frågor om Kronofogdemyndighetens elektroniska uppgiftshantering
          </note>
          <note xml:id="i-6a9cd3377d238898-0">
            Föredrogs
          </note>
          <note type="speaker" xml:id="i-229709e16254d5f1-0">
            Anf. 1 LARS BECKMAN (M):
          </note>
          <u who="lars_beckman_4f3f65" next="cont" xml:id="i-b7ad218191708cfc-0">
            <seg xml:id="i-b52cd25a8e10ef28-0">
              Fru talman! I det här ärendet är hela skatteutskottet enigt,
              så det kommer inte att bli någon debatt i dag, men jag tänkte
              ta tillfället i akt att ge en kort bakgrund till dagens beslut
              som rör skuldsaneringsfrågor och samtidigt passa på att yrka bifall
              till proposition 2010/11:78.
            </seg>
            <seg xml:id="i-1bbae1f2b083b5e1-0">
              Dagens beslut innebär att Kronofogdemyndigheten ska få direktåtkomst
              till uppgifter i Skatteverkets beskattningsdatabas för skuldsaneringsändamål,
              utöver nu gällande utsöknings- och indrivningsändamål. Det innebär
              också att Kronofogdemyndighetens verksamhet med att förebygga
              överskuldsättning ska föras in som nytt ändamål i de fyra databaser
              som regleras i lagen om behandling av uppgifter i Kronofogdemyndighetens
              verksamhet.
            </seg>
            <seg xml:id="i-c300c83e4c6b0400-0">
              Förslaget om direktåtkomst till beskattningsdatabasen för skuldsaneringsändamål
              innebär en effektivisering av handläggningen av skuldsaneringsärenden.
              Det borde innebära ekonomiska besparingar, effektivare utnyttjande
              av Kronofogdemyndighetens resurser och en bättre service till
              dem som berörs av skuldsanering.
            </seg>
            <seg xml:id="i-5de775a025146529-0">
              Dagens beslut leder inte till några ökade kostnader för Kronofogdemyndigheten
              eller för Skatteverket, men det finns aspekter som rör den personliga
              integriteten som har beaktats i detta förslag och som jag återkommer
              till.
            </seg>
          </u>
          <note xml:id="i-feb521f8654f8a9a-0">
            Fru talman! För Kronofogdemyndigheten gäller lagen 2001:184 om
            behandling av uppgifter i Kronofogdemyndighetens verksamhet och
            förordningen 2001:590 om behandling av uppgifter i Kronofogdemyndighetens
            verksamhet. De fyra databaserna är utsöknings- och indrivningsdatabasen,
            betalningsföreläggande- och handräckningsdatabasen, skuldsaneringsdatabasen
            och konkurstillsynsdatabasen.
          </note>
          <u who="lars_beckman_4f3f65" prev="cont" xml:id="i-5b3b96572aeb88ac-0">
            <seg xml:id="i-c48412a1355ea160-0">
              När ett skuldsaneringsärende kommer in till Kronofogdemyndigheten
              måste myndigheten först ta ställning till om skuldsanering ska
              inledas. För att kunna avgöra detta måste ett visst underlag finnas.
              Enligt skuldsaneringslagen ska då Kronofogdemyndigheten i den
              utsträckning det behövs hämta in upplysningar om gäldenärens personliga
              och ekonomiska förhållanden från andra myndigheter.
            </seg>
            <seg xml:id="i-6c6bc28816bd3e49-0">
              I varje ärende kontrolleras tillförlitligheten i de uppgifter
              som gäldenären lämnar i sin ansökan. För det behövs tillgång till
              uppgifter i beskattningsdatabasen hos Skatteverket. Den taxerade
              inkomsten är en viktig uppgift i ett skuldsaneringsärende, eftersom
              den används vid beräkningen av förbehållsbeloppet som ligger till
              grund för den betalningsförmåga som gäldenären har. Betalningsförmågan
              fördelas sedan i en betalningsplan.
            </seg>
            <seg xml:id="i-1ceaea05da6f7855-0">
              Fru talman! Uppgiften om taxerad inkomst är även viktig för att
              kunna bedöma den kvalificerade insolvensen. Kronofogdemyndigheten
              behöver vidare uppgifter om tillgångar, utbetalning av tjänstepension
              och pensionsförsäkringar, aktier med mera. Uppgifterna är viktiga
              för att bedöma gäldenärens personliga och ekonomiska situation
              vad gäller både kvalificerad insolvens och skälighet. Det behövs
              även tillgång till uppgifter om preliminära underskott eller överskott
              på skattekontot för att beslutet ska bli rätt. Även uppgifter
              om personliga förhållanden som civilstånd är viktiga.
            </seg>
            <seg xml:id="i-8e219ce472d56764-0">
              För att kunna bestämma betalningsutrymmet vid skuldsanering har
              Kronofogdemyndigheten också behov av uppgifter om inkomst för
              sökandens maka, make eller motsvarande. Enligt bestämmelsen i
              36 § skuldsaneringslagen hindrar visserligen inte sekretess att
              uppgifter lämnas om en persons personliga förhållanden, och sådana
              förhållanden innefattar även uppgifter om anhöriga när uppgifterna
              förekommer i ett ärende avseende den aktuella personen.
            </seg>
            <seg xml:id="i-e1ac3d0c2d4fa961-0">
              Fru talman! Någon sekretessbrytande bestämmelse som specifikt
              tar sikte på makas, makes eller därmed jämställd persons inkomstförhållanden
              finns inte när det är fråga om skuldsaneringsärenden i dag.
            </seg>
            <seg xml:id="i-b7a122c6281432a5-0">
              Dagens beslut omfattar inte fler kategorier av uppgifter än de
              som Kronofogdemyndigheten har direktåtkomst till enligt gällande
              regler för ändamålen utsökning och indrivning. Förslagen innebär
              dock en utökning av de kategorier av personer som uppgifterna
              får avse.
            </seg>
            <seg xml:id="i-7a838f37740e8105-0">
              Frågan om en myndighet bör få direktåtkomst till information
              som finns hos en annan myndighet måste bedömas genom en avvägning
              mellan de skäl som talar för en sådan åtkomst och de integritetsskäl
              som talar mot.
            </seg>
            <seg xml:id="i-5e4f1afdacc96a9c-0">
              Sammanfattningsvis anser skatteutskottet att övervägande skäl
              talar för att en sekretessbrytande regel införs beträffande dessa
              uppgifter.
            </seg>
            <seg xml:id="i-6b758c7c657ccdb4-0">
              Jag yrkar bifall till dagens proposition.
            </seg>
          </u>
          <note xml:id="i-77e636b415199e54-0">
            Av 2 kap. 8 § i lagen om behandling av uppgifter i Skatteverkets
            beskattningsverksamhet framgår att Kronofogdemyndigheten får ha
            direktåtkomst till vissa uppgifter i beskattningsdatabasen avseende
            gäldenärer. Bestämmelsen ger rätt för Kronofogdemyndigheten att
            ha direktåtkomst till vissa uppgifter beträffande den som är registrerad
            som gäldenär hos Kronofogdemyndigheten. Det gäller även make eller
            maka till gäldenären eller någon annan som likställs med make.
          </note>
          <note xml:id="i-2cd6f7df7a141e0a-0">
            Överläggningen var härmed avslutad.
          </note>
          <note xml:id="i-c1a082620b3548b2-0">
            13 § Protokoll om ändring i Europaråds- och OECD-konventionen
            om ömsesidig handräckning i skatteärenden
          </note>
          <note xml:id="i-6a9cd3377d238898-1">
            Föredrogs
          </note>
          <note xml:id="i-bc45ceee0c1eb22f-0">
            Förste vice talmannen konstaterade att ingen talare var anmäld.
          </note>
          <note xml:id="i-2cd6f7df7a141e0a-1">
            Överläggningen var härmed avslutad.
          </note>
          <note xml:id="i-ed0948cb48aca969-0">
            14 § Informationsutbytesavtal med Liechtenstein
          </note>
          <note xml:id="i-6a9cd3377d238898-2">
            Föredrogs
          </note>
          <note xml:id="i-bc45ceee0c1eb22f-1">
            Förste vice talmannen konstaterade att ingen talare var anmäld.
          </note>
          <note xml:id="i-2cd6f7df7a141e0a-2">
            Överläggningen var härmed avslutad.
          </note>
          <note xml:id="i-4054373bf25d0c11-0">
            15 § Vissa ändringar i vägtrafikbeskattningen
          </note>
          <note xml:id="i-6a9cd3377d238898-3">
            Föredrogs
          </note>
          <note xml:id="i-bc45ceee0c1eb22f-2">
            Förste vice talmannen konstaterade att ingen talare var anmäld.
          </note>
          <note xml:id="i-2cd6f7df7a141e0a-3">
            Överläggningen var härmed avslutad.
          </note>
          <note xml:id="i-85e14dac85c7a817-0">
            16 § Subsidiaritetsprövning av direktivförslag om en gemensam
            konsoliderad bolagsskattebas (CCCTB)
          </note>
          <note xml:id="i-6a9cd3377d238898-4">
            Föredrogs
          </note>
          <note type="speaker" xml:id="i-2681e7575efc0fee-0">
            Anf. 2 JOHNNY MUNKHAMMAR (M):
          </note>
          <u who="unknown" next="cont" xml:id="i-b07a15e394ec6c49-0">
            <seg xml:id="i-1d760dc4e9c196ed-0">
              Fru talman! Europeiska kommissionen har således kommit med ett
              förslag till direktiv som handlar om hur vi ska kunna harmonisera
              sättet att beräkna bolagsskatten inom Europeiska unionen. Det
              är alltså ett förslag som kommer från Europeiska kommissionen,
              inte någonting som kommer från Sveriges regering.
            </seg>
            <seg xml:id="i-91bf6809874095d1-0">
              Det som vi har att bedöma är huruvida förslaget är förenligt
              med subsidiaritetsprincipen, som innebär att unionen ska agera
              ifall den gemensamma lösningen blir bättre än det som hade blivit
              ifall länderna hade gått fram var för sig.
            </seg>
            <seg xml:id="i-f7c5c80e0784a716-0">
              Det förtjänar att understrykas att det här är ett förslag som
              handlar om att harmonisera skattebasen, det vill säga i grunden
              sättet att beräkna bolagsskatten, inte om att harmonisera skattesatserna.
              Syftet är i grunden att man ska förbättra den inre marknadens
              funktionssätt genom att ta bort olika hinder för rörlighet genom
              att man har den gemensamma bolagsskattebasen, som också ska vara
              frivillig för företag att använda. Man använder antingen den nationella
              bolagsskattebasen eller den europeiska.
            </seg>
            <seg xml:id="i-c0abf3c9caf84478-0">
              Det är alltså för det första ett förslag från EU-kommissionen,
              för det andra ett förslag som inte berör skattesatserna, för det
              tredje ett förslag som är till för att förbättra den inre marknaden.
            </seg>
            <seg xml:id="i-0df0262c890b98c3-0">
              Vid prövningen av huruvida det är förenligt med subsidiaritetsprincipen
              har vi tyckt att detta inte är någon svartvit fråga. Det finns
              argument i olika riktningar som vi har försökt att väga mot varandra,
              och jag tror att vi har varit ganska överens i utskottet om att
              detta inte är svart eller vitt, utan på en gråskala. Det kan finnas
              aspekter där vi tycker att det kan vara att överväga om det verkligen
              är förenligt med subsidiaritetsprincipen, men vi har ändå från
              vår sida kommit fram till att det är förenligt med subsidiaritetsprincipen
              och att vi därför skulle vilja gå vidare med behandlingen av förslaget.
            </seg>
            <seg xml:id="i-61995462368ac837-0">
              Sakfrågan om huruvida detta är ett bra förslag eller inte kommer
              senare. Det som vi nu bedömer är bara strikt om detta är förenligt
              med subsidiaritetsprincipen, inte sakfrågan. Sakfrågan, som är
              stor och komplex eftersom direktivförslaget är stort och komplext,
              måste analyseras mycket djupt och mycket närmare innan vi kan
              gå in på den. Vi hade helst önskat att vi gått vidare till sakfrågebedömningen.
              Vi anser att vi kan låta den här subsidiaritetsprövningen passera
              och sedan gå till det som är det viktiga, nämligen sakfrågan.
              Det kan finnas anledning till kritik mot förslaget där, så det
              hade varit bättre om vi hade fokuserat på detta.
            </seg>
            <seg xml:id="i-5acf19a51610d030-0">
              Varför ska vi bråka i formfrågan? Vi har absolut ingenting att
              riskera med att gå vidare till sakfrågan. I sakfrågan har alla
              länder vetorätt, eftersom det är en skattefråga och enhällighet
              gäller som beslutsregel inom EU när det gäller skattefrågor. Vi
              hade i sakfrågan absolut kunnat inlämna vårt veto som EU-land
              ifall vi hade ansett att det inte var godtagbart. Det finns alltså
              absolut ingen risk med detta.
            </seg>
            <seg xml:id="i-34cd9f633ca98bc4-0">
              Däremot kan vi ifall vi bråkar i formfrågan i stället för att
              bara gå vidare till sakfrågan riskera vårt inflytande i andra
              viktiga frågor som för närvarande bereds inom Europeiska unionen
              och som påverkar skatteområdet, till exempel frågan om moms på
              ideella föreningar. Vi tycker att det är beklagligt att oppositionen
              har förenat sig och kommit fram till en annan bedömning än vi
              i den här frågan: att detta inte är förenligt med subsidiaritetsprincipen.
              Följden av detta blir att vi säger nej i formfrågan fullständigt
              i onödan, eftersom det hade räckt att gå direkt till sakfrågan,
              där vi ändå har vetorätt, och diskutera den, för det är ändå den
              som är det centrala, i stället för att på detta sätt riskera Sveriges
              inflytande, som hade varit starkare ifall utskottet hade förblivit
              gemensamt och enigt i de här viktiga frågorna. Vi tycker att detta
              är beklagligt, men utgår från situationen som den är. Vi finner
              oss i att utskottet inte är enigt i denna fråga.
            </seg>
          </u>
          <note xml:id="i-2e4c4963f7ffe375-0">
            Anf. 3 GUNNAR ANDRÉN (FP):
          </note>
          <u who="unknown" prev="cont" xml:id="i-43f5985c04d23b9e-0">
            <seg xml:id="i-4e7abbea92de48dc-0">
              Fru talman! I morse när jag hade kokat te som vanligt och skulle
              väcka min hustru berättade jag full av entusiasm att jag under
              dagen skulle debattera CCCTB. Hon blickade på mig, vände på huvudet
              och somnade om. Jag tror för min del att detta tillhör den typ
              av frågor som man mycket sällan får frågor om på gator och torg.
              Det är ungefär som när vi en gång i tiden häftigt debatterade
              CFC-beskattningen och det belgiska undantaget. Icke heller den
              frågan har jag fått några frågor om på gator och torg.
            </seg>
            <seg xml:id="i-4b7f269c6a827861-0">
              Likväl, fru talman, är det på det sättet att när vi ser svensk
              företagsamhet och vilka marknader stora och små företag har måste
              vi ändå konstatera att i runda slängar 70 procent av den svenska
              exporten går till EU-länderna. Det är en annan del av verkligheten.
            </seg>
            <seg xml:id="i-ca1e67572d93c3c0-0">
              Detta måste vi förhålla oss till. Om vi vill att svenska företag
              ska gå bra, att vi klarar svensk välfärd och att svensk fackföreningsrörelse
              ska ha inflytande i Europa kan vi inte sitta på läktaren.
            </seg>
            <seg xml:id="i-64ad04df6d3c69fa-0">
              Jag tycker att Johnny Munkhammar har beskrivit väldigt väl sakfrågan,
              vad det handlar om i dag, nämligen subsidiaritetsprövningen. Man
              kan naturligtvis komma till olika slutsatser. Det är väl ingen
              hemlighet att Folkpartiet under lång tid, i huvudsak med något
              annat parti som nu står på nej-sidan, ansett att detta är en för
              svensk företagsamhet och även för fackföreningsrörelsen oerhört
              viktig fråga.
            </seg>
            <seg xml:id="i-f01edc322ce14f63-0">
              Det är som bekant så att vi inte tar ställning i sakfrågan, utan
              vi bara möjliggör för de svenska departementen att fortsätta arbetet
              i de grupper som nu har varit i verksamhet under tolv år. Vi har
              tidigare i skatteutskottet varit väldigt angelägna vid de många
              utfrågningar som har varit i utskottet om att Sverige fullt ut
              skulle delta i de sex sju arbetsgrupper som varit för att man
              skulle kunna påverka innehållet i denna fråga.
            </seg>
            <seg xml:id="i-5d179a9d09d9d80c-0">
              Fru talman! Nu kommer situationen att bli den att vi inte kan
              påverka det här om vi sitter på läktaren hela tiden. Det tror
              jag är väldigt dåligt för både svensk företagsamhet, svensk välfärd
              och svensk fackföreningsrörelse som jag tycker borde ha många
              synpunkter på att vi ställer oss utanför detta EU-samarbete.
            </seg>
            <seg xml:id="i-b9675f7aa7e25266-0">
              Om man sitter på Finansdepartementet finns det naturligtvis bekymmer
              över att man skulle kunna tillämpa två olika skattesatser i företag.
              Det är säkert också på det sättet att det i Europa kan finnas
              olika motiv för den här CCCTB-skattebasen. Till protokollet vill
              jag läsa in exakt vad det betyder, nämligen Common Consolidated
              Corporate Tax Base, så att det blir klart för dem som läser protokollet
              vad det handlar om.
            </seg>
            <seg xml:id="i-2759501fd860cf1e-0">
              Den här frågan är, som Johnny Munkhammar sade, inte alldeles
              svartvit. Varje finansminister måste tycka att det är besvärligt
              att laborera med två företagsskattesatser, för det kommer detta
              att möjliggöra. Men om den inre marknaden ska fungera och vi i
              längden ska undvika att få ett kvalificerat skatteplaneringssystem
              som vi nu har, där man med olika metoder kan påverka var man ska
              kunna betala skatt, ungefär som vi har kritiserat till exempel
              Irland för och en del tidigare östeuropeiska länder, så behövs
              den här nya skattebasen som omöjliggör detta i grunden. Om man
              säger nej till vidare medverkan i detta tar man därför också på
              sig ett ansvar för skatteplanering på företagsnivå. Det vill jag
              inte medverka till.
            </seg>
            <seg xml:id="i-6696e3cfe204f4c3-0">
              I själva sakfrågan vill jag tillägga en enda sak, fru talman,
              nämligen att så som det är utformat i förslaget till direktiv
              finns det tre grunder för hur man eventuellt ska beräkna den här
              skattebasen. Där har vi från svensk sida varit kritiska mot att
              den tredje delen, försäljningsdelen, över huvud taget ska vara
              med. Det tycker vi är fel. Jag beklagar väldigt mycket att vi
              i fortsättningen möjligen inte kan driva denna fråga när sakprövningen
              kommer upp. Det hade varit väldigt bra, för vi har gjort väldigt
              klart i de tidiga diskussionerna att försäljningssummor som är
              påverkbara av företagen ska bort ur systemet.
            </seg>
            <seg xml:id="i-6db28f8fef06875e-0">
              Det finns en del andra länder som tycker att detta är bra. Vi
              har från Sverige sagt att det ska vara ett från företagen opåverkbart
              system, och därför vill vi ha bort detta.
            </seg>
          </u>
          <note type="speaker" xml:id="i-172646ece7a17891-0">
            Anf. 4 KARIN NILSSON (C):
          </note>
          <u who="ulrik_nilsson_f7792c" xml:id="i-a31ecd6298fc6ffb-0">
            <seg xml:id="i-6dee3e503ab3fb8a-0">
              Fru talman! Dagens debatt handlar om subsidiaritetsfrågan. Det
              är frågan om EU i det här fallet ska lägga sig i hur vi räknar
              fram skattebaserna hos de svenska bolagen eller om vi ska avgöra
              sådana frågor själva i Sverige. Det mesta är sagt i frågan. Jag
              vill ändå berätta att Centerpartiet och jag själv är tveksamma
              till för mycket inblandning från EU och i huvudsak tycker att
              detta är frågor som ska beslutas nationellt.
            </seg>
            <seg xml:id="i-4134c33a2da95896-0">
              Socialdemokraterna, Miljöpartiet, Vänstern och Sverigedemokraterna
              föreslår i det här fallet avslag på förslaget eftersom de anser
              att vissa delar av förslaget inte är utformade så att de är förenliga
              med subsidiaritetsprincipen. Det kan finnas olika utgångar utifrån
              den tolkningen och det tyckandet.
            </seg>
            <seg xml:id="i-80963007345f35a9-0">
              Avsikten från EU är att förenkla för företag som bedriver verksamhet
              i flera länder. Syftet med regelförenklingen för företagen är
              gott. Jag kan instämma med både regeringen och de fyra oppositionspartierna.
              Det finns delar i förslaget som också jag är tveksam till. Men
              genom att redan i formfrågan i detta tidiga läge föreslå avslag
              på förslaget frånsäger vi oss möjligheten att påverka innehållet
              i sakfrågan.
            </seg>
            <seg xml:id="i-f23caf1eeda439c2-0">
              Det kanske hade varit klokt att få vara med och uttrycka ett
              svenskt ställningstagande om minsta gemensamma nämnare i frågan
              i stället för att i en omröstning bli överkörda av en EU-majoritet
              och tvingas anpassa oss till vad andra har tyckt om hur man räknar
              fram en gemensam bolagsskattebas.
            </seg>
            <seg xml:id="i-4bc6ea9e5380fa47-0">
              Fru talman! Jag beklagar att det är så viktigt för de fyra oppositionspartierna
              att i detta tidiga läge säga nej till skattekommissionären Semetas
              nu allra viktigaste skötebarn. Vi kunde kanske ha nytta även i
              andra frågor om vi i denna fråga gått lite varligare fram. Sverige
              vinner som regel på att få vara med vid förhandlingsbordet och
              bearbeta frågan i stället för att sitta på läktaren och bara avvakta
              vad andra kommer fram till.
            </seg>
            <seg xml:id="i-48ba4404cd6e72d0-0">
              Vi avstår därför oftast från att säga nej i ett så här tidigt
              skede. Det är en av alliansregeringens starka sidor att vi oftast
              är med och förhandlar och vill gå vidare i det första skedet.
              Vi kan sedan ha en annan åsikt när vi behandlar bitarna i ett
              förslag. Jag hade hoppats att vi hade nått dit även i denna fråga.
            </seg>
          </u>
          <note type="speaker" xml:id="i-6cb67edaf63c81f2-0">
            Anf. 5 LARS GUSTAFSSON (KD):
          </note>
          <u who="lars_gustafsson_67f4c5" xml:id="i-de2669855f4d3f2b-0">
            <seg xml:id="i-7e2bce3b5865ae49-0">
              Fru talman! Det mesta i förslag och politik har en bakgrund.
              Bakgrunden brukar ofta förminskas fram till tiden då sakdebatten
              ska föras. Det är inte heller någon slump eller nyck som ligger
              bakom detta förslag från EU-kommissionen. Skälet till förslaget
              blev tydligt under finanskrisen och till och med långt tidigare.
            </seg>
            <seg xml:id="i-2a8de180f28d3acb-0">
              När skatteutskottet besökte Storbritannien och det engelska skatteutskottet
              år 2006 var frågan om de stora skillnaderna mellan länderna redan
              aktuell. Vid det nämnda besöket tog jag upp frågan med det brittiska
              skatteutskottet. De ville inte riktigt låtsas om det, med tanke
              på att de ofta har konservativa idéer detta trots att det pågick
              ett bolagsskattekrig mellan Ungern och Österrike för att locka
              företag till sig.
            </seg>
            <seg xml:id="i-d816fb5025701450-0">
              Det har inte blivit annorlunda sedan dess. Vi har haft en finanskris.
              Där lyftes bolagsskatten fram som en viktig fråga. Där fanns även
              stora dubier från ledande företrädare i svenska partier som uttryckte
              sin besvikelse över att man hade ganska goda förutsättningar i
              vissa länder jämfört med andra, och då gick det i drickat helt
              enkelt. Man glömmer ofta bort detta.
            </seg>
            <seg xml:id="i-13217137d8b1863d-0">
              Jag bad skatteutskottets kansli, som alltid är väldigt benäget
              att hjälpa till, att ta fram och titta på hur bolagskatterna ser
              ut i EU i dag. När man tittar på dem skiljer det nästan 300 procent
              mellan den lägsta och den högsta skatten. Ni kan gissa vem som
              har den lägsta. Det är en liten ö ute i Atlanten, det vill säga
              Irland. Den som har den högsta är Belgien. Irland har 12 ½ procent
              och Belgien 34 procent.
            </seg>
            <seg xml:id="i-42b94f2d905b4048-0">
              Nu handlar inte betänkandet om skattesatser i sig utan om beräkningssystem
              för att motverka utnyttjandet av skillnader mellan EU-länder för
              att uppnå gemensamma strukturer för att undvika missbruk. Det
              är klart att om jag skulle råka vara kommissionär för skattefrågorna
              vilket Gud förbjude, och alla andra också för den delen vore det
              en ganska självskriven fråga att titta på för att hitta hur vi
              i framtiden ska lösa de här skillnaderna och undvika att bolag
              flyttar sina tillhörigheter och skatter runt och kan göra olika
              ränteavdrag.
            </seg>
            <seg xml:id="i-76724797c3a7b494-0">
              Nyligen var det en diskussion i denna kammare där Socialdemokraterna
              ville att vi skulle vara ännu skarpare när det gäller skatteavtal
              för att få informationer. Men när det gäller att gå på djupet
              är det tydligen svårare att till och med kunna titta på saken.
            </seg>
            <seg xml:id="i-e071e79c47e50ad5-0">
              Subsidiaritetsprövningen innehåller alltid avvägningar. Nästan
              alla förslag gör detta. Det är där tyngdpunkten är som man får
              göra en bedömning. Vi tar alltså inte ställning till detaljförslag.
              Ser man till proportionalitetsprincipen finns det väldigt mycket
              som talar för att gå vidare och titta på förslagen.
            </seg>
            <seg xml:id="i-bcb33449e288b63d-0">
              Fru talman! Mot den bakgrunden har jag kommit fram till att det
              finns mycket som talar för att utreda frågan vidare, särskilt
              som det finns ett veto vid ett eventuellt detaljförslag framöver.
              Jag beklagar att skatteutskottet redan nu avhänder sig möjligheten
              att påverka i denna fråga och riskerar att få minskad påverkan
              i andra frågor som är väldigt angelägna för detta land. Detta
              är inte sagt som ett hot utan som ett faktum. Eftersom vi politiker
              lever i realvärlden och inte i några teorier är det viktigt att
              vi ser det när vi fattar beslut i sådana här frågor.
            </seg>
          </u>
          <note type="speaker" xml:id="i-f1e15d73d333bf03-0">
            Anf. 6 FREDRIK OLOVSSON (S):
          </note>
          <u who="fredrik_olovsson_b99dc6" next="cont" xml:id="i-07b71049b2cd5366-0">
            <seg xml:id="i-b028638914712f80-0">
              Fru talman! Frågan om en gemensam konsoliderad företagsskattebas
              är ingen liten fråga även om den kanske inte röner den största
              uppmärksamheten i samhällsdebatten. Bolagsskatten är ett viktigt
              verktyg i den ekonomiska politiken för alla länder i unionen och
              för övrigt i världen.
            </seg>
            <seg xml:id="i-ef4cc3df636cdbf4-0">
              Det handlar om stora saker. I Sverige handlar det om ungefär
              100 miljarder i skatteintäkter. Det handlar om konkurrenskraft
              och sysselsättning, var investeringar ska göras och var arbetstillfällen
              ska skapas. Till det kommer dessutom den principiella frågan om
              staternas skattesuveränitet. Det är en stor fråga. Därför ska
              vi också ta den på väldigt stort allvar. Det ska vi göra som de
              konstruktiva och delaktiga medlemmar i Europeiska unionen som
              vi är och ska vara.
            </seg>
            <seg xml:id="i-42eae5dd0494333d-0">
              Det finns väldigt mycket man kan säga om direktivförslaget, och
              en del är också sagt. Det består av en lång rad artiklar och punkter
              över ungefär 80 sidor. Det finns mycket att analysera och sätta
              sig in i. Men det är inte i sak som vi ska behandla det i dag,
              utan vi ska göra en subsidiaritetsprövning. Vi ska pröva om det
              föreligger ett subsidiaritetshinder, om förslaget ryms inom den
              rättsliga grund som kommissionen har hänvisat till och som ytterst
              läggs fast i fördraget eller om det inte gör det.
            </seg>
            <seg xml:id="i-b29f99ff5e011779-0">
              Vi socialdemokrater har kommit fram till att förslaget som kommissionen
              presenterat inte gör det på ett område. Precis som regeringen
              slår fast i den faktapromemoria som vi har inhämtat till utskottet
              innebär den fördelningsnyckel som finns med i förslaget en förändring
              i fördelning av skatteintäkter mellan olika länder i unionen.
              Det innebär att förslaget går längre än vad som motiveras med
              den rättsliga grund som kommissionen har hänvisat till.
            </seg>
            <seg xml:id="i-5759aa416882c645-0">
              Det är alltså i grunden den bedömning som regeringen har gjort
              som också ligger till grund för vårt ställningstagande. Det är
              den text som regeringen har i sin faktapromemoria som är grunden
              i det motiverade yttrande som vi vill att riksdagen ska ställning
              till och fatta beslut om. Om man inte gillar den texten kan man
              naturligtvis gärna ta replik på mig, men man kan definitivt också
              vända sig det moderatledda Finansdepartementet som har skrivit
              den.
            </seg>
            <seg xml:id="i-8ffa4185fe6c3e90-0">
              Men det är heller inte bara den svenska regeringen som har dragit
              slutsatsen och slagit fast att det kommer att ske en omflyttning
              av skatteintäkter mellan länderna om förslaget genomförs. Det
              har också andra gjort, till exempel konsultbolaget Ernst &amp; Young.
              Deras analys visar också att arbetstillfällen och skatteintäkter
              skulle fördelas om mellan medlemsstaterna. Därmed går man längre
              än vad man behöver göra för att få den inre marknaden, som ju
              är väldigt viktig, att fungera bättre.
            </seg>
            <seg xml:id="i-81188e272415a3c9-0">
              För oss socialdemokrater är EU-samarbetet viktig och naturligt.
              Vi ser stora vinster med att utveckla Europa tillsammans med de
              andra medlemsstaterna. Vi ser stora vinster i att åtgärda gränsöverskridande
              problem med gränsöverskridande lösningar. Därför är vi beredda
              att fortsätta diskutera och undanröja dubbelbeskattning och att
              förenkla och ibland också harmonisera regelverk för att det är
              viktigt för Europas och Sveriges utveckling.
            </seg>
            <seg xml:id="i-d6254e6181706be8-0">
              Men detta innebär inte att vi säger ja till förslag som vi anser
              hotar viktiga svenska intressen. Vi säger inte ja till förslag
              som vi tycker bryter mot subsidiaritetsprincipen bara för att
              vi annars skulle anses besvärliga.
            </seg>
            <seg xml:id="i-29dbdf79e62c1460-0">
              Vi är alltid beredda att driva det vi anser är bäst. Det kan
              handla om hoten mot kollektivavtalen och den svenska arbetsmarknadsmodellen
              där regeringen inte säger ett pip i EU. Det kan handla om momsen
              på den ideella sektorn där vi ju gemensamt är överens om att vara
              tuffa och hårda. Det kan handla om kommissionens förslag på de
              direkta skatternas område där de kan gå för långt, som i det här
              förslaget.
            </seg>
            <seg xml:id="i-b05eef8e8788f393-0">
              Vi står alltså upp för svenska intressen. Vi står upp för det
              europeiska samarbetet och de fördrag som vi tillsammans med de
              andra medlemsstaterna har kommit överens om. Det är här möjligheten
              finns inte bara som en möjlighet, tycker jag, utan faktiskt också
              som en skyldighet för parlamenten runt om i Europa att bli mer
              delaktiga i det europeiska projektet.
            </seg>
            <seg xml:id="i-f66976248183d852-0">
              Vi står naturligtvis upp för investeringar, välfärd och jobb
              i Sverige. Vi gör det rakt, tydligt och ärligt utan baktankar
              eller funderingar i lönndom. Vi är väldigt tydliga med vad vi
              tycker och vill. Om den borgerliga regeringen vill ha och behöver
              stöd för en sådan linje i Europa kommer vi att fortsätta vara
              öppna för ett sådant resonemang. I den här frågan har vi haft
              en sådan dialog över blockgränserna i snart tio år. Jag har själv
              varit med i nio år, så jag tycker att vi har solid mark att stå
              på.
            </seg>
            <seg xml:id="i-a15c8ac27e87319d-0">
              Det är säkert inte sista gången vi diskuterar frågan om bolagsskatter
              i ett EU-perspektiv i den här kammaren, i utskottet eller i EU-nämnden
              och i andra sammanhang. Det här beslutet, om vi fattar det, innebär
              inte att vi sätter oss på läktaren. Det innebär tvärtom att vi
              faktiskt är väldigt delaktiga i en europeisk process. Vi kommer
              att vilja fortsätta vara det, för vi vet naturligtvis att frågan
              kommer att återuppstå i många olika former framöver.
            </seg>
          </u>
          <note xml:id="i-64895eaf76f0d902-0">
            Fru talman! Jag yrkar bifall till förslaget i skatteutskottets
            utlåtande.
          </note>
          <note xml:id="i-c91eabc7cb0f21ae-0">
            Anf. 7 GUNNAR ANDRÉN (FP) replik:
          </note>
          <u who="fredrik_olovsson_b99dc6" prev="cont" xml:id="i-5c1b4d46fb4833e9-0">
            <seg xml:id="i-6ecef22e4eb3f53d-0">
              Fru talman! Jag har nästan inget att invända mot Fredrik Olovsson
              som i skatteutskottet alltid gör samma sakliga prövning. Det finns
              en enda punkt där vi kommer till olika slutsatser, och det gäller
              huruvida man bäst kan påverka den här fördelningsnyckeln som ni
              i grunden, även om ni inte säger det, redan gör en sakprövning
              av som motiv för att säga nej till subsidiaritetsprincipen.
            </seg>
            <seg xml:id="i-0254344ec590181a-0">
              På den punkten gör vi en annan värdering, nämligen att vi kommer
              att kunna påverka fördelningsnyckeln bäst om vi fullt ut är med
              i det fortsatta arbetet. På just den punkten skiljer vi oss åt.
            </seg>
            <seg xml:id="i-ddf760912fbd899c-0">
              Det var jag som använde begreppet på läktaren. Det var kanske
              väl hårt sagt, men det är klart att om man vill vara med i en
              förhandling och påverka någonting, är det alltid bäst att vara
              just där förhandlingen sker.
            </seg>
            <seg xml:id="i-54d6e53e7c89a25e-0">
              På den punkten menar jag att ni har kommit fram till en mindre
              klok ståndpunkt. Vi har i grunden samma värderingar när det gäller
              hur vi ska uppnå olika saker med att säkra Sveriges konkurrenskraft.
              Men på den här punkten tycker jag att den majoritet som nu har
              uppstått i skatteutskottet säger att vi klarar detta bättre genom
              att inte vara fullt ut närvarande vid förhandlingarna. Det tror
              jag inte är en bra metod.
            </seg>
          </u>
          <note type="speaker" xml:id="i-598b44205d3b0c0d-0">
            Anf. 8 FREDRIK OLOVSSON (S) replik:
          </note>
          <u who="fredrik_olovsson_b99dc6" next="cont" xml:id="i-07b71049b2cd5366-1">
            <seg xml:id="i-17beccef30ba6004-0">
              Fru talman! Om Anders Borg skulle lyssna på denna debatt eller
              på Gunnar Andrén hoppas jag att han avstår från att göra som Gunnar
              Andrén uppenbarligen tror att han tänker göra, nämligen att inte
              vara med i diskussionen när frågan dyker upp framöver.
            </seg>
            <seg xml:id="i-1ce0c62729d44f01-0">
              Självklart kommer Sverige och Sveriges regering att vara aktiva
              i rådet i de fortsatta diskussionerna. Finansministern har dessutom
              med sig ett starkt mandat från den svenska riksdagen att förändra
              viktiga delar i förslaget. Det är viktigt för kommissionen och
              för andra medlemsstater att veta att det inte bara är en svag
              minoritetsregering som talar vid rådets bord utan att det finns
              ett väldigt tryck hemifrån att fördelningsnyckeln är att gå för
              långt. Fördelningsnyckeln ser inte bra ut.
            </seg>
            <seg xml:id="i-9764dac6a5c9131e-0">
              Det finns dessutom andra delar i förslaget som vi naturligtvis,
              när vi sedan ska sakpröva det, kommer att ha synpunkter på, men
              det är på det här området vi ser ett subsidiaritetshinder. På
              andra områden har vi andra invändningar, men dem har jag inte
              tagit upp i dag, för det är inte det saken ska handla om, även
              om jag noterade att Gunnar Andrén i sitt anförande pratade väldigt
              mycket om förslaget i sin helhet.
            </seg>
            <seg xml:id="i-3a21930f14a9b3e1-0">
              Vi är väldigt noga med detta: Vi gör en subsidiaritetsprövning.
              Sedan har vi andra invändningar också, och dem ska vi återkomma
              till om och när frågan dyker upp i andra sammanhang.
            </seg>
            <seg xml:id="i-00bdfe6324910811-0">
              För att återigen beröra detta med att Sverige skulle sätta sig
              på läktaren: Jag är helt övertygad om att Anders Borg inte har
              uppfattningen att han nu efter en votering eller ett sådant här
              beslut inte skulle vara med i den här diskussionen. I så fall
              vore det bättre att byta ut honom mot någon som vill stå upp och
              slåss för de svenska intressena.
            </seg>
          </u>
          <note xml:id="i-4518504372e62fa2-0">
            Anf. 9 GUNNAR ANDRÉN (FP) replik:
          </note>
          <u who="fredrik_olovsson_b99dc6" prev="cont" xml:id="i-5c1b4d46fb4833e9-1">
            <seg xml:id="i-99e9a2c5aeaa0817-0">
              Fru talman! Det budskap som majoriteten nu vill sända till Bryssel
              och kommissionen är i och för sig alldeles riktigt att Sverige
              inte tycker om den fördelningsnyckel som är en av delarna i det
              här systemet. Det är det budskap som majoriteten nu sänder.
            </seg>
            <seg xml:id="i-da7d36c0a6b3bdc3-0">
              Men ni sänder också ett annat budskap, nämligen det att ni tycker
              så illa om detta att ni egentligen inte vill vara med och påverka.
              Det blir väldigt dubbeltydigt, Fredrik Olovsson, när ni säger
              att ni i och för sig ska sända budskapet att ni inte gillar detta
              men samtidigt åka ned och delta fullt ut i förhandlingarna.
            </seg>
            <seg xml:id="i-402513ece0f008e7-0">
              Det blir två motstående ståndpunkter som är väldigt svårförenliga
              för dem som ska ta emot det nere i Bryssel. Vi gillar inte det
              här, säger ni, så vi ska inte vara med över huvud taget. Samtidigt
              säger ni att ja, ni ska i stort sett inte bry er om det här beslutet
              som riksdagen har fattat, utan vi ska fullt ut delta i förhandlingarna
              i alla fall.
            </seg>
            <seg xml:id="i-046c368d6b4a31f4-0">
              Detta tycker jag är en märklig ståndpunkt, och jag beklagar detta,
              inte minst mot bakgrund av att våra partier, Moderaterna, Centerpartiet
              och Kristdemokraterna hela tiden under den här långa perioden
              som Fredrik Olovsson och jag har varit med har varit väldigt angelägna
              om att vi ska delta i varje arbetsgrupp. Sverige är ett av de
              få länder som har deltagit i alla arbetsgrupper. Det är många
              länder som har avstått ifrån detta.
            </seg>
            <seg xml:id="i-993b24a68a8bdb8e-0">
              Det här är komplicerad materia jag tror att det handlar om 80
              sidor. Men jag tycker att ni sänder ett dubbelt budskap: Vi vill
              vara med och påverka, men vi vill inte att ni ska göra det som
              nu föreslås.
            </seg>
          </u>
          <note type="speaker" xml:id="i-e180b50dcdc21214-0">
            Anf. 10 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-6670ac565c96b172-0">
            <seg xml:id="i-562adbe15a8a7acc-0">
              Fru talman! Det är inte så att det motiverade yttrandet säger
              att förslaget från kommissionen i alla delar är skräp och att
              vi inte vill vara med och fortsätta diskutera det.
            </seg>
            <seg xml:id="i-bd54cd21c1f85ad9-0">
              Det är tvärtom så att det är på ett ganska begränsat område som
              vi anser att det strider mot subsidiaritetsprincipen så som den
              uttrycks i Europeiska unionens olika fördrag. Det är vad vi säger.
            </seg>
            <seg xml:id="i-c6b29983afea4d9a-0">
              Jag är fullt övertygad om att en kommissionär i Europeiska kommissionen
              är väldigt medveten om hur formen för detta ser ut, annars borde
              han inte vara på just den platsen. Det är jag inte särskilt bekymrad
              över.
            </seg>
            <seg xml:id="i-55625dbc22312d29-0">
              I övrigt finns det mycket som är positivt med förslaget, inte
              minst det faktum att man vill lösa ganska besvärliga och viktiga
              problem. Det vill vi socialdemokrater, och även Sverige och den
              svenska regeringen, naturligtvis fortsättningsvis också vara med
              att utveckla och ha idéer om. Det tror jag är självklart för alla
              inblandade.
            </seg>
            <seg xml:id="i-0c79ae7ad638c9bb-0">
              Vi säger att i en del klarar inte kommissionens förslag riktigt
              att leva upp till subsidiaritetsprincipen. Det är ett ganska konstruktivt
              sätt att förhålla sig till ett väldigt komplicerat förslag som
              också ställer ganska allvarliga frågor om staternas skattesuveränitet.
              Jag tycker att de borgerliga ledamöterna här har övertolkat budskapet.
              Det vi gör här är en strikt subsidiaritetsprövning. Vi kommer
              att få återkomma både i den här och i andra frågor på skatteområdet.
            </seg>
            <seg xml:id="i-ac64e97a2a362ec8-0">
              Med det mer moderna sätt som vi svenskar har nu i förhållande
              till Europeiska unionen behöver vi inte vara så oroliga hela tiden
              och trippa på tå. Vi ska med liv och lust ge oss in i den europeiska
              debatten, ta för oss och vara konstruktiva.
            </seg>
          </u>
          <note type="speaker" xml:id="i-c34e3c7f4a342d66-0">
            Anf. 11 HELENA LEANDER (MP):
          </note>
          <u who="helena_leander_75e865" xml:id="i-2d5284e1c523d5df-0">
            <seg xml:id="i-581ea09fbd3b0006-0">
              Fru talman! För mig är det en viktig demokratisk princip att
              beslut ska fattas så nära de människor som berörs som möjligt.
              Det ökar människors möjligheter att vara delaktiga och påverka
              besluten. Det gör också besluten bättre när man kan anpassa dem
              efter lokala förutsättningar. Dessutom kan det faktiskt vara så
              att alla människor inte vill ha samhället likadant. Det kan finnas
              lite olika idéer om det, och då finns det ett värde i att låta
              en mångfald av lösningar existera sida vid sida.
            </seg>
            <seg xml:id="i-3b10ea2eabfab77c-0">
              För näringslivet kan det finnas fördelar med att regelsystemen
              i varje land är anpassade efter varje lands näringslivsstruktur.
              Men det finns också nackdelar för dem som verkar över gränserna
              och som då har en massa olika regelsystem att hålla reda på. Det
              är den här senare delen som har gjort att EU-kommissionen nu lägger
              fram ett förslag till en gemensam konsoliderad bolagsskattebas,
              CCCTB.
            </seg>
            <seg xml:id="i-d1cb5aa1279bada4-0">
              Den innebär ett gemensamt sätt att räkna på bolagsskattebasen
              som företagen kan använda som alternativ till ländernas egna regler.
              Det kan mycket väl innebära fördelar för företagen även om det
              också kan innebära nackdelar att man måste räkna på alla de här
              systemen samtidigt innan man kan avgöra vilket som är mest lönsamt
              för just det egna företaget.
            </seg>
            <seg xml:id="i-9b781d9420639d49-0">
              Men det är egentligen inte det vi diskuterar i dag, utan det
              vi diskuterar i dag är om förslaget är förenligt med EU:s subsidiaritetsprincip.
              Man kanske inte alltid tror det när man ser saker som EU lägger
              sig i, men EU har en subsidiaritetsprincip som innebär att man
              bara ska reglera saker på EU-nivå om man inte kan göra det bättre
              eller åtminstone lika bra på nationell nivå.
            </seg>
            <seg xml:id="i-1e45b0846e1ab0fd-0">
              Hur är det då med bolagsskattebasen? Är den en sådan sak som
              man bättre reglerar på EU-nivå? Som tidigare talare har varit
              inne på ska vi vara ärliga med att det här inte handlar om att
              man ska reglera allt på EU-nivå. Man ska inte harmonisera skattesatserna,
              utan det handlar om ett gemensamt sätt att räkna, och de nationella
              systemen kommer att existera parallellt.
            </seg>
            <seg xml:id="i-48355618e419732c-0">
              Men det handlar inte bara om det gemensamma räknesättet, utan
              det handlar också om en konsoliderad del som innebär att man lägger
              ihop en koncerns vinster och förluster i olika medlemsländer och
              sedan pytsar ut dem enligt en fördelningsnyckel. Detta gör att
              skatteintäkter kan hamna i andra länder än vad som var tänkt från
              början. Det är ju lite ingripande.
            </seg>
            <seg xml:id="i-3c10250a1ac1ebc9-0">
              För mig känns det svårt att hävda att de inskränkningar som detta
              ändå innebär i medlemsstaternas möjligheter att själva påverka
              sina skatter verkligen är nödvändiga för att den inre marknaden
              ska fungera. Där delar jag utskottets bedömning. Sedan har jag
              stor respekt för dem som menar att det visst är förenligt med
              subsidiaritetsprincipen, för det är ju inte en svartvit fråga.
            </seg>
            <seg xml:id="i-d42dcabf5fa5246b-0">
              Jag har däremot väldigt svårt att respektera det argument som
              framkommit i debatten där man säger att det visserligen kan vara
              så att det här inte är förenligt med subsidiaritetsprincipen,
              men vi ska inte tala om det nu, utan vi ska låtsas som om det
              regnar och gå in i förhandlingarna med liv och lust. Sedan när
              allt är klart och alla tror att nu kan man gå hem slänger vi in
              vårt veto och säger: Haha, lurade!
            </seg>
            <seg xml:id="i-a02adea1c1f13557-0">
              Jag tror inte att det stärker vår förhandlingsposition för framtiden.
              Menar vi att det här förslaget strider mot subsidiaritetsprincipen
              och där delar jag som sagt utskottets bedömning ska vi säga det
              nu. Därför, fru talman, yrkar jag bifall till förslaget i utlåtandet.
            </seg>
          </u>
          <note type="speaker" xml:id="i-5033a7f660ef6129-0">
            Anf. 12 JACOB JOHNSON (V):
          </note>
          <u who="jacob_johnson_31d6eb" xml:id="i-cac94494592952a1-0">
            <seg xml:id="i-fc7dfacfbba264bb-0">
              Fru talman! EU-kommissionen föreslår att en gemensam konsoliderad
              bolagsskattebas ska införas på EU-nivå. Systemet ska vara frivilligt,
              och bolagen ska kunna välja att följa detta system eller det nationella
              systemet. Modellen innebär att samma skatteregler tillämpas i
              alla medlemsstater och att en gemensam skattebas räknas fram för
              alla EU-företag i en företagsgrupp. Basen fördelas sedan mellan
              de stater där företagen är verksamma enligt en fördelningsnyckel.
              Staterna bestämmer själva vilken skattesats som ska tillämpas
              på deras andel av skattebasen.
            </seg>
            <seg xml:id="i-dbb740866c9e9b2b-0">
              Fru talman! Nu handlar inte dagens debatt om kommissionens förslag
              i sak utan om förslaget är förenligt med den så kallade subsidiaritetsprincipen
              eller det vi på svenska kallar närhetsprincipen.
            </seg>
            <seg xml:id="i-3309679b1c1bfa67-0">
              Enligt denna ska EU, på de områden där man inte har exklusiv
              befogenhet, vidta en åtgärd endast om och i den mån som målen
              för den planerade åtgärden inte i tillräcklig utsträckning kan
              uppnås av medlemsstaterna och därför, på grund av den planerade
              åtgärdens omfattning eller verkningar, bättre kan uppnås på unionsnivå.
            </seg>
            <seg xml:id="i-662d55006b3bf980-0">
              Enligt Lissabonfördraget ska alla nationella parlament i EU bedöma
              om kommissionens initiativ är förenligt med denna princip. Det
              är det vi håller på med nu. Skatteutskottet beslöt i sin beredning
              att höra vad regeringen tycker om förslaget när det gäller subsidiaritetsprincipen.
            </seg>
            <seg xml:id="i-7755221455bf102e-0">
              Regeringen skriver inledningsvis i sin faktapromemoria att kommissionens
              förslag är mycket omfattande och komplext och måste analyseras
              närmare innan slutlig ställning kan tas i sak.
            </seg>
            <seg xml:id="i-92728477c2df6159-0">
              När det gäller subsidiaritetsprövningen slår regeringen först
              fast att grundprincipen om skattesuveränitet för medlemsstaterna
              måste värnas när det gäller direkta skatter och att det faller
              inom ramen för varje medlemsstats nationella kompetens att säkra
              välfärden genom att ta ut och använda skatteintäkter på lämpligt
              sätt. Företagsbeskattningen är nära integrerad med andra delar
              av skatteområdet och med medlemsstaternas ekonomiska och politiska
              förhållanden.
            </seg>
            <seg xml:id="i-b5396f46cd42c5bb-0">
              Regeringen konstaterar att medlemsstaten är bättre lämpad än
              EU att bedöma och överblicka hur företagsbeskattningen bör utformas
              för att nå politiska och ekonomiska mål både nationellt och inom
              EU.
            </seg>
            <seg xml:id="i-7359d842a6512336-0">
              Regeringen påpekar vidare att de nationella företagsskattesystemen
              generellt sett är utformade på ett sätt som passar näringslivsstrukturen
              i varje enskild medlemsstat och att det finns en risk för att
              direktivet skulle kunna minska konkurrensen och därmed negativt
              påverka produktiviteten inom EU.
            </seg>
            <seg xml:id="i-5ed4b28fbb225774-0">
              Dessutom anser regeringen att den i direktivet föreslagna fördelningen
              av skatteintäkter mellan medlemsstaterna via den här fördelningsnyckeln
              går längre än vad den rättsliga grunden i artikel 115 medger.
              Den säger att rådet ska utfärda direktiv som direkt inverkar på
              den inre marknadens upprättande eller funktion.
            </seg>
            <seg xml:id="i-115f00977d96a1dc-0">
              Ja, regeringen har alltså en hel rad invändningar mot förslaget
              ur subsidiaritetssynvinkel. Och regeringen konstaterar att en
              förändrad skattefördelning mellan medlemsstaterna inte heller
              är nödvändig för att den inre marknaden ska fungera bättre.
            </seg>
            <seg xml:id="i-8af0d5aaebcf945a-0">
              Pliktskyldigast håller dock regeringen med kommissionen om att
              det finns vissa fördelar med förslaget, till exempel administrativa
              förenklingar, minskade dokumentationskrav, minskad risk för dubbelbeskattning,
              möjligheter till gränsöverskridande kvittning av förluster och
              ökad rättssäkerhet. Men regeringen påpekar även att erfarenheter
              från mervärdesskatteområdet visar att problem med rättsäkerheten
              inte försvinner vid en harmonisering utan blir av en annan art.
            </seg>
            <seg xml:id="i-0d532f6b957be72a-0">
              Fru talman! Mot bakgrund av regeringens egna argument kommer
              jag fram till slutsatsen att förslaget strider mot subsidiaritetsprincipen
              och yrkar därför bifall till förslaget i utskottets utlåtande
              och avslag på reservationen.
            </seg>
            <seg xml:id="i-a4603b7f5309f7e1-0">
              Fru talman! Även om skatteutskottet endast behandlat kommissionens
              förslag ur subsidiaritetssynvinkel kan jag inte låta bli att i
              sammanhanget något referera regeringens yttrande om förslaget
              ur proportionalitetssynvinkel. Regeringen tycker att det är tveksamt
              om kommissionens förslag skulle fungera bättre än dagens läge
              med olika skattesystem och att nya komplikationer kan uppkomma,
              till exempel den schablonmässiga fördelningen av resultat till
              olika bolag, vilket skulle innebära avsteg från de internationellt
              vedertagna principer som tillämpas inom OECD. Regeringen framhåller
              även att ett frivilligt parallellt system innebär att medlemsstaternas
              administrativa kostnader ökar på grund av hanteringen av både
              det nationella systemet och EU-systemet. Regeringen anser därför
              när det gäller proportionalitetsprincipen att det finns tveksamheter
              kring om förslaget är förenligt med denna princip.
            </seg>
          </u>
          <note type="speaker" xml:id="i-129d54c8e44168e3-0">
            Anf. 13 DAVID LÅNG (SD):
          </note>
          <u who="david_lang_c2b3c8" xml:id="i-df595af7eb427448-0">
            <seg xml:id="i-a4633092ddd96401-0">
              Fru talman! I subsidiaritetsprövningar kan det vara svårt att
              undgå att komma in på själva sakfrågan. Det är inte sakfrågan
              vi debatterar, vilket de flesta talare påpekat. De flesta har
              dock kommit in på sakfrågan i något avseende, och dess värre kommer
              jag nog också att göra det.
            </seg>
            <seg xml:id="i-1ab3df37616ef0b3-0">
              Enligt subsidiaritetsprincipen ska unionen vidta en åtgärd endast
              om målen för den planerade åtgärden inte kan uppnås av medlemsländerna
              själva utan bättre kan uppnås på unionsnivå. Det låter som att
              man kan definiera målsättningen lite som man vill för att åtgärden
              ska kunna sägas vara förenlig med subsidiaritetsprincipen.
            </seg>
            <seg xml:id="i-6fd01a5dc56aaccd-0">
              I direktivförslaget om en gemensam konsoliderad bolagsskattebas
              har kommissionen anfört till stöd för att direktivförslaget inte
              strider mot subsidiaritetsprincipen att gränsöverskridande förlustutjämning,
              skattebefriade överföringar av tillgångar inom en koncern, och
              fördelning av koncernens skattebas med hjälp av en formel, kan
              bara förverkligas inom ett gemensamt regelverk. I nästa stycke
              skriver man att de hinder som vållas av de olika nationella skattesystemen
              bara kan lösas genom att man antar lagstiftning på unionsnivå.
            </seg>
            <seg xml:id="i-22413c84f24265fd-0">
              Det är mycket möjligt att det behövs mer överstatlighet för att
              uppnå dessa målsättningar. Men i utdraget ur kommissionens förslag
              till rådets direktiv om en gemensam konsoliderad bolagsskattebas
              står att målsättningen är att komma till rätta med problem som
              överdriven beskattning och dubbelbeskattning. Det talas också
              om hinder för företag att växa inom EU och expandera verksamheten
              över nationsgränserna.
            </seg>
            <seg xml:id="i-de1e4c98c736bf8f-0">
              Om det är detta som är målsättningen ställer jag mig frågan:
              Kan de problemen verkligen inte lösas genom avtal på mellanstatlig
              nivå? I utdraget görs ett försök att besvara den frågan. Man säger
              där att nätet av dubbelbeskattningsavtal är inte en lämplig lösning
              eftersom dessa avtal är avsedda för ett bilateralt sammanhang
              i en internationell miljö, snarare än en nära integrerad gemensam
              marknad. Det känns som en ganska intetsägande förklaring.
            </seg>
            <seg xml:id="i-e7075690dc9db6ef-0">
              EU är inte ett optimalt område varken för en gemensam lagstiftning
              eller för ett gemensamt skattesystem, eller ens för ett delvis
              gemensamt skattesystem, och inte heller för en gemensamt konsoliderad
              bolagsskattebas. Olika länder befinner sig i olika skeden i den
              ekonomiska utvecklingen och i olika lägen i konjunkturen, är olika
              stora inom olika branscher, har olika goda statsfinanser och så
              vidare.
            </seg>
            <seg xml:id="i-636f96dfb9907cde-0">
              För att slutligen komma till utskottets utlåtande är det ett
              faktum att även om vi utgår från kommissionens målsättningar det
              finns anledning att invända med hänvisning till subsidiaritetsprincipen.
              Det blir en förändring av fördelningen av skatteintäkter, och
              det blir försämrade möjligheter för varje medlemsland att driva
              en ekonomisk politik och en skattepolitik som är anpassad efter
              det egna landets förutsättningar.
            </seg>
          </u>
          <note xml:id="i-57222c8136a8f40d-0">
            Fru talman! Jag yrkar bifall till utskottets förslag i utlåtandet
            och avslag på reservationen.
          </note>
          <note xml:id="i-2cd6f7df7a141e0a-4">
            Överläggningen var härmed avslutad.
          </note>
          <note xml:id="i-9fbcb74dd3107280-0">
            17 § Ny lag om leksakers säkerhet
          </note>
          <note xml:id="i-6a9cd3377d238898-5">
            Föredrogs
          </note>
          <note type="speaker" xml:id="i-e8079666438837cc-0">
            Anf. 14 JAN LINDHOLM (MP):
          </note>
          <u who="jan_lindholm_73d248" xml:id="i-011cbccc24e320df-0">
            <seg xml:id="i-6f97df168dc5d1d8-0">
              Fru talman! Civilutskottets betänkande 8 om leksakers säkerhet
              innebär att en lag från 1992 ersätts med ny lagstiftning. Motivet
              till den nya lagstiftningen är att regeringen därmed genomför
              ett EU-direktiv från 2009. Det kan säkert finnas många motiv till
              att se över en nästan 20 år gammal lagstiftning, och särskilt
              när det gäller leksaker har väldigt mycket förändrats som bör
              föranleda nya bestämmelser.
            </seg>
            <seg xml:id="i-7537f0c2273b6379-0">
              Begreppet leksak syftar på en produkt som utformats med avsikt
              att barn under 14 år ska känna ett intresse för att använda produkten.
              Sedan kanske inte allt det som barn under 14 år gör med prylar
              kan kallas för lek.
            </seg>
            <seg xml:id="i-0f3f2190e0a0d558-0">
              Alla riksdagsledamöter har kanske inte haft förmånen att kunna
              studera barns lek. Det är ganska intressant, kan jag berätta.
              Man skulle kunna formulera sig så att det förmodligen inte finns
              någon gräns för uppfinningsrikedomen över hur så kallade leksaker
              kan användas och behandlas. I den följdmotion som Miljöpartiet
              skrivit på regeringens proposition radar vi upp ett stort antal
              exempel på hur oförutsägbar användningen av leksaker kan vara.
              Vi vuxna kommer nog aldrig att sluta förvånas över hur leksaker
              kan användas när barnen själva får bestämma.
            </seg>
            <seg xml:id="i-20eefcec8cf3253c-0">
              När man lagstiftar om leksaker och om leksakers säkerhet menar
              vi därför att det är viktigt att beakta den verklighet som leksakerna
              utsätts för och inte begränsa lagstiftningen till att reglera
              det bruk som vuxenvärden kan föreställa sig. En säker leksak måste
              verkligen vara säker ur alla tänkbara perspektiv.
            </seg>
            <seg xml:id="i-0a3f4ddb1556330c-0">
              Fru talman! Varje år tillverkas i världen ca 250 miljoner ton
              plaster. Många av dem är så kallade mjuka plaster, konstruerade
              på ett sätt som gör att de lätt släpper ifrån sig olika molekyler
              i materialet. Många leksaker tillverkas av just sådana plaster.
              En viktig fråga blir därför de så kallade CMR-ämnena. Det handlar
              om kemikalier som är cancerogena, mutagena eller reproduktionsstörande.
            </seg>
            <seg xml:id="i-5b18852eecd431c9-0">
              Miljöpartiet anser att sådana ämnen inte ska få förekomma i leksaker.
              Vi har föreslagit ett totalförbud mot CMR-ämnen i leksaker. Den
              gräns på 0,1 procent som regeringen föreslår, och som finns i
              direktivet, anser vi inte är tillfredsställande just när det gäller
              leksaker. Regeringen hänvisar till att direktivet i fråga är ett
              fullharmoniseringsdirektiv och att Sverige därför inte får införa
              strängare bestämmelser och på så vis försvåra leksakernas fria
              rörlighet inom EU.
            </seg>
            <seg xml:id="i-df00024205fa4e38-0">
              Kemikalieinspektionen har emellertid i sitt remissyttrande anfört
              att det inte är självklart att det inte vore möjligt att med hänvisning
              till miljöhänsyn, i stället för säkerhet, implementera direktivet
              på ett sätt som skulle innebära att man kunde införa strängare
              krav vad gäller CMR-ämnen. Regeringen har, enligt propositionen,
              inte utrett möjligheterna att antingen direkt i den svenska lagstiftningen
              eller via ett agerande på EU-nivå få till en skärpning som skulle
              innebära ett totalförbud mot CMR-ämnen.
            </seg>
            <seg xml:id="i-d13fd179daa48995-0">
              Vi miljöpartister är självklart besvikna över att regeringen
              inte använt tiden från juni 2009 det handlar om nästan två år
              till att bereda detta och försöka bearbeta problemet mer systematiskt
              för att nå ett sådant förbud. Vi menar att det avslöjar ett ointresse
              för barns säkerhet från regeringens sida.
            </seg>
            <seg xml:id="i-290895b6acb7f62b-0">
              Tyvärr är det lika illa med allergiframkallande och hormonstörande
              ämnen. Inte heller där innebär den nya lagstiftningen en tillfredställande
              reglering. Ohälsa kopplat till olämpliga kemikalier i leksaker
              är ett växande problem som vi menar att regeringen borde ta på
              större allvar.
            </seg>
            <seg xml:id="i-2a8b3ec2cd8a28e4-0">
              Varningstexter, fru talman, är en mycket viktig del av säkerheten
              för alla typer av konsumentprodukter. Även om de små barnen inte
              själva kan läsa varningstexterna måste vi utgå från att alla vuxna
              och inte minst barnens föräldrar är intresserade av varningstexter
              och skötselråd för att på så vis kunna minimera riskerna för barnen.
            </seg>
            <seg xml:id="i-825fa983e0de6b6c-0">
              Även om regeringen utgår från att varningstexter på leksaker
              som säljs för bruk i Sverige förses med varningstexter på svenska
              kan vi från Miljöpartiets sida inte ta lika lättvindigt på frågan
              som regeringen gör. Vi menar att det är mycket tydligt i direktivet
              att länderna kan föreskriva vilka språk varningstexter ska skrivas
              på, och då menar vi att Sverige bör använda den möjligheten.
            </seg>
            <seg xml:id="i-a824ecf64ea00784-0">
              Direktivet ger faktiskt utrymme för att det enskilda medlemslandet
              kan föreskriva att konsumenten har rätt att få varningstexter
              översatta till det språk som konsumenten behärskar, som urdu,
              persiska, spanska eller franska eller varför inte punktskrift,
              för den som har de behoven? De synskadade utgör en stor grupp
              i vårt samhälle. Vi miljöpartister är ganska förvånade över att
              regeringen inte tagit till vara möjligheten att lagstifta så att
              de synskadade får samma tillgång som seende till den information
              som varningstexter på leksaker innebär.
            </seg>
            <seg xml:id="i-f793853c39d698a0-0">
              I huvudsak innehåller de föreslagna lagändringarna många välkomna
              förstärkningar av skyddet för barn när det gäller risker med leksaker,
              så några kanske tycker att vi ägnar oss åt detaljer som är av
              mindre vikt. Men då ska man komma ihåg att barn är känsligare
              och mer utsatta än vuxna och att leksaker har en tendens att gå
              i arv och därmed finnas i barns vardag under väldigt många år.
              Det innebär att man måste tänka långsiktigt och ha skarpa regler.
            </seg>
            <seg xml:id="i-2b17eb0c94e2c90a-0">
              Om vi hade en mer fri riksdag, där den symboliska maktkampen
              mellan regeringen och oppositionen inte var så tyngd av det jag
              tycker är ganska osmaklig prestige, är jag rätt övertygad om att
              det skulle vara möjligt att få en enig riksdag att ställa sig
              bakom en reservation som den som har nr 2 i detta betänkande.
            </seg>
            <seg xml:id="i-c7b76de69998de45-0">
              Ingen riksdagsledamot kan ju rimligen anse att regeringen inte
              ska arbeta vidare med att inom EU försöka föra frågan framåt,
              så att vi med tiden helt kan fasa ut cancerogena, mutagena, reproduktionsstörande,
              hormonstörande och allergiframkallande kemikalier från produkter
              som direkt vänder sig till barn. Ingen riksdagsledamot kan motsätta
              sig det. Jag har till och med, fru talman, svårt att tänka mig
              att det skulle finnas en regering i vårt land, oavsett partisammansättning,
              som anser att skadliga kemikalier ska få finnas i leksaker.
            </seg>
            <seg xml:id="i-4fe74a79d053bc98-0">
              För varje regering som menar allvar med att arbeta för en säkrare
              barnmiljö borde det vara ett drömläge att när man har samtal på
              EU-nivå kunna hänvisa till en enig riksdag på hemmaplan som ställer
              krav på förbud mot skadliga kemikalier i produkter avsedda för
              barn.
            </seg>
            <seg xml:id="i-67b9ba4e680eb6ef-0">
              Varför väljer då Socialdemokraterna, Moderaterna och de övriga
              högerpartierna att försvåra för regeringen att driva den här frågan
              inom EU genom att inte ställa upp på reservation nr 2? Ett avslag
              är ju en signal som tolkas: Regeringen har inget tryck hemifrån
              så kan det tolkas. Det riskerar att försvaga den regering som
              verkligen skulle vilja försöka verka för ett förbud mot skadliga
              kemikalier i leksaker. Vem vill bidra till det? Ingen, såvitt
              jag förstår. Ställ därför upp på reservation nr 2!
            </seg>
            <seg xml:id="i-60a79943daee7099-0">
              Fru talman! Självklart står Miljöpartiet bakom samtliga våra
              reservationer i betänkandet, men för tids vinnande yrkar jag bifall
              enbart till reservation nr 2. Den ledamot som röstar nej till
              en sådan uppmaning åt vår regering kan rimligen sedan inte gå
              hem och se sina barn eller barnbarn i ögonen. Därför, fru talman,
              utgår jag från att just den reservationen får ett helhjärtat stöd
              härifrån kammaren när det blir dags att votera.
            </seg>
            <seg xml:id="i-c6783cc4712afde9-0">
              Slutligen vill jag än en gång påminna kammaren om att det är
              hög tid att riksdagen ser till att bygget av dubbelspåret mellan
              Falun och Borlänge startar.
            </seg>
          </u>
          <note type="speaker" xml:id="i-4684197de7a1b039-0">
            Anf. 15 CARINA HERRSTEDT (SD):
          </note>
          <u who="carina_herrstedt_94fbfa" xml:id="i-3c5a317e29a757d4-0">
            <seg xml:id="i-7581acd98726099b-0">
              Fru talman! Vi tar i dag ställning till en proposition och motioner
              angående leksakers säkerhet. Jag skulle vilja börja med att ställa
              mig bakom propositionen men också yrka bifall till reservationerna
              1, 2 och 3.
            </seg>
            <seg xml:id="i-18c8fb343e279cfb-0">
              Fru talman! Små saker kan vara stora saker i alla fall i fråga
              om betydelsen. Leksaker kanske är inte ett prioriterat område
              i riksdagen, kan man tycka, men lagstiftningen kring att förhindra
              skrupelfria företag att tillverka och sprida leksaker som är farliga
              och giftiga är i allra högsta grad en fråga att engagera sig i.
              Vi hör inte minst här i dag att det finns ett ganska stort engagemang
              i frågan.
            </seg>
            <seg xml:id="i-3c77da5f458fdc85-0">
              Barn kan hitta på åtskilliga sätt att leka på men tyvärr också
              skada sig på. Därför tycker jag att det är jättebra att vi här
              i dag beslutar om en säkrare lag när det gäller just leksakers
              utformning och innehåll. Men jag skulle vilja att vi löpte linan
              ut och gjorde leksaker inte bara säkrare utan också helt giftfria.
            </seg>
            <seg xml:id="i-95e162ca60175dc4-0">
              Det är bra att de ekonomiska aktörernas ansvar för leksakers
              säkerhet preciseras och att en rad konstruktionskrav skärps, för
              våra barns säkerhet får vi aldrig ge avkall på.
            </seg>
            <seg xml:id="i-1b718d4cfba1c679-0">
              Det är enligt min mening mindre bra att vi frånsäger oss rätten
              att besluta om ytterligare åtgärder som förbud mot vissa ämnen
              i våra leksaker. Vi har således inget självbestämmande i frågan
              vi kan inte ha högre krav än de andra länderna eftersom det rör
              sig om ett fullharmoniseringsdirektiv.
            </seg>
            <seg xml:id="i-826ff1c322aa5b99-0">
              I en avhandling vid Göteborgs universitet, där Delilah Lithner
              disputerade den 6 maj inom institutionen för växt- och miljövetenskaper,
              påvisades det att flera plastprodukter innehåller farliga kemikalier,
              däribland 5 av 13 produkter i studien avsedda för barn. Jag menar
              att det är oroande.
            </seg>
            <seg xml:id="i-158a652c54cb8663-0">
              Vi vill alla arbeta för att få bort gifter, kemikalier och allergiframkallade
              ämnen i vår vardag. Det är en självklarhet för oss. Att dessa
              ämnen då över huvud taget får finnas i våra barns närhet är skrämmande,
              och det är något vi absolut måste jobba för att få bort.
            </seg>
            <seg xml:id="i-652344d6d1db9eea-0">
              Som vi har hört är det enligt Kemikalieinspektionen fullt genomförbart
              att ta bort skadliga ämnen i leksaker. Naturligtvis handlar det
              om en kostnad, men jag menar att den kostnaden är värd att ta
              när det handlar om våra barn och vår miljö.
            </seg>
            <seg xml:id="i-c336a79b3228e504-0">
              Att efterlämna ett giftfritt samhälle till kommande generationer
              borde vara av högsta prioritet. Det borde stå högre på dagordningen
              än EU:s regler om en fungerande inre marknad.
            </seg>
            <seg xml:id="i-1aaa513e43376ccf-0">
              Från Sverigedemokraternas sida sätter vi barns säkerhet väldigt
              högt. Vi menar att det är olyckligt att direktivet inte innehåller
              ett totalförbud. Det är också olyckligt att det inte blir något
              tillkännagivande om att regeringen ska ta initiativ för att få
              till stånd ett sådant förbud.
            </seg>
            <seg xml:id="i-b2b5d3c43885b1ea-0">
              Även om utskottets betänkande är skrivet i positiva ordalag i
              just den frågan menar jag att det är mer tyngd i och är en mer
              kraftfull signal med ett tillkännagivande. Jag hoppas verkligen
              att fler ställer sig bakom det.
            </seg>
            <seg xml:id="i-950bdb7de5a3adb5-0">
              Fru talman! Jag vill avsluta med att påtala att detta i grunden
              är ett mycket bra förslag och att fördelarna väl överglänser eventuella
              brister och nackdelar.
            </seg>
            <seg xml:id="i-59fc6fe381aa1907-0">
              Jag är glad över förslagen till förbättringar i lagen. Men jag
              är inte nöjd. En vän till mig har sagt att nöjd är bättres fiende,
              och jag vill tro att vi kan mycket bättre än så här.
            </seg>
          </u>
          <note type="speaker" xml:id="i-54e5bdd6cdb8effe-0">
            Anf. 16 MARIANNE BERG (V):
          </note>
          <u who="marianne_berg_02e544" xml:id="i-0730352bf2b4020e-0">
            <seg xml:id="i-9ca3ca7f6e9fe1aa-0">
              Fru talman! I det här förslaget, som regeringen presenterar,
              gällande ny lag om leksakers säkerhet görs det vissa små jag vill
              betona att de är små framsteg. Det är i alla fall lite glädjande
              att man har lyssnat på Vänsterpartiets krav på förbud mot allergiframkallande
              doftämnen. Men det räcker inte, för det är fortfarande helt okej
              att tillåta vissa restämnen.
            </seg>
            <seg xml:id="i-2adcb9c1f1718de5-0">
              Varför ska vi inte löpa linan ut och totalförbjuda alla dessa
              ämnen? Det kan man undra. Men det visar klart och tydligt att
              Alliansen inte vågar ta hela klivet utan endast ett halvt kliv
              framåt. Det är sorgligt, vill jag säga.
            </seg>
            <seg xml:id="i-500bd441d4fadc49-0">
              Fru talman! När det gäller barns säkerhet i fråga om livsfarliga
              leksaker ska det väl vara en självklarhet att det absolut inte
              ska få förekomma leksaker som kan vara giftiga eller på annat
              sätt skadliga för barnen i vårt land, i EU eller i hela världen.
              Något annat ska inte gälla.
            </seg>
            <seg xml:id="i-f37167ddc702cf50-0">
              Det är inte bara sorgligt och bedrövligt jag tycker också att
              det är skamligt att vi ska behöva debattera kring leksakers giftfrihet.
              Det ska vara en självklarhet.
            </seg>
            <seg xml:id="i-bccd5f0d5e835156-0">
              Varför vågar inte Alliansen säga ifrån på skarpen eller sätta
              ned hela foten här hemma eller i EU? Varför är det så mesigt?
              Det gäller ju barnen, som blir utsatta, och de kan själva inte
              föra sin talan.
            </seg>
            <seg xml:id="i-fc0f2129122f9b43-0">
              Fru talman! Leksakers säkerhet måste vara A och O och att vi
              i denna församling ska se till att det så ska bli. Något annat
              agerande är inte värt namnet. Vi måste gå i bräschen för detta,
              inte ge vika som regeringen nu gjort i EU. Vem ska se till att
              någonting händer? Det undrar jag. Det är verkligen på tiden att
              tillkännage för regeringen att man omedelbart ska ta initiativ
              till att inleda förhandlingar för att förbjuda skadliga kemikalier,
              metaller och doftämnen i leksaker. Något annat är helt oacceptabelt.
            </seg>
            <seg xml:id="i-39dd5f24cd57269e-0">
              Fru talman! Jag är medveten om att direktivet är ett så kallat
              fullharmoniseringsdirektiv, vilket medför att Sverige i princip
              inte får vidta åtgärder som kan utgöra hinder för den fria rörligheten
              för leksaker som överensstämmer med direktivets krav. Men göm
              er inte bakom det!
            </seg>
            <seg xml:id="i-010344a07764eaca-0">
              Remissynpunkter som Vänsterpartiet helt delar kommer bland annat
              från Naturskyddsföreningen och Kemikalieinspektionen. Det handlar
              om att det inte bör finnas hinder för regeringen att behålla eller
              införa regler till skydd för miljön som går utöver vad direktivet
              föreskriver.
            </seg>
            <seg xml:id="i-92af07684b163d81-0">
              Allt är inte kört. Vi kan agera, och det är dags att vi gör det
              nu. Regeringen måste ta sitt ansvar för barnen och ytterligare
              utreda möjligheterna att i syfte att skydda miljö och människor
              arbeta för att införa en reglering med inriktningen att skadliga
              ämnen helt förbjuds i leksaker.
            </seg>
            <seg xml:id="i-91848ae77bc90ac0-0">
              Något annat är, som jag tidigare har tagit upp, inte acceptabelt.
              Att den inre marknaden på detta sätt går före barns hälsa är milt
              sagt djupt upprörande.
            </seg>
            <seg xml:id="i-d906566ebad6e46d-0">
              Fru talman! Vi i denna kammare måste se till att regeringen får
              ett klart och tydligt uppdrag att med all kraft arbeta för ett
              totalförbud mot skadliga kemikalier, metaller och doftämnen i
              leksaker.
            </seg>
            <seg xml:id="i-397bf0b32d6624c0-0">
              I dag beräknas det finnas uppemot 60 000 olika leksaker bara
              på den svenska marknaden och över en halv miljon i Europa. Ingen
              myndighet kan hålla koll på en sådan mängd varor. Därför anser
              Vänsterpartiet att leksaker till barn måste genomgå en obligatorisk
              säkerhetskontroll av oberoende part, det vill säga laboratorier
              utan koppling till leksaksindustrin, innan de får säljas i handeln.
            </seg>
            <seg xml:id="i-34ec5818834159ff-0">
              Fru talman! Vems intresse ska väga tyngst? Är det barnens, eller
              är det industrins? För Vänsterpartiet är det självklart. Det är
              naturligtvis barnen som alltid ska komma i första rummet.
            </seg>
            <seg xml:id="i-85f569d9640ab303-0">
              Till slut vill jag säga till Alliansens riksdagsledamöter och
              Socialdemokraterna: Ställ er bakom reservation 2 och gärna 5!
              Jag yrkar härmed bifall till reservationerna 2 och 5 i detta betänkande.
            </seg>
          </u>
          <note type="speaker" xml:id="i-a9eb375204abe532-0">
            Anf. 17 YILMAZ KERIMO (S):
          </note>
          <u who="yilmaz_kerimo_851f09" next="cont" xml:id="i-0e15e7db19da4a10-0"/>
          <note xml:id="i-5422caf49351aad1-0">
            Fru talman! I detta betänkande behandlas regeringens proposition
            om leksakers säkerhet. I propositionen föreslår regeringen en
            ny lag om leksakers säkerhet som ska ersätta den nuvarande lagen
            från 1992.
          </note>
          <u who="yilmaz_kerimo_851f09" prev="cont" xml:id="i-de086bbccd7c2af3-0">
            <seg xml:id="i-3c61469474e4aa99-0">
              Giftfria leksaker borde vara en självklarhet, men det är det
              tyvärr inte. De gömda gifterna i vardagen blir allt fler. Varje
              dag får barn i sig en cocktail av farliga kemikalier som allvarligt
              påverkar hälsan. Barnen är den mest utsatta och känsligaste gruppen
              i vår giftiga vardag. Det räcker tyvärr inte som motivation för
              kommersiella leksakshandlare. Dessutom är okunskapen stor om hur
              gifterna påverkar våra barn och vår miljö.
            </seg>
            <seg xml:id="i-ed468284dad09fb3-0">
              Det är i dag svårt för småbarnsföräldrar att skilja på vilka
              leksaker som är giftiga och vilka som är ogiftiga. Många tror
              att vi är skyddade via regler och lagar, men plötsligt kommer
              ett giftlarm om en produkt som man tidigare har trott har varit
              helt säker.
            </seg>
            <seg xml:id="i-b7cae249d2dafafe-0">
              Lagskärpningen är efterlängtad. Kraven på leksaksproducenterna
              måste öka. Vi socialdemokrater välkomnar en förändrad lag om leksakers
              säkerhet. Det är dags att vi får en helt giftfri vardag. Det är
              ett måste, och det behövs. Vi anser dock att regeringen skulle
              ha valt att ha skarpare skrivningar för att arbetet med att helt
              ta bort kemikalier och gifter i leksaker ska kunna intensifieras.
            </seg>
            <seg xml:id="i-97bc3283a2d63e3e-0">
              Fru talman! Det är bra att revideringen innehåller en rad förändringar
              som syftar till att höja säkerhetsnivån på leksaker. Dessutom
              är syftet med lagen att den ska bli tydligare. Förslaget innehåller
              mer omfattande regler om kemikalier i leksaker, och kraven är
              hårdare än i nuvarande lagstiftning.
            </seg>
            <seg xml:id="i-2b5b4d476393c3a4-0">
              Det är tillverkarens ansvar att leksakerna uppfyller säkerhetskraven.
              De ska utföra slumpvis provning och dra tillbaka leksaker som
              har brister. Det är importörernas och distributörernas skyldighet
              att se till att tillverkarna fullgjort sina skyldigheter. Men
              det finns grund för att lagstiftningen skulle kunna förstärkas
              ännu mer. Till exempel finns det inget förbud mot allergiframkallande
              ämnen. Det finns även fog för ett heltäckande förbud mot alla
              gifter i leksaker. Här ser vi vissa brister.
            </seg>
            <seg xml:id="i-c33853a4a26b0bf5-0">
              Arbetet med att förhindra förekomsten av giftiga ämnen i leksaker
              måste fortsätta kontinuerligt. Vi är därför positiva till att
              vi fick gehör i utskottet när vi förde fram att vi vill skärpa
              kraven på regeringen när det gäller att man snarast ska ta initiativ
              till att inleda förhandlingar för att förbjuda skadliga kemikalier,
              metaller och doftämnen i leksaker.
            </seg>
            <seg xml:id="i-1dd91e8013dc6784-0">
              Det är nu regeringens ansvar att se till att följa utskottets
              uttalande och önskemål, så att detta blir verklighet, att giftfria
              leksaker blir en realitet. Vi kommer att följa regeringens arbete
              tills giftfria leksaker blir en verklighet, så att det inte bara
              stannar vid ord.
            </seg>
          </u>
          <note type="speaker" xml:id="i-5b656fa680f1e272-0">
            Anf. 18 MAGDALENA ANDERSSON (M):
          </note>
          <u who="magdalena_andersson_a0f475" xml:id="i-bbf13b23d7f3591e-0">
            <seg xml:id="i-2bf7438eb9db61b2-0">
              Fru talman! Det är få saker som värdesätts så högt som säkerheten
              för våra barn. Därför är det klart att det är med oro i våra hem
              vi läser rubriker som Farliga leksaker återkallas! eller Misstänkt
              gift i nappar. Sådant får ofta stort genomslag.
            </seg>
            <seg xml:id="i-6cd90573e15612c2-0">
              Vad pratar vi då om för risker? Det kan handla om allt från leksaker
              som innehåller kemikalier, som ger allergiska reaktioner eller
              som till och med är cancerframkallande till leksaker som har smådelar
              som utgör en kvävningsrisk för barnen.
            </seg>
            <seg xml:id="i-db81129c4cafed85-0">
              Det finns små barn som har blivit svårt sjuka av att ha svalt
              magneter från leksaker som sedan har fastnat i tarmarna. Samma
              sak har hänt när barn har haft leksaker med långa snören som har
              fastnat i halsen. Alla som har haft med småbarn att göra vet hur
              hjärtat flyger upp i halsgropen om något som de leker med går
              sönder och det blir en liten del som snabbt flyger in i munnen.
              Barn kan inte läsa varningstexter. Barn kan inte bedöma risker
              på samma sätt som vuxna kan. Därför finns det behov av stärkt
              säkerhet med tydliga och gemensamma regelverk både på konstruktionskrav
              och när det gäller ansvarsfrågan vid säkerhetsrisker.
            </seg>
            <seg xml:id="i-539a55c2cb023769-0">
              Fru talman! Det finns flera uppmärksammade fall med farliga leksaker
              som har kommit till den europeiska marknaden. Kina är världens
              största leksaksexportör med 60 procent av världsmarknaden. Därifrån
              stoppades för några år sedan ett parti på 250 000 plasthinkar
              och dockor. De var målade med färg som innehöll bly, som hos barn
              kan orsaka allt från huvudvärk och hörselproblem till hjärnskador
              och beteendeproblem.
            </seg>
            <seg xml:id="i-199f4e5cac18f5c5-0">
              År 2010 hanterade Konsumentverket 70 ärenden som handlade om
              bristande produktsäkerhet hos leksaker som hade sålts eller hade
              planerats för försäljning på den svenska marknaden. Utan den granskningen
              skulle tusentals barn ha kunnat komma till skada. Nu, efter beslut
              i EU och sedan efter anpassning till svensk lag, skärps kraven
              ännu mer. Det gäller också marknadskraven.
            </seg>
            <seg xml:id="i-5d97f086db04434c-0">
              Alliansregeringen är angelägen om att genomföra EU:s direktiv
              för leksakssäkerhet i svensk lagstiftning. Det är därför vi står
              här i dag. I klartext innebär lagförslaget nya säkerhetskrav samtidigt
              som ansvaret ökar på både tillverkare, importör och distributör.
              I praktiken kan inte butiksinnehavare framöver frånsäga sig sitt
              ansvar genom att hävda att varan var godkänd då den köptes in.
            </seg>
            <seg xml:id="i-db0403b6343614fe-0">
              Leksaken måste hädanefter vara godkänd under hela tillhandahållandet.
              Marknadskontrollen skärps för att underlätta för den enskilda
              butiksinnehavaren att hålla kontroll. Spårbarheten förstärks också.
              Det innebär att tillverkaren är ansvarig för att se till att leksaken
              har en identifieringsmärkning som importör och distributör har
              samma ansvar för att kontrollera. Samtidigt är det förstås viktigt
              att se till att dessa åtgärder utformas så att de inte leder till
              krångligare regler och mer byråkrati för svensk leksakshandel
              och tillverkare. Det rör sig dessutom ofta om rätt små företag.
            </seg>
            <seg xml:id="i-e849f66fc43d2ec5-0">
              Fru talman! Det direktiv vi behandlar är ett fullharmoniseringsdirektiv.
              Det innebär att EU:s stater inte får besluta om mer begränsningar
              av leksakers fria rörlighet än direktivet säger. Säkerhetsnivån
              får inte höjas. Den får inte heller sänkas. De konkretiseringar
              av de allmänna säkerhetskrav som finns får inte förändras. Jag
              nämner detta eftersom det finns motioner där man vill gå längre
              än vad direktiven medger.
            </seg>
            <seg xml:id="i-027a969230376377-0">
              I sammanhanget kan det vara värt att nämna Kemikalieinspektionen,
              som har kommit långt i sitt arbete för en giftfri vardag. I den
              handlingsplan man har presenterat nyligen finns också åtgärder
              för att skydda barns hälsa från skador av kemikalier. I handlingsplanen
              framgår också att under åren 20112014 kommer inspektionen särskilt
              att arbeta för att farliga ämnen begränsas genom att EU:s lagstiftning
              skärps någonting som vi varmt välkomnar från Alliansen.
            </seg>
            <seg xml:id="i-4e53ec877d208e42-0">
              Fru talman! I sammanhanget får man säga att samarbetet inom EU
              förstås är oerhört viktigt för att nå framgång i denna gränsöverskridande
              fråga. Det handlar rent allmänt om en giftfri vardag och om säkra
              leksaker för barn.
            </seg>
            <seg xml:id="i-bdb7672daf658629-0">
              Det är lätt att säga att man sätter barnen i fokus och vill göra
              ännu mer. Men jag vill påstå att det är svårare att finna trovärdighet
              hos dem som säger det när de i nästa andetag tar avstånd från
              EU och det arbete för barns säkerhet och hälsa som det europeiska
              samarbetet innebär.
            </seg>
            <seg xml:id="i-1c7a865e1c01e720-0">
              Det är inte politiskt hederligt att, som somliga partier i denna
              riksdag gör, säga nej till EU i ena sekunden för att i nästa sekund
              kräva att det EU man vill lämna ska göra ännu mer, fatta ännu
              fler beslut och vara ännu mer omhändertagande och starkare.
            </seg>
            <seg xml:id="i-c387a891ea329aa9-0">
              Fru talman! Barn ska kunna leka. Barn ska kunna ha bra leksaker
              som är roliga och utvecklande. Barn ska inte bli sjuka av sina
              leksaker eller göra sig illa på dem, och det oavsett var man bor.
              Det är vår uppgift att se till det!
            </seg>
          </u>
          <note xml:id="i-f2c9b1bfd7da3a37-0">
            Jag yrkar bifall till utskottets förslag och avslag på reservationerna.
          </note>
          <note xml:id="i-a5785f6e90e89f56-0">
            I detta anförande instämde Thomas Finnborg (M).
          </note>
          <note type="speaker" xml:id="i-2fd7d3714cee2885-0">
            Anf. 19 JAN LINDHOLM (MP) replik:
          </note>
          <u who="jan_lindholm_73d248" xml:id="i-011cbccc24e320df-1">
            <seg xml:id="i-9aab78faf08c0cab-0">
              Fru talman! Här i riksdagen har i alla fall jag för vana att
              tala om vad Sverige ska göra. Jag överlåter åt mina EU-parlamentariker
              att tala om vad EU ska göra på området.
            </seg>
            <seg xml:id="i-f7decf0f86cfb883-0">
              Jag tänkte ta upp och ställa en fråga om en sak som jag inte
              nämnde i mitt inledningsanförande. Vi har fokuserat på kemikalier
              och risken med giftiga kemikalier, som vi vill minska. Vi vill
              att vissa typer av kemikalier, till exempel reproduktionsstörande,
              cancerogena och mutagena kemikalier, inte ska få finnas i leksaker.
              Problemet är större än vad många uppfattar. Gränsvärdena på 0,1
              procent gäller ju bara leksakernas åtkomliga delar. I vår motion
              har vi skrivit en del om hur leksaker kan hanteras. Jag försökte
              säga lite grann om det i mitt anförande. Jag påstår inte att de
              flesta barn har ett sådant intresse, men jag har studerat rätt
              mycket barnlek både på grund av att jag har jobbat med barn och
              därför att jag själv har flera barn och jag vet att för många
              barn är just de oåtkomliga delarna av leksakerna det intressantaste
              att plocka sönder leksaker, att undersöka dem och se vad som finns
              inuti. Därför tycker jag att regeringen tar alldeles för lätt
              på frågan. Man måste se till att förbuden mot de farliga CMR-ämnena
              gäller alla delar av leksaker, och inte bara de lätt åtkomliga.
            </seg>
            <seg xml:id="i-56d609c9e62b2585-0">
              Magdalena Andersson tog upp regeringens uppdrag till Kemikalieinspektionen.
              Man redovisar i betänkandet mycket tydligt precis vad Kemikalieinspektionen
              vill göra, nämligen just det som Miljöpartiet vill göra! Varför
              säger då Magdalena Andersson och regeringen nej till det som Kemikalieinspektionen
              presenterar genom att inte ställa sig bakom reservation 2? Det
              är konstigt.
            </seg>
          </u>
          <note type="speaker" xml:id="i-afe343de3e527d16-0">
            Anf. 20 MAGDALENA ANDERSSON (M) replik:
          </note>
          <u who="magdalena_andersson_a0f475" xml:id="i-bbf13b23d7f3591e-1">
            <seg xml:id="i-a9d398173e48f5a0-0">
              Fru talman! Jag skulle kunna säga precis samma sak till Jan Lindholm.
              Var glad! Var nöjd! Säg att det är roligt att vi är på samma bog
              och på samma nivå! Kemikalieinspektionens handlingsplan presenterades
              i mars i år. Den sträcker sig över flera år och kommer att behandla
              vitt skilda, oerhört viktiga, frågor som vi alla står bakom och
              som vi alla tycker är bra.
            </seg>
            <seg xml:id="i-c13098dcaa93f1ee-0">
              Jag skulle vilja påstå att Jan Lindholm slår in dörrar som redan
              står vidöppna. Vi är där. Vi vill åt samma håll. Vi tycker att
              detta är viktigt. Men vi berättar också vad det är man ska göra
              och i vilken takt: Kemikalieinspektionen ska göra en bred genomgång
              av lagstiftningen för att identifiera en strategi för hur reglerna
              ska kunna utvecklas. Vi ska prioritera arbetet i OECD och EU.
              Vi ska verka för att metoderna i riskbedömningen utvecklas, att
              EU-lagstiftningen skärps och att det ställs ökade krav på företagen,
              att Sverige ska bli ett ledande medlemsland när det gäller förslag
              till förbud och att EU-lagstiftningen ska skärpas så att konsumenter
              inte ska kunna utsättas för hälsofarliga kemikalier. Vi ska verka
              för att Kemikalieinspektionen ska öka sin tillsyn och att vi ska
              ha en skärpt EU-lagstiftning när det gäller brett tillgänglig
              information.
            </seg>
            <seg xml:id="i-111524a2efd85601-0">
              Jag tycker att det här är någonting som Jan Lindholm skulle kunna
              ställa sig bakom och säga är väldigt, väldigt bra och att vi är
              överens, i stället för att som en Don Quijote slå mot en väderkvarn
              eller ägna sig åt att slå in dörrar som redan står på vid gavel.
            </seg>
          </u>
          <note type="speaker" xml:id="i-1889f8120ca3264d-0">
            Anf. 21 JAN LINDHOLM (MP) replik:
          </note>
          <u who="jan_lindholm_73d248" xml:id="i-011cbccc24e320df-2">
            <seg xml:id="i-05d7578158a63d77-0">
              Fru talman! Det Magdalena Andersson räknar upp är ju inte vad
              regeringen vill göra. Det är vad Kemikalieinspektionen föreslår
              att regeringen ska besluta att ge Kemikalieinspektionen i uppdrag
              att göra. Det uppdraget har man inte fått ännu.
            </seg>
            <seg xml:id="i-064d0f6924e254ae-0">
              Det är jättebra att Magdalena Andersson föregriper regeringens
              hantering av Kemikalieinspektionens förslag och talar om att det
              kommer. Då kunde Magdalena Andersson sätta lite mer press på regeringen
              och redan nu ställa sig bakom reservation 2 så att det blir tydligare
              att det här är vad regeringsunderlaget här i kammaren tycker ska
              ske. Får regeringen veta det går det kanske lite snabbare att
              komma dit.
            </seg>
            <seg xml:id="i-f5b0303e5c09c9fd-0">
              Magdalena Andersson valde att inte kommentera det faktum att
              den nya lagstiftningen endast gäller leksakernas åtkomliga delar.
              Jag tycker att det är en väsentlig fråga just när det gäller leksaker,
              eftersom jag vet hur leksaker hanteras.
            </seg>
            <seg xml:id="i-6fa65aad1a1114be-0">
              Sveriges regering har faktiskt haft nästan två år på sig att
              behandla den här frågan. Man borde ha försökt agera inom EU för
              att få en justering av de här reglerna. Även om vi i Miljöpartiet
              anser att 0,1 procent av cancerogena, mutagena och reproduktionsstörande
              kemikalier är för mycket det säger kunskapen, det säger till exempel
              Kemikalieinspektionen; det är för höga nivåer borde reglerna åtminstone
              gälla för alla delar av leksakerna. Varför har ni inte jobbat
              med det?
            </seg>
          </u>
          <note type="speaker" xml:id="i-98fd0ae41adc64ac-0">
            Anf. 22 MAGDALENA ANDERSSON (M) replik:
          </note>
          <u who="magdalena_andersson_a0f475" xml:id="i-bbf13b23d7f3591e-2">
            <seg xml:id="i-39de76ed2169d1ad-0">
              Fru talman! Jag skulle vilja påstå att den demokratiska processen
              måste följas. Därför finns det ingen som helst anledning för mig
              att ställa mig bakom den reservation som Jan Lindholm har lämnat.
              Vi har ett förslag till en handlingsplan som visar på pricken
              det som jag är övertygad om att alla i hela denna kammare ställer
              sig bakom.
            </seg>
            <seg xml:id="i-da9732a9c836b637-0">
              När det gäller det resultat som EU har kommit fram till vet ju
              Jan Lindholm, precis som övriga ledamöter borde veta, att en förhandling
              är en förhandling. Man kommer till en viss nivå och sedan är det
              liksom färdigt där. Antingen lämnar man förhandlingsbordet och
              säger att vi inte kommer längre än så här. Nu blir det absolut
              ingen skärpning alls. Eller också säger man: Okej, vi nöjer oss
              med detta och sedan får vi arbeta vidare i andra steg längre fram.
            </seg>
            <seg xml:id="i-fa289b23cb678a3f-0">
              Så här ser det ut i dag. Det är det här resultatet som har nåtts
              med de länder som finns i EU och efter de förhandlingar som har
              förts. Jag måste säga att för barnens skull är det här förslaget
              oändligt mycket bättre än det tillstånd vi har i dag.
            </seg>
          </u>
          <note type="speaker" xml:id="i-0918360b56fe5119-0">
            Anf. 23 MARIANNE BERG (V) replik:
          </note>
          <u who="marianne_berg_02e544" xml:id="i-0730352bf2b4020e-1">
            <seg xml:id="i-d67842da79cb7b67-0">
              Fru talman! Förslaget är en förhandling och med det ska vi vara
              nöjda, men jag är inte nöjd, för det är barnen som får betala
              priset.
            </seg>
            <seg xml:id="i-f7576b8089a81c79-0">
              I förslaget finns det, som Jan Lindholm tog upp tidigare och
              som jag också sade i mitt anförande, vissa steg framåt som är
              positiva. Men som Jan Lindholm tog upp finns det enormt många
              kryphål. Bland annat innebär det i praktiken att stora delar av
              ämnen kommer att finnas kvar, inte i de tillgängliga delarna utan
              de finns inuti. Dessa ämnen kan vara bly och kvicksilver.
            </seg>
            <seg xml:id="i-bb18c3c653b0c43e-0">
              Då undrar jag: Är det okej att bly och kvicksilver fortfarande
              finns kvar i barns leksaker i Sverige, i EU eller i världen? Varför
              satte inte regeringen ned foten och försökte på det skarpaste
              att även få med dessa delar?
            </seg>
            <seg xml:id="i-073c617eefd318fd-0">
              Jag kan säga att jag till viss del är nöjd men inte helt nöjd,
              för detta drabbar ju barnen och ingen annan. Är det industrins
              ärende vi ska gå eller är det barnens?
            </seg>
          </u>
          <note type="speaker" xml:id="i-dcbebf762baf4d26-0">
            Anf. 24 MAGDALENA ANDERSSON (M) replik:
          </note>
          <u who="magdalena_andersson_a0f475" xml:id="i-bbf13b23d7f3591e-3">
            <seg xml:id="i-34db3e972a4df067-0">
              Fru talman! Det går ju an att använda brösttoner på många olika
              sätt må jag säga. Men jag måste samtidigt säga att det är svårt
              om ens möjligt att hitta trovärdighet hos dem som ena stunden
              kräver att EU ska göra ytterligare saker och i nästa andetag säger
              att vi inte ska vara med i EU över huvud taget. Det är inte politisk
              hederlighet att som Vänsterpartiet eller Sverigedemokraterna göra
              på detta sätt, nej i ena sekunden och i nästa sekund kräva att
              man ska göra ännu mer. Gamla sanningar gäller än, fru talman,
              någon sorts ordning får det ändå vara i ett parti.
            </seg>
            <seg xml:id="i-790d19c72c74557c-0">
              När det gäller förhandlingar är det, fru talman, ungefär som
              jag sade till Jan Lindholm att en förhandling handlar om att ge
              och ta. Det handlar om att lyssna på varandra, att höra argument,
              att väga för och emot. Så är det i min värld vid förhandlingar.
            </seg>
            <seg xml:id="i-9fe12cb50738751c-0">
              I Marianne Bergs värld, där man säger att Sverige ger vika i
              förhandlingar i EU, verkar det ju vara som på den gamla kommunisttiden.
              Tala om precis hur det ska vara och fatta och rätta er därefter!
              Så är det inte när man är flera parter som respekterar och lyssnar
              på varandra.
            </seg>
          </u>
          <note type="speaker" xml:id="i-c0522ca1f176d5f5-0">
            Anf. 25 MARIANNE BERG (V) replik:
          </note>
          <u who="marianne_berg_02e544" xml:id="i-0730352bf2b4020e-2">
            <seg xml:id="i-224cb20a95305934-0">
              Fru talman! När man inte har något annat att komma med brukar
              man säga att Vänsterpartiet står för den gamla kommunisttiden.
              Det är ett lågvattenmärke.
            </seg>
            <seg xml:id="i-0502252c21474c86-0">
              I EU är vi med. Det har vi deklarerat. Sedan tycker inte vi att
              allting är positivt och slår på trumman, jublar och sjunger. Vi
              är med och vi tar vårt ansvar. Det är därför jag står här i dag
              och säger att vi borde ha satt ned foten mer. Ska vi vara med
              i EU måste vi också kunna påverka, eller hur? Precis.
            </seg>
            <seg xml:id="i-a26f0163c5f55f1f-0">
              Jag fick inget svar på min fråga när jag tog upp innehållet av
              bly och kvicksilver: Vems intressen gäller? Är det industrins
              eller är det barnens?
            </seg>
            <seg xml:id="i-b0b224bf6707ac01-0">
              Om nu inte Magdalena Andersson med sina allianskamrater vill
              ge regeringen i uppdrag att verkligen sätta ned foten och totalförbjuda
              kemikalier eller andra giftiga ämnen i leksaker, kan ni inte då
              för att säkerställa detta ställa er bakom att den tredje part
              som jag tog upp, laboratorier utan koppling till leksaksindustrin,
              ska kunna gå in och göra obligatoriska säkerhetskontroller av
              leksaker? Är inte det ett sätt att komma ett steg framåt? Varför
              kan ni inte ens ställa er bakom det? Det är min fråga.
            </seg>
          </u>
          <note type="speaker" xml:id="i-c14620565e279208-0">
            Anf. 26 MAGDALENA ANDERSSON (M) replik:
          </note>
          <u who="magdalena_andersson_a0f475" xml:id="i-bbf13b23d7f3591e-4">
            <seg xml:id="i-fd2a2fdbb78b5b51-0">
              Fru talman! Jag har väldigt svårt att förstå vad det är för fel
              på att Sverige ska bli ett ledande medlemsland i EU när det gäller
              att ta fram förslag till förbud och liknande för farliga kemikalier
              och så vidare, det som Kemikalieinspektionen rapporterar i sin
              handlingsplan.
            </seg>
            <seg xml:id="i-8dffd914bd939c3a-0">
              Jag vet inte om Marianne Berg har läst den här skriften, i varje
              fall har jag tagit fram Vänsterpartiets program. Här står det
              att man kräver att EU ska upplösas och att Vänsterpartiet arbetar
              för ett svenskt utträde ur EU. Så står det i det papper som jag
              har hämtat på nätet.
            </seg>
            <seg xml:id="i-af03c3d9480bf974-0">
              Det står också när det gäller Sverigedemokraterna om ett omedelbart
              utträde ur Europeiska unionen.
            </seg>
            <seg xml:id="i-e399f169cd428cbb-0">
              Partier som inte vill vara med i ett samarbete, ett sammanhang,
              tycker ändå att detta samarbete, detta sammanhang, ska leda till
              ännu mycket mer än vad som har skett. Så är det. Det kan jag konstatera.
            </seg>
          </u>
          <note type="speaker" xml:id="i-e07fe2966e1e2541-0">
            Anf. 27 JAN ERTSBORN (FP):
          </note>
          <u who="jan_ertsborn_2e66ba" xml:id="i-14dd3b6f5d68894f-0">
            <seg xml:id="i-6390fd3e0ec7545b-0">
              Fru talman! Jag är morfar till sex barnbarn i åldrarna mellan
              fem och tio år. Dessa livliga små barn leker dagligen hemma, på
              förskolan och på fritis med en massa leksaker. När vi i dag kan
              ta ett beslut om att skärpa säkerheten på dessa leksaker blir
              det naturligtvis inte svårare för mig att se barnbarnen i ögonen.
              Det blir betydligt lättare att se när barnbarnen leker med leksaker
              vars säkerhet har ökat ganska rejält genom den här lagstiftningen.
            </seg>
            <seg xml:id="i-548a2154885ed5e1-0">
              Lagstiftningen kan betraktas nationellt. Jag kan inte se annat
              än att det finns ett stort värde i att det finns ett fullharmoniseringsdirektiv
              i EU i 27 stater där alla barnen i dessa stater kommer att få
              del av den ökade säkerheten. Det är för mig ett bra tecken på
              hur EU går framåt.
            </seg>
            <seg xml:id="i-255135f84fcc9493-0">
              Vi har hört att en del debattörer vill gå längre. Vi vill alla
              gå längre. Magdalena Andersson har tydligt förklarat att vi vill
              fortsätta arbetet. Det är inte en slutstation när vi klubbar lagtexten
              i dag utan vi går vidare.
            </seg>
            <seg xml:id="i-151ff9cad4550bb4-0">
              Det finns framför allt tre myndigheter som nu får utökade möjligheter,
              rättigheter och skyldigheter. Jag talar om Konsumentverket, Elsäkerhetsverket
              och Kemikalieinspektionen. Det känns för mig betryggande att dessa
              myndigheter finns och att de kan arbeta vidare. Det känns också
              betryggande att vi är överens i skrivningarna om att vi ska gå
              vidare. En mig närstående minister i regeringen har hand om ärendena.
              Jag är helt övertygad om att statsrådet Birgitta Ohlsson kommer
              att se till att arbetet fortsätter. Men Rom byggdes inte på en
              dag.
            </seg>
            <seg xml:id="i-58f18441e1293113-0">
              Jag instämmer i stora delar i vad Magdalena Andersson har sagt.
              Jag yrkar bifall till utskottets förslag till riksdagsbeslut och
              avslag på reservationerna.
            </seg>
          </u>
          <note type="speaker" xml:id="i-91f861e61d3c9ba3-0">
            Anf. 28 PER LODENIUS (C):
          </note>
          <u who="per_lodenius_87c57d" xml:id="i-8b3a0668a55c863a-0">
            <seg xml:id="i-5509dbd97e25fcff-0">
              Fru talman! Det är nu dags att ersätta nuvarande lag om leksakers
              säkerhet från 1992. Som i många andra sammanhang kommer detta
              initiativ från EU genom ett direktiv. Det nya direktivet innebär
              att säkerhetskraven för leksaker skärps på flera områden. Det
              handlar bland annat om kvävningsrisker, kemiska risker och ljudnivåer.
              Dessutom preciseras företagens skyldigheter på en rad punkter
              så att det blir tydligare vad som krävs av var och en som tillhandahåller
              en leksak. Tanken är att underlätta säkerhetsarbetet för både
              branschen och de marknadskontrollerande myndigheterna.
            </seg>
            <seg xml:id="i-4bfaab75f8ea4a7d-0">
              Jag välkomnar dessa skärpningar, och jag kan tycka att en gränsöverskridande
              harmonisering är viktig på detta område. Som förälder och vuxen
              vill jag veta att de leksaker som hamnar i våra leksaksaffärer
              inte skadar den unge konsumenten och användaren.
            </seg>
            <seg xml:id="i-2d90c6f85568d957-0">
              Redan i dag har vi inom EU en väletablerad märkning av leksaker.
              Tittar man noga på leksakskartongerna kan man någonstans se märket
              CE. Genom CE-märket bekräftar tillverkaren att leksaken uppfyller
              säkerhetskraven. CE-märket är obligatoriskt för leksaker, och
              märkningen ska vara väl synlig, lättläst och beständig, som det
              står i lagen. Det strider också mot leksakslagen att sälja en
              leksak utan CE-märkning.
            </seg>
            <seg xml:id="i-28562986febba80a-0">
              Konsumenter kan uppfatta CE-märket som en kvalitetssymbol som
              betyder att leksaken i fråga är testad och säker. Men märket kan
              vara grovt vilseledande om det sitter på en leksak som visar sig
              inte uppfylla säkerhetskraven. Därför är en effektiv kontroll
              av import och försäljning av yttersta vikt. Målet för direktivet
              om leksakers säkerhet är just att garantera en hög säkerhetsnivå
              för leksaker och en väl fungerande inre marknad genom att fastställa
              harmoniserade säkerhetskrav för leksaker och minimikrav för marknadsövervakning.
            </seg>
            <seg xml:id="i-dd7a055ad8090043-0">
              Förslagen till strängare säkerhetskrav för leksaker är i stort
              bra. Det gäller även de kompletterande bestämmelserna om marknadskontroll
              och förstärkta regler om ekonomiska aktörers dokumentation.
            </seg>
            <seg xml:id="i-474162c12e1d4886-0">
              Fru talman! Barn tillhör våra mest sårbara konsumenter och har
              inte alltid förmåga att kalkylera risker och skydda sig själva.
              Barn är beroende av att de produkter som är tillverkade särskilt
              för dem inte skadar utan är så säkra som möjligt. Som vuxen är
              det också naturligt att förvänta sig att CE-märkta leksaker är
              testade och så säkert konstruerade som möjligt. Som förälder eller
              vuxen ska man inte heller behöva förlita sig på att leksakers
              säkerhet i alla situationer garanteras av att man hela tiden effektivt
              övervakar barnen som leker med dem. Därför är det bra att det
              i den nya lagen införs en bestämmelse om att man endast i vissa
              enstaka fall kan bedöma säkerheten genom att utgå ifrån att en
              vuxen ständigt övervakar barnet.
            </seg>
            <seg xml:id="i-3f1c2af92bbdc31a-0">
              Svensk Handel har i sitt remissvar klagat över att lagförslaget
              blir svåröverskådligt för företagen. Man säger också att förslaget
              saknar den tydlighet om olika parters ansvar och uppgifter som
              finns i direktivet om leksakers säkerhet. Kritiken grundar sig
              på att regeringen inte varit lika detaljerad i sin utformning
              av propositionen jämfört med EU-direktivet. Anledningen till detta
              är att det nya direktivets materiella bestämmelser är mycket detaljerade
              och lämpar sig inte för en fullständig lagreglering.
            </seg>
            <seg xml:id="i-79bfb740e15e8591-0">
              Jag delar regeringens och utskottets bedömning att regleringen
              av leksakers säkerhet i huvudsak ska ske genom myndighetsföreskrifter.
              Det ger större flexibilitet om det uppstår behov av justeringar.
              Direktivets mer grundläggande bestämmelser, till exempel det allmänna
              säkerhetskravet och de ekonomiska aktörernas huvudsakliga skyldigheter,
              tas däremot direkt in i lagen.
            </seg>
            <seg xml:id="i-9a50c603cf960ed6-0">
              Med detta sagt utesluter jag dock inte att det behövs riktade
              informationssatsningar mot näringslivet för att underlätta för
              de enskilda företagen som berörs av den nya lagen.
            </seg>
            <seg xml:id="i-501f9253aa8d4a28-0">
              Leksaksdirektivet som vi nu införlivar i svensk lag är ett så
              kallat fullharmoniseringsdirektiv, som vi har hört flera säga
              tidigare. Det innebär att medlemsstaterna inte får besluta om
              ytterligare begränsningar av leksakers fria rörlighet på den inre
              marknaden än de som direktivets regler medger. Den säkerhetsnivå
              som fastställs i direktivets regler får inte på något sätt höjas
              eller sänkas på nationell nivå. Bland de motionsyrkanden som väckts
              finns förslag på åtgärder som går längre än direktivets bestämmelser.
            </seg>
          </u>
          <note xml:id="i-22622877f6d295cd-0">
            Fru talman! Jag yrkar därmed bifall till utskottets förslag och
            avslag på motionerna.
          </note>
          <note type="speaker" xml:id="i-289a6be6bf34361c-0">
            Anf. 29 MARIANNE BERG (V) replik:
          </note>
          <u who="marianne_berg_02e544" xml:id="i-0730352bf2b4020e-3">
            <seg xml:id="i-9b99ba8b3b0de4a7-0">
              Fru talman! Det talas om ett steg i rätt riktning och att arbetet
              ska fortsätta. Det har jag nu hört tre talare från Alliansens
              sida säga. Men varför inte göra det rätta från början och arbeta
              för ett totalförbud för alla giftiga kemikalier och andra ämnen
              i leksaker? Varför vågar inte regeringen sätta ned foten?
            </seg>
            <seg xml:id="i-02f47335431420e7-0">
              Jag fick inget svar från Magdalena Andersson när det gällde de
              delar som finns inuti en leksak. Höljet kan vara helt okej, men
              delarna i en leksak som går sönder kan innehålla giftiga ämnen.
              Det kan vara fråga om bly eller kvicksilver. Är det enligt Centerpartiet
              helt okej att strunta i detta?
            </seg>
            <seg xml:id="i-a79f7b3a45573d99-0">
              I det här ärendet tog Per Lodenius upp CE-märkningen, men i detta
              ärende står CE-märkningen för check everything för mig.
            </seg>
          </u>
          <note type="speaker" xml:id="i-9868b1cae2722342-0">
            Anf. 30 PER LODENIUS (C) replik:
          </note>
          <u who="per_lodenius_87c57d" xml:id="i-8b3a0668a55c863a-1">
            <seg xml:id="i-f93599529ddbbed1-0">
              Fru talman! CE check everything är bra, men det är den gamla
              lagstiftningen. I den nya lagstiftningen kommer reglerna om uppföljningen
              av våra tre myndigheter att vara tydligare Konsumentverket, Elsäkerhetsverket
              och Kemikalieinspektionen.
            </seg>
            <seg xml:id="i-f8bd17b10d2f9c08-0">
              I den lag vi nu antar står det om innehåll i leksaker, och som
              finns i EU-direktivet, att leksaker ska vara säkra utifrån att
              de används som de är tänkta att användas och på andra sätt som
              de kan tänkas användas. I det tolkar jag in det får väl göras
              en prövning när situationen uppstår att det innebär att man inte
              ska kunna plocka sönder leksakerna på olika sätt. Dessutom framgår
              det också att innehållet av kemikalier måste vara lågt.
            </seg>
            <seg xml:id="i-db09fd3c79a202e7-0">
              Vi kommer att fortsätta att jobba med frågan. Vi måste anta lagstiftningen
              i rätt ordning. Vänsterpartiets yrkande innebär att lagstiftningen
              faller. Då är det bättre att anta lagen nu så att 27 stater kan
              anta strängare regler för leksakerna, och sedan får vi jobba vidare
              med frågan. Låt oss anta lagen, gå vidare och få en strängare
              lagstiftning vad gäller leksakers säkerhet. Det är positivt. Det
              hoppas jag att Marianne Berg tycker.
            </seg>
          </u>
          <note type="speaker" xml:id="i-08c5d683345f59fc-0">
            Anf. 31 MARIANNE BERG (V) replik:
          </note>
          <u who="marianne_berg_02e544" xml:id="i-0730352bf2b4020e-4">
            <seg xml:id="i-9a49153e1706cc8e-0">
              Fru talman! Jag tycker att vissa små steg är positiva, men jag
              är inte nöjd. Min roll är att försöka påverka regeringen och regeringens
              agerande i EU. För mig är det en självklarhet och en fråga om
              demokrati.
            </seg>
            <seg xml:id="i-37aa11c42f290ec0-0">
              Men om vi då ska slippa gå så långt, varför kan man inte ställa
              sig bakom att en tredje part får granska leksakernas innehåll,
              om de innehåller giftiga ämnen eller kemikalier? Varför låta det
              vara upp till leksaksindustrin själv? Varför kan inte Centerpartiet
              säga ja till att ett oberoende laboratorium ska utföra dessa sysslor?
            </seg>
            <seg xml:id="i-ac7f9e1ad0df4719-0">
              Det är det jag säger: Är det industrins intressen, som jag tolkar
              det, eller barns hälsa som kommer först när man inte ens kan ställa
              sig bakom att en tredje part ska kunna få granska leksakernas
              säkerhet?
            </seg>
          </u>
          <note type="speaker" xml:id="i-7ad4e084db763e31-0">
            Anf. 32 PER LODENIUS (C) replik:
          </note>
          <u who="per_lodenius_87c57d" xml:id="i-8b3a0668a55c863a-2">
            <seg xml:id="i-fbfc47d582fa989a-0">
              Fru talman! Återigen, Marianne Berg: Vem ska vi sätta i första
              rummet? Det är självklart barnen. Lagstiftningen är till för dem.
            </seg>
            <seg xml:id="i-f1fb05c78133e5a8-0">
              Det som Marianne Berg nu tar upp skulle innebära att lagstiftningen
              faller, och det är inte det vi vill. Det är bra att vi antar den
              här lagstiftningen nu, och vi jobbar vidare. Dessutom har Kemikalieinspektionen
              presenterat sitt förslag de gjorde det i mars och man jobbar nu
              vidare med det. Det är väl bra att fortsätta att jobba med de
              här delarna, och vi har möjlighet att göra det.
            </seg>
            <seg xml:id="i-e3be8f3b8165e9ac-0">
              Nu får vi en lagstiftning som är bättre än den vi haft sedan
              1992 och en lagstiftning som gäller över hela Europa, hela EU.
              Även om vi handlar på nätet eller om vi åker utomlands och handlar
              varifrån leksakerna än kommer får även barn i andra länder en
              säkerhet kring sina leksaker.
            </seg>
            <seg xml:id="i-26becc3ce133aad9-0">
              Jag tycker att det här är en bra lag. Det är en bra början. Jag
              tycker att vi ska fortsätta att jobba med det här. Det regeringen
              har kommit fram med och det vi antar här i kammaren i dag är en
              bra lagstiftning.
            </seg>
          </u>
          <note type="speaker" xml:id="i-35a0b69b59efc13b-0">
            Anf. 33 OTTO VON ARNOLD (KD):
          </note>
          <u who="otto_von_arnold_3b8093" xml:id="i-ab1b43ebd7983699-0">
            <seg xml:id="i-e87e8cadae4ae039-0">
              Fru talman! Vi har i dag att fatta beslut om en ny lag om leksakers
              säkerhet. Vi ersätter en gammal lagstiftning som inte höll måttet.
              Den nya lagstiftningen bygger, som nämnts här tidigare, på ett
              fullharmoniserat EU-direktiv, vilket är en klar fördel. Vi får
              en gemensam lagstiftning i hela Europa.
            </seg>
            <seg xml:id="i-404288e1cdd47e57-0">
              Genom förhandlingar har vi kommit fram till en väsentligt bättre
              lagstiftning än den vi hade tidigare. Den gamla var otillräcklig
              ur säkerhetssynpunkt. Det var ett flertal olyckor med farliga
              leksaker som gav personligt lidande för många små barn och stora
              samhälleliga kostnader. Det fanns en otillräcklig marknadskontroll
              och ett antal oseriösa importörer av lågprisprodukter som definitivt
              inte uppfyllde kraven.
            </seg>
            <seg xml:id="i-3554f169ce228ec9-0">
              Det är synnerligen viktigt att skydda de svagaste och mest utsatta.
              Hela kammaren är överens om detta. Därför är det positivt med
              den lagstiftning som nu kommer fram. Den täcker hela branschen
              från tillverkare till importörer, återförsäljare och detaljhandel
              alla som kommersiellt hanterar leksaker. Den påverkar också de
              marknadsreglerande myndigheterna och givetvis också konsumenterna.
            </seg>
            <seg xml:id="i-f2c5757ca52f4654-0">
              De flesta leksaker som tillverkas och säljs i Europa kommer till
              90 procent från Sydostasien. Vi kan väl i solidaritetens namn
              glädja oss åt att de som producerar leksaker får mindre farliga
              ämnen att hantera. Det är en bieffekt, men vi får inte glömma
              bort den.
            </seg>
            <seg xml:id="i-99e64321b4811f5a-0">
              Det har på ett föredömligt sätt beskrivits hur lagen fungerar
              och vilka delar den består av. Det är alltså en lagstiftning,
              och med den följer även föreskrifter och förordningar. Där blir
              då Kemikalieinspektionen, Konsumentverket och Elsäkerhetsverket
              involverade.
            </seg>
            <seg xml:id="i-ce5f26fbf814b056-0">
              Det är en god sammanhållning inom EU. Man har lyckats få fram
              de här bitarna. Detta är inte en slutprodukt, utan det pågår hela
              tiden en dynamisk process. För att få koll på de olika kemiska
              ämnena sker det ett utbyte inte bara i Norden utan även i Frankrike.
              Kemikalieinspektionen är mycket nöjd med det samarbete som finns
              och ser att man kommer att arbeta vidare med det här.
            </seg>
            <seg xml:id="i-a67af89e1583c8f3-0">
              Jag vill beröra en sak till, och det gäller ideella organisationer.
              Det finns en reservation där man inte vill göra undantag för ideella
              organisationer.
            </seg>
            <seg xml:id="i-1d0f247cda15a589-0">
              För det första måste man konstatera att ideella organisationer
              som på ett kommersiellt sätt tillhandahåller leksaker inte är
              undantagna. För det andra är leksaker objekt som är avsedda för
              barn upp till 14 år, och det ska vara kommersiella produkter.
            </seg>
            <seg xml:id="i-406f7d593cecbb54-0">
              Det finns leksaker som inte är leksaker. En gammal tennsoldat
              som är gjord av bly och tenn och målad med en farlig färg som
              säljs på en leksaksauktion är inte en leksak. Det är ett samlarobjekt,
              och den är undantagen. Det är en sak för sig.
            </seg>
            <seg xml:id="i-c332f3cbe5bab075-0">
              Att hantera och lagreglera de ideella organisationer som inte
              är kommersiella är ett svårt undantagsfall som kommer att stöta
              på det här. Risken är att vi får svåra gränsdragningsproblem.
              Man kommer framför allt att hindra de goda krafterna och de goda
              syftena med välgörenhet. Den här lagstiftningen är inte speciellt
              lämpad för att hindra de onda syftena, och det finns effektivare
              lagstiftning för det.
            </seg>
            <seg xml:id="i-2a14da5a98312591-0">
              I en reservation tas upp att vi ska undvika gifter. Det är jag
              den förste att hålla med om. Jag skulle nästan vilja påstå att
              det är lätt att hemfalla åt populism och säga att vi ska ha ett
              giftfritt samhälle, få bort alla farliga ämnen och ha total säkerhet.
              Vi måste ändå vara realistiska. Vatten kan också vara giftigt,
              fru talman, men det vill vi inte låtsas om. Det är också andra
              saker som är mer eller mindre giftiga. Det finns en bra katalog
              i direktivet där detta framgår, med gränsvärden och så vidare.
            </seg>
            <seg xml:id="i-1cfbcfb20d9668a9-0">
              Det finns alltså ett definitionsproblem när det gäller gifter
              och hur de ska hanteras. Man har gått långt, och det pågår ett
              väl fungerande arbete. Det är viktigt att framhålla detta.
            </seg>
            <seg xml:id="i-7cab521b55a42808-0">
              Slutligen vill jag yrka avslag på reservationerna och bifall
              till förslaget i betänkandet.
            </seg>
          </u>
          <note type="speaker" xml:id="i-bf9a2af550b457ed-0">
            Anf. 34 JAN LINDHOLM (MP):
          </note>
          <u who="jan_lindholm_73d248" xml:id="i-011cbccc24e320df-3">
            <seg xml:id="i-5f29e7930ea91082-0">
              Fru talman! Med tanke på den argumentation som har förekommit
              från de fyra regeringspartiernas sida måste jag komplettera något.
            </seg>
            <seg xml:id="i-b3b173d5cfd35518-0">
              För det första är vi som har reservationer i betänkandet inte
              negativa till de framsteg som har gjorts, så ni ska inte framställa
              det så.
            </seg>
            <seg xml:id="i-9d4e17c229e7a3db-0">
              För det andra har vi nu hört en representant, Otto von Arnold,
              från de fyra partierna säga att det som Magdalena Andersson påstod
              var regeringens politik är populism. Det som än så länge är populism
              är ett förslag från Kemikalieinspektionen som man vill att regeringen
              ska börja jobba med. Men det viktigaste är kanske propositionen.
            </seg>
            <seg xml:id="i-a8ca4f6ce3f439e4-0">
              Man argumenterar på det sättet att man säger att detta var förhandlingsresultatet,
              att det var hit man kunde komma. När regeringen bearbetar en fråga
              skickar man ut den, och i detta fall finns det ett stort antal
              remissyttranden. I Sverige är vi noga med att vi har transparens
              och måna om att vi har en fungerande demokrati. Men här finns
              inte redovisat att regeringen har försökt se till att de här restriktionerna
              skulle gälla även de icke åtkomliga delarna. Det finns inte redovisat
              att man har försökt använda sig av det förslag som kommer från
              Kemikalieinspektionen, som ju hyllas av åtminstone tre av regeringens
              företrädare, om att försöka använda miljölagstiftning i stället
              för hänsyn till leksaker för att lyckas få igenom skarpare regler
              när det gäller CMR-kemikalierna i leksaker.
            </seg>
            <seg xml:id="i-696199d5b2a15aad-0">
              Jag tycker att det är jättebra att vi har fått reda på att det
              som Kemikalieinspektionen föreslår kommer att bli regeringspolitik,
              även om ett av regeringspartierna tycker att det är populism.
              Men föreslås detta från regeringssidan kommer ni att få stöd från
              de tre oppositionspartierna det är jag helt övertygad om.
            </seg>
          </u>
          <note xml:id="i-2cd6f7df7a141e0a-5">
            Överläggningen var härmed avslutad.
          </note>
          <note xml:id="i-7379796d98cc4e96-0">
            18 § Europarådet
          </note>
          <note xml:id="i-6a9cd3377d238898-6">
            Föredrogs
          </note>
          <note type="speaker" xml:id="i-a527d1706107fa50-0">
            Anf. 35 BJÖRN VON SYDOW (S):
          </note>
          <u who="bjorn_von_sydow_bb027a" xml:id="i-b4614120c7ef4baa-0">
            <seg xml:id="i-344c7bca6ef5c1a7-0">
              Herr talman! Utrikesutskottets betänkande om Europarådet innehåller
              en rad viktiga uttalanden från utskottet om hur riksdagen efter
              sina beslut vill att den svenska delegationen vid den parlamentariska
              församlingen ska arbeta. Det gäller till exempel Turkiets politik
              för att verkligen genomföra Europakonventionens åtaganden och
              krav. Det gäller också en uppmaning till oss att ändra det beslut
              som församlingen tog i början av oktober förra året om att anställda
              inom vården ska kunna välja att inte utföra aborter.
            </seg>
            <seg xml:id="i-bb19c2b90e2dba5b-0">
              Det gäller vidare EU:s anslutning till den europeiska domstolen
              för de mänskliga rättigheterna och den stora konventionen och
              att detta ska ske snart. Det gäller förändringarna inom domstolen
              för att få den effektivare, men utskottet tar avstånd från tanken
              att genom avgifter minska antalet överklagade domar eller förvaltningsmål.
              Och det gäller en uppmaning att vara klar och tydlig i värnandet
              om yttrandefrihet och öppenhet i medlemsstater och grannländer.
            </seg>
            <seg xml:id="i-df7600016589f60b-0">
              Herr talman! Jag ser mycket positivt på att utskottet på det
              här sättet ger en inriktning åt vår delegation för hur vi ska
              arbeta. Det sker någon sorts parlamentarisering mellan utskott,
              delegation och naturligtvis hela kammarens kommande beslut. Jag
              tycker att det är en riktig utveckling.
            </seg>
            <seg xml:id="i-6b51c4e8d353ab7e-0">
              Däremot har vi kritik från socialdemokratiskt håll mot att utrikesutskottet
              och riksdagen inte riktar sig också till regeringen i hur vår
              politik i Europarådet bör vara. Vi socialdemokrater tycker att
              regeringen bör vara snabbare och framför allt årlig med sina redovisningar
              av vad regeringen gör i Europarådet, främst i ministerkommittén.
            </seg>
            <seg xml:id="i-fd14b9ef5f8b5ba8-0">
              Den parlamentariska delegationen lämnar varje år som en klocka
              en rapport som därmed kan granskas. Men regeringen har under senare
              år skjutit på och minskat frekvensen av rapporterna till kammaren.
              Vi tycker att det på det sättet inte blir den riktiga årliga parlamentarisering
              av relationerna och politiken mellan riksdagen och regeringen
              vad gäller agerandet i Europarådets ministerkommitté.
            </seg>
            <seg xml:id="i-61904a13773115c9-0">
              En annan invändning som vi har gäller bedömningarna av vad regeringen
              gör beträffande Vitryssland och Ryssland. Från socialdemokratiskt
              håll menar vi att regeringen och utrikesministern beträffande
              Ryssland i skrivelsen inte lämnar en samlad analys av den auktoritära
              statsordning som finns i Ryssland åtminstone sedan 2003. Vi menar
              att det hade varit möjligt att ge en ordentlig, bredare och djupare
              analys av den ryska statsordningen för att vi därigenom ska få
              klart för oss vad det är som leder till att Rysslands politik
              många gånger är oförutsägbar och i strid med Europakonventionen
              och andra internationella åtaganden och konventioner.
            </seg>
            <seg xml:id="i-fcbc59083bbde245-0">
              Vi exemplifierar vår kritik med att förra året var det ett antal
              ryska parlamentariker som för första gången på länge, efter ordentliga
              förhandlingar internt, kom fram till att det var möjligt att rikta
              kritik mot den ryska regeringen och myndigheterna för hur det
              var i norra Kaukasus. Vi menar att den svenska regeringen borde
              ta fasta på den uppmaningen och därmed ständigt konstruktivt framhålla
              att Ryssland måste sköta sina åtaganden för mänskliga rättigheter
              och demokrati på ett bättre sätt.
            </seg>
            <seg xml:id="i-36ba84f7d0f3edcf-0">
              Ytterligare en fråga om regeringens agerande gäller att vi önskar
              att regeringen agerar för att EU ratificerar konventionen mot
              människohandel. EU självt bör tillträda denna så att vi får en
              gemensam normbildning och ett säkert rättsområde i Europa kring
              de stora sociala och mänskliga problem som människohandeln innebär.
            </seg>
            <seg xml:id="i-7eeab24af8307918-0">
              Det kan sägas även på det sättet att det ska vara 27 EU-länder
              plus 20 icke-EU-länder, eller 20 icke-EU-länder och 27 EU-länder.
              Det ska inte vara avgörande vilken av rättsordningarna som ligger
              först; de ska vara gemensamma.
            </seg>
            <seg xml:id="i-0d9de7ad957d25d1-0">
              Herr talman! Sedan generalsekreteraren Thorbjørn Jagland tillträdde
              2009 har tonvikterna för församlingen legat på Ryssland och Georgien
              efter det rysk-georgiska eller georgisk-ryska kriget 2008. Det
              är oroande hur lite av vapenstilleståndsavtalet som genomförs
              i Sydossetien och Abchazien. Men det är också oroande, herr talman,
              att Georgien är alltmer isolerat i Europarådet. Det gäller, såvitt
              vi kan se, ministerkommitténs sammanträden och delvis den parlamentariska
              församlingen. Där framsteg kan ske gäller den humanitära sidan,
              och det är en viktig sak att Tina Acketoft har blivit ny rapportör
              angående mänskliga problem som en konsekvens av det rysk-georgiska
              kriget. Vår kommissionär Thomas Hammarberg har tillträde som egentligen
              ingen annan till Sydossetien och Abchazien.
            </seg>
            <seg xml:id="i-03ecd81fe8b92ed4-0">
              Herr talman! Turkiet: Presidenten i dagens församling Çavuşoğlu
              är en framstående politiker, anser jag. Men den turkiska statstutvecklingen
              är oroande. Situationen när det gäller yttrandefriheten är bekymmersam.
              Jag fick senast för någon dag sedan från vår ledamot Mats Johansson
              en rapport om att den turkiska staten nu avser att lägga på någon
              sorts filter för varje Internetanvändare som tydligen ska sortera
              och sortera bort vissa typer av material ur Internet.
            </seg>
            <seg xml:id="i-39030e292f756004-0">
              Kandidatnomineringarna är inte rimliga inför det kommande parlamentsvalet.
              Kandidater underkänns. Det är synnerligen viktigt att valövervakningen
              är omfattande och effektiv. Även om så är fallet finns det en
              kritik från Europarådets majoritet kring hur höga spärrarna är
              i det turkiska valsystemet, vilket bidrar till att minoriteter
              av olika slag har svårt att göra sig gällande.
            </seg>
            <seg xml:id="i-e906b46c94858283-0">
              Det är ett bekymmer att AK-partiet under ledning av Erdogan under
              senare tid förefaller ha slagit in på en linje som inte går i
              den positiva demokratiska riktning som karakteriserat de senaste
              åren. Det är en hotande, jag vågar nästan säga, katastrof om Frankrikes
              och Tysklands vägran att låta Turkiet kunna tänkas bli en medlem
              i EU från den turkiska statsledningen svaras med att man går ifrån
              Europarådets normer och övervakningssystem. Den svenska inställningen
              till turkiskt medlemskap i EU är riktig, men oklarheterna i Turkiets
              demokratiska utveckling måste även vi besinna.
            </seg>
            <seg xml:id="i-8e1ae757638af12f-0">
              När det gäller Europarådets inre reformering, som i hög grad
              generalsekreteraren leder, handlar det om att minska byråkrati
              och kostnader och att också inte låta domstolen få del i ökade
              budgetmedel utan motsvarande inre reformer. Jag är positiv till
              det, och det är vi nog allihop. Vår egen församling har också
              ett inre reformarbete att stå för. Jag hoppas att det ska kunna
              rapporteras till Sveriges riksdag om några månader.
            </seg>
            <seg xml:id="i-605780c5025c08d9-0">
              I dag presenteras rapporten Living together, eminent persons
              report , av bland annat Joschka Fischer, Emma Bonino och Vladimir
              Lukin på en konferens. Combining diversity and freedom in 21st
              Century heter den. Den fokuserar på minoriteterna med sina förtecken,
              vilka de nu kan vara. Och den största minoriteten, och jag vågar
              säga med de största bekymren ur synpunkten mänskliga rättigheter,
              är romerna. När denna rapport fokuserar på utmaningarna är det
              de kvarstående problemen kring romerna som är Europas största
              människorätts- och egentliga demokratiproblem. Jag hoppas att
              rapporten, som ska komma i dag, kommer att kunna läsas som en
              toleransens men också lagbundenhetens läsebok och lärobok.
            </seg>
            <seg xml:id="i-de915aed138138b6-0">
              Utvecklingen i Tunisien, Marocko och kanske också fler länder
              i norra Afrika och Mellanöstern är lovande, för att inte säga
              potentiellt fantastisk. Det finns ett stort utrymme för Europarådet
              att stå för de demokratiska rättsstatliga och i vid mening demokratiska
              perspektiven på ett ömsesidigt samarbete. I församlingen har vi
              hittat på en ny form för detta som heter partnerskap för demokrati.
              Marocko och Tunisien förefaller kunna gå denna väg, Egypten skulle
              kunna göra det så här långt, kanske ytterligare något land. De
              går den positiva vägen, och Europeiska unionen har hittills spelat
              en liten roll, kanske på grund av intern splittring i den utsatta
              situation som många EU-länder befinner sig i ekonomiskt och delvis
              socialt.
            </seg>
            <seg xml:id="i-708282e7c008578b-0">
              Jag tror att med stöd från Europeiska kommissionens finanser
              skulle det vara möjligt för Europarådet att bli en mycket viktig
              internationell kontaktmöjlighet för stöd och samordning av demokratin
              i de länder som står på tröskeln till att gå den vägen.
            </seg>
            <seg xml:id="i-080ea4fd673292bf-0">
              Herr talman! Jag yrkar bifall till reservationerna 1, 2, 3 och
              4. Men jag ska försöka, herr talman, att låta bli att begära votering
              i eftermiddag, så får vi se om vi inte vinner en hel del tid.
            </seg>
          </u>
          <note type="speaker" xml:id="i-2b8a6e1adc76c0f6-0">
            Anf. 36 BODIL CEBALLOS (MP):
          </note>
          <u who="bodil_ceballos_02855b" xml:id="i-832296fd6f9da595-0">
            <seg xml:id="i-8d7a5cc301ada478-0">
              Herr talman! Jag kommer att begränsa mig till att tala om en
              av de reservationer som har lämnats in och som också Björn von
              Sydow tog upp, den om människohandel, reservation nr 4, som jag
              också börjar med att yrka bifall till.
            </seg>
            <seg xml:id="i-7066332953e16511-0">
              Vi har talat mycket om brott mot mänskligheten de senaste månaderna.
              Då har det i synnerhet handlat om diktatorers brott mot sin egen
              befolkning, men det finns många former av brott mot mänskligheten.
              Människohandel är enligt FN en sådan. Även om mycket gjorts för
              att stävja den och lagföra förövarna i vissa länder är det en
              kamp som är svår att vinna när levnadsstandard och synen på människors
              värde och mänskliga rättigheter skiljer sig så markant åt från
              ett land till ett annat.
            </seg>
            <seg xml:id="i-3e13193251675e52-0">
              Jag tänkte i går att jag skulle plocka fram lite aktuell statistik
              inför dagens debatt, men att få fram både korrekt och jämförbar
              statistik över hur det ser ut i olika länder var inte helt lätt.
              Det mesta jag hittade hänvisade till FN-rapporten Global Report
              on Trafficking in Persons från 2009, som är den första globala
              jämförelsen i sitt slag och bygger på statistik från 155 länder.
              Problemet när man läser rapporten är att länderna inte lämnat
              in samma sorts uppgifter. Till exempel nämns bara antal misstänkta
              fall och antal dömda när det gäller Sverige medan vi inte lämnat
              in uppgifter om antal offer. Många länder har föredömligt lämnat
              in statistik över antal misstänkta, dömda, offer, offrens ursprungsländer
              och uppdelat i ålder och kön.
            </seg>
            <seg xml:id="i-720b5059198b0b2b-0">
              Jag tycker att det är lite märkligt att vi i Sverige kan döma
              någon om det inte finns ett brottsoffer, så det borde ju inte
              vara så svårt att lämna uppgift också om konstaterat antal offer
              i Sverige. Enligt Unicef saknas det uppgifter om hur många barn
              som förs till Sverige varje år för att utnyttjas. Men de fall
              som hittills har upptäckts handlar om barn som sålts för att utnyttjas
              i sexhandel, delta i stöldligor eller för att tigga. Vissa uppgifter
              finns med andra ord men kanske inga som vi velat dela med oss
              av till FN-rapporten?
            </seg>
            <seg xml:id="i-439ea2beefe8b6b8-0">
              Enligt rapporten, som kom 2009, är sexuellt utnyttjande den vanligaste
              formen av människohandel. Den står för 78 procent av fallen, och
              offren är till största delen kvinnor och flickor. Sifforna visar
              också att i 30 procent av de länder som kunde presentera statistik
              på förövarnas kön är människohandlarna kvinnor. I vissa delar
              av världen är det till och med norm att kvinnor säljer kvinnor.
            </seg>
            <seg xml:id="i-67c728c74e2d1f0d-0">
              Som god tvåa kommer tvångsarbete, som står för 18 procent av
              fallen. Omkring 20 procent av offren är barn, men på vissa håll
              i världen, till exempel i delar av Afrika och Asien, är majoriteten
              barn. Det kan handla om att små fingrar behövs för att plocka
              kokablad, sy lyxvaror eller nysta upp hoptrasslade fisknät.
            </seg>
            <seg xml:id="i-7f8bf7b92832cff0-0">
              79 procent av offren för människohandel är kvinnor och flickor.
              79 procent utnyttjas för sexuell exploatering. Cirka 1 miljon
              kvinnor och barn säljs som sexslavar bara till Europa ett svindlande
              antal.
            </seg>
            <seg xml:id="i-a4ab64611c1c816d-0">
              FN beräknar att cirka 1,2 miljoner barn varje år utsätts för
              människohandel, som i dag är den tredje största brottsliga verksamheten
              i världen näst efter narkotika- och vapenhandel. Människohandel
              beräknas kosta mellan 5 och 9 billioner dollar årligen. Rekryteringsmetoderna
              består av allt från fagra löften om en bättre tillvaro och framtid
              till ren kidnappning.
            </seg>
            <seg xml:id="i-79365b45dea951df-0">
              Herr talman! Vi är alla överens här i kammaren om att människohandel
              är ett fruktansvärt brott som måste bekämpas. Men för att kunna
              göra det måste man ha en strategi, och den kan bestå av flera
              delar. En av dem är självklart att de människor som begår brott
              mot sina medmänniskor ska straffas för sina gärningar. En annan
              är att skydda offren för människohandel. En tredje är att i olika
              konstellationer FN, EU, Europarådet och andra internationella
              organisationer komma överens om gemensamma förhållningssätt i
              kampen mot människohandel genom konventioner, direktiv, nationella
              likartade lagstiftningar etcetera. En fjärde är att försvåra migrationen
              mellan länder. En femte, och kanske den viktigaste, är det förebyggande
              arbetet, och tyvärr är det nog så att det är den vi talar allra
              minst om. Hur ska vi undvika att få fler offer, och hur ska vi
              undanröja marknaden för människosmugglarna?
            </seg>
            <seg xml:id="i-cc85c3c7e7457b45-0">
              Herr talman! Vi behöver ett helhetstänk som beaktar både varför
              människohandel uppstår, vad den leder till och hur gärningsmännen
              ska stoppas. Och då menar jag till exempel att det finns bättre
              sätt än att stänga gränserna mer för migration, som brukat vara
              patentlösningen i EU de senaste åren. Den som vill komma till
              Europa för att arbeta och söka sig ett bättre liv här kan bli
              ett lätt offer för människohandlare eftersom möjligheten att få
              uppehållstillstånd är så begränsad. Med enklare regler för migration
              mellan länder skulle till exempel många kvinnor inte låta sig
              luras och på så sätt slippa hamna i människohandlarnas klor.
            </seg>
            <seg xml:id="i-9f36ed4b1c33116a-0">
              Med den kunskap vi har i dag om både orsaker och de trender vi
              ser borde kampen kunna föras mer aktivt av både ursprungsländernas,
              transitländernas och destinationsländernas myndigheter. Vi vet
              att människohandeln sker främst från landsbygd till stad och från
              fattigare till rikare regioner. Handeln med barn sker i alla riktningar
              i världen, men de främsta vägarna är fortfarande från syd till
              nord och från öst till väst. Vi vet också från vilka länder de
              stora grupperna kommer och till vilka länder de beger sig.
            </seg>
            <seg xml:id="i-5bbcf2e634406511-0">
              Och vi vet att vi lever i en väldigt ojämlik värld, en värld
              där alltför många går hungriga, är utan försörjningsmöjligheter,
              utan möjlighet att utvecklas inom det yrke de studerat till, utan
              möjlighet att få yttra sig fritt eller att få studera. Det är
              en värld där många drömmer om ett bättre liv för sig själva eller
              för sina barn, en värld där människor lätt kan luras att tro att
              den där personen som lovar mig eller mitt barn jobb eller utbildning
              i landet där långt borta faktiskt menar vad han eller hon säger.
              Riktade upplysningskampanjer i riskområden och till riskgrupper
              är mycket bra, men det är långt ifrån tillräckligt.
            </seg>
            <seg xml:id="i-339ce73cb15db824-0">
              För att bekämpa människohandel måste vi börja med att bekämpa
              fattigdomen i dess breda innebörd. Förbättrade levnadsförhållanden,
              såväl materiellt som intellektuellt, är en grundförutsättning
              i kampen mot människohandeln. Med förbättrade levnadsförhållanden
              ser sig inte familjer tvingade att lämna bort sina barn för att
              klara försörjningen.
            </seg>
            <seg xml:id="i-62d1eb6a8f3ebf95-0">
              Med förbättrade levnadsförhållanden i det egna landet vill färre
              lämna det för ett bättre liv i något annat land.
            </seg>
            <seg xml:id="i-412d2f6452a35418-0">
              Att förebygga är alltid det bästa alternativet, men det räcker
              inte med att förebygga i offrens hemländer för att undvika att
              fler utsätts för människohandel. Så länge det finns en marknad,
              en efterfrågan, i mottagarländerna kommer den att fyllas med tjänster.
            </seg>
            <seg xml:id="i-cf9056c867e96c9b-0">
              Att kriminalisera sexköp som vi gjort i Sverige är en väg att
              gå. Att arbeta med attitydförändringar är en annan och kompletterande
              väg. Att bättre skydda offer för människohandel och alltid ta
              särskild hänsyn till minderåriga offer är en viktig del.
            </seg>
            <seg xml:id="i-5db6f0ba3e0bc081-0">
              Det är bra att det i EU-länderna är reglerat att den som vittnar
              mot gärningsmännen får tillfälliga uppehållstillstånd under tiden
              rättegången varar, men det räcker inte. Vem vågar vittna mot en
              liga som man riskerar att möta andra medlemmar ur när det tillfälliga
              uppehållstillståndet gått ut och man skickas hem igen?
            </seg>
            <seg xml:id="i-4d61c0b3c114a1f4-0">
              De som lyckas fly och återvänder till sina hemländer möter ofta
              en tuff verklighet där det blir svårt att återanpassa sig. De
              riskerar social utstötning på grund av skam och skvaller både
              från sina egna familjer och i sina hembyar. I stället för att
              få hjälp till rehabilitering är risken stor att de på nytt utnyttjas
              i prostitution eller annan exploatering.
            </seg>
            <seg xml:id="i-b62c468f7ae71e7e-0">
              Herr talman! Jag är ändå glad att mycket görs av både FN och
              andra aktörer. Det jag saknar är större fokus på det förebyggande
              arbetet, barnkonventionen och mänskliga rättigheter generellt.
              Med en rättsligt bindande barnkonvention i alla länder skulle
              regeringar tvingas se på barn som subjekt i stället för objekt,
              vilket är ett första steg på vägen mot en förståelse av barnens
              värde som individer. I detta fall har även Sverige en läxa att
              göra eftersom inte heller vi har gjort barnkonventionen till svensk
              lag.
            </seg>
            <seg xml:id="i-41c955a521f948ea-0">
              I brottsbalken finns dock en särskild bestämmelse om människohandel.
              Brottet kan ge upp till tio års fängelse. Andra relevanta bestämmelser
              är koppleri, köp av sexuell tjänst, köp av sexuell handling av
              barn, olaga frihetsberövande och människosmuggling.
            </seg>
            <seg xml:id="i-1214f94045a88fc7-0">
              Även om vi i Sverige har både straffbestämmelser att tillämpa
              vid behov och ett tänk vad gäller det förebyggande arbetet så
              är situationen långt ifrån densamma i alla länder i Europa. Därför
              behöver vi mycket aktivt på alla plan försöka påverka inte bara
              resolutions- och konventionstexter utan också attityder till prostitution,
              kvinnor och barn generellt.
            </seg>
            <seg xml:id="i-0a04aa294c71256b-0">
              Att EU ratificerar Europarådets konvention om människohandel
              binder även de medlemsstater som eventuellt inte vill göra det.
              Därför är det viktigt.
            </seg>
          </u>
          <note type="speaker" xml:id="i-b9b24b30ec4d5641-0">
            Anf. 37 JULIA KRONLID (SD):
          </note>
          <u who="julia_kronlid_bdd5b3" next="cont" xml:id="i-4ea12e932d4999b0-0"/>
          <note xml:id="i-ad9204d575193dbc-0">
            Herr talman! Jag börjar med att under punkt 6 yrka bifall till
            reservation 7.
          </note>
          <u who="julia_kronlid_bdd5b3" prev="cont" xml:id="i-7f1f304882b6e3c1-0">
            <seg xml:id="i-f81716241b81fca5-0">
              Den 7 oktober förra året kom det glädjande beskedet att Europarådet
              antagit en resolution som skyddar vårdpersonalens rätt till samvetsfrihet.
              Denna resolution innebär att ingen person och inget sjukhus eller
              institution ska tvingas, hållas ansvarig för eller på något sätt
              diskrimineras för att man på grund av samvetsbetänkligheter inte
              vill utföra eller medverka till abort, dödshjälp eller någon handling
              som kan orsaka döden för ett mänskligt foster eller embryo. Resolutionen
              slår också fast att samtidigt som medlemsstaterna ska upprätthålla
              respekt för tankefrihet, samvetsfrihet och religionsfrihet ska
              man också försäkra tillgången till vård och hälsa.
            </seg>
            <seg xml:id="i-f33a3448718f4918-0">
              Europarådet inbjuder vidare medlemsstaterna att utveckla omfattande
              och tydliga bestämmelser som definierar och reglerar samvetsfrihet
              med hänsyn till hälso- och sjukvård. Dessa bestämmelser ska garantera
              rätten till samvetsfrihet i relation till medverkan i åtgärden
              i fråga, säkerställa att patienter informeras om invändningar
              i lämplig tid och hänvisas till andra vårdgivare och säkerställa
              att patienter får skälig behandling, i synnerhet i akuta fall.
            </seg>
            <seg xml:id="i-dec7d99c452a6253-0">
              Sverige som ska vara förebild i frågan om mänskliga rättigheter
              har inte visat sig villigt att införliva bestämmelser om samvetsfrihet
              i svensk lagstiftning. Däremot har flertalet av de 47 medlemsländerna
              i Europarådet lagstadgat vårdpersonalens rätt till samvetsfrihet.
              Sverige är ett av få undantagsfall som inte gjort det.
            </seg>
            <seg xml:id="i-5baa9d65c0a721ab-0">
              De sju andra riksdagspartierna vill dessutom att den svenska
              delegationen ska gå emot Europarådet genom att kritisera resolutionen
              och verka för en förändring.
            </seg>
            <seg xml:id="i-c181199422bd8588-0">
              Herr talman! Jag ser inte fram emot de reaktioner som kommer
              att komma från Europarådet då. Det finns en uppenbar risk att
              Sverige framstår som ett land som visar sig direkt ovilligt att
              respektera grundläggande mänskliga rättigheter.
            </seg>
            <seg xml:id="i-e1c53b82fc148a30-0">
              Varför ska mänskliga rättigheter inte gälla för vårdpersonal
              i Sverige? Är det något som gör Sverige så unikt och komplicerat
              som land att vi inte kan följa i andra europeiska länders fotspår?
              I majoriteten av medlemsländerna har man fört in bestämmelser
              om samvetsfrihet. Vad är det som är jobbigare i just Sverige med
              att ge vårdpersonal och vårdgivare rätt till samvetsfrihet?
            </seg>
            <seg xml:id="i-d2d0cdc8b08be8c2-0">
              Att Vänsterpartiet har lämnat in en motion om att upphäva resolutionen
              och därmed vill motverka rätten till samvetsfrihet gör mig inte
              förvånad. Men vad är det som gör att tre liberala partier och
              ett konservativt parti vill gå emot en viktig mänsklig rättighet
              som samvetsfrihet är?
            </seg>
            <seg xml:id="i-92360f71f55f361e-0">
              Det är mycket anmärkningsvärt att Kristdemokraterna, som har
              skrivit om samvetsfrihet i sitt principprogram, inte har opponerat
              sig utan går emot sin egen politik i denna fråga och överlåter
              åt Sverigedemokraterna att bli det enda parti som står upp för
              vårdpersonalen och samvetsfriheten. Att ge efter för vad som är
              politiskt korrekt och rätta sig efter Alliansen är tydligen viktigare
              för Kristdemokraterna än att stå upp för sina väljare.
            </seg>
            <seg xml:id="i-6d07f6107f000891-0">
              Sverigedemokraterna vågar stå upp för viktiga värden och lyssna
              till sina väljare utan att ge vika för politiskt korrekta påtryckningar.
            </seg>
            <seg xml:id="i-ecc044693f2c7c25-0">
              Herr talman! Det är som sagt bara Sverigedemokraterna som respekterar
              samvetsfriheten och yrkar på att avslå Hans Lindes motion om att
              upphäva resolutionen med motiveringen att vi ställer oss bakom
              resolutionen om samvetsfrihet och anser att den är viktig för
              vårdpersonalen i Sverige.
            </seg>
            <seg xml:id="i-b6ae092fb01d2ee9-0">
              Oavsett om Sveriges riksdag i dag bifaller Hans Lindes reservation
              om att resolutionen ska upphävas eller bifaller utskottets förslag
              att verka för en förändring av resolutionen och ställa sig kritisk
              till den betyder det att Sverige visar sig ovilligt att acceptera
              det tydliga ställningstagande som Europarådet gjort i denna fråga.
            </seg>
            <seg xml:id="i-da99483d39042d61-0">
              Sveriges riksdag skulle dessutom gå emot den grundläggande mänskliga
              rättigheten till samvetsfrihet som det finns stöd för både i FN:s
              deklaration om mänskliga rättigheter och i Europakonventionen.
              I artikel 18 i FN:s allmänna förklaring av mänskliga rättigheter
              står det till exempel: Var och en har rätt till tankefrihet, samvetsfrihet
              och religionsfrihet.
            </seg>
            <seg xml:id="i-be7932e8e8d64b26-0">
              Herr talman! En resolution som i god demokratisk ordning antagits
              av Europarådets parlamentariska samling kan omöjligt betraktas
              som ogiltig, vilket Sverige i princip har gjort genom att inte
              införliva bestämmelser om samvetsfrihet i svensk lagstiftning.
            </seg>
            <seg xml:id="i-8a04768eb75f2852-0">
              Att dessutom försöka verka för att åstadkomma en förändring av
              denna resolution är varken möjligt eller trovärdigt. Sverige skulle
              göra sig till åtlöje om den svenska delegationen försökte motverka
              en resolution som antagits enligt de regler som råder i en europeisk
              institution vars grundval är främjandet av demokrati, rättstat
              och mänskliga rättigheter.
            </seg>
            <seg xml:id="i-1d93c9bb39c6ff54-0">
              Avslås Sverigedemokraternas reservation är det skamligt. Sverige
              som påstår sig vara ett land som står upp för mänskliga rättigheter
              sviker då den vårdpersonal som efterfrågar rätten till samvetsfrihet.
            </seg>
            <seg xml:id="i-97fec95b0d613ebf-0">
              I stället för att verka för en förändring tycker jag att vi ska
              ta Europarådets resolution om samvetsfrihet på allvar, precis
              som flertalet andra länder i Europa gör.
            </seg>
          </u>
          <note xml:id="i-5bb05b545fe6dcf1-0">
            Jag yrkar ännu en gång bifall till reservation nr 7.
          </note>
          <note type="speaker" xml:id="i-30339b294f220327-0">
            Anf. 38 HANS LINDE (V):
          </note>
          <u who="hans_linde_857e1f" next="cont" xml:id="i-be21c1b24a0d0e1f-0"/>
          <note xml:id="i-94a7161444fde992-0">
            Herr talman! Vi debatterar nu utrikesutskottets betänkande UU12
            om verksamheten i Europarådet under 2009 och första halvåret 2010.
          </note>
          <u who="hans_linde_857e1f" prev="cont" xml:id="i-ed3ed73906a23df4-0">
            <seg xml:id="i-b4ed93f562681f4d-0">
              Vänsterpartiet anser att Europarådet har en central roll att
              fylla som den mellanstatliga arena där Europas samtliga länder
              kan samlas för utbyte, samarbete och dialog. I ett Europa där
              spänningarna och motsättningarna tyvärr ökar har Europarådet en
              central roll att spela.
            </seg>
            <seg xml:id="i-f24b7a1707728b47-0">
              Europarådet är också en central aktör i arbetet för ökad respekt
              för de mänskliga rättigheterna i Europa. Europakonventionen för
              mänskliga rättigheter och Europadomstolen är här avgörande verktyg.
            </seg>
            <seg xml:id="i-1427068a39f723ff-0">
              I betänkandet finns det sju reservationer, och Vänsterpartiet
              har valt att ställa sig bakom fem av dem. Det finns många viktiga
              frågor som borde diskuteras här i dag och som förtjänar en debatt,
              men jag har valt att i mitt anförande fokusera på två områden.
            </seg>
            <seg xml:id="i-6d43cd92183d951a-0">
              Europadomstolen spelar en viktig roll som vakthund för de mänskliga
              rättigheterna i Europa. Trots att vi lever på en kontinent där
              flera diktatur- och förtryckarstater har ersatts av demokratier
              finns det ett behov av vakthundar för de mänskliga rättigheterna.
              Vi ska komma ihåg att även Sverige har fällts i Europadomstolen
              ett flertal gånger, bland annat för att vi vägrat ge en fristad
              åt flyktingar som riskerade tortyr.
            </seg>
            <seg xml:id="i-39382f1818bd034c-0">
              Det land som har flest anmälningar till Europadomstolen är Turkiet.
              Låt mig ge exempel på några fall som har behandlats i Europadomstolen
              när det gäller Turkiet.
            </seg>
            <seg xml:id="i-3bd0ba4480d7c025-0">
              I januari 2010 fann Europadomstolen att turkiska staten hade
              gjort sig skyldig till censur genom att stoppa utgivningen av
              fem tidningar under tre månader. Turkiet fälldes samtidigt för
              att ha fängslat en chefredaktör för en artikel om brutaliteten
              i de turkiska fängelserna.
            </seg>
            <seg xml:id="i-844e3b79d176d7e6-0">
              Dessa domar är tyvärr inga isolerade exempel. De understryker
              snarare en negativ utveckling i Turkiet när det kommer till frågor
              om mänskliga rättigheter och demokrati.
            </seg>
            <seg xml:id="i-0bef36d0540ce60a-0">
              Låt mig uppehålla mig vid situationen i Turkiet. Jag tycker att
              det är en viktig fråga som förtjänar debatt. Den 29 mars 2009
              hölls lokalval i Turkiet. Det skulle ha kunnat bli början på en
              verklig demokratisering av Turkiet, men i stället blev det ett
              bakslag för arbetet för ett demokratiskt Turkiet där alla medborgares
              mänskliga rättigheter respekteras.
            </seg>
            <seg xml:id="i-9d5334a60b0fb568-0">
              Valet blev en framgång för det demokratiska Samhällspartiet DTP.
              Men i stället för att acceptera valresultatet inleddes den politiska
              operation som gick under namnet KCK i Turkiet. Tusentals människor
              fängslades. Det var folkvalda politiker men också journalister,
              advokater, författare och människorättsaktivister. En av de många
              som fängslades var den kurdiske författaren, advokaten och människorättsaktivisten
              Muharrem Erbey. Han åtalades bland annat för ett tal som han höll
              här i Sveriges riksdag.
            </seg>
            <seg xml:id="i-9c93bd92fb0f06db-0">
              I december 2009 tog den turkiska författningsdomstolen ytterligare
              ett steg genom att stänga DTP, och flera av deras ledare förbjöds
              att arbeta politiskt.
            </seg>
            <seg xml:id="i-96584b5722c1fbde-0">
              Fortfarande sitter flera tusen av de arresterade fängslade i
              Turkiet i väntan på rättegång. Sverige borde kräva att samtliga
              politiska fångar i Turkiet släpps och att de släpps omedelbart.
            </seg>
            <seg xml:id="i-00c2a4ffc151519d-0">
              Den 12 juni är det parlamentsval i Turkiet. Inför parlamentsvalet
              är det viktigt att omvärlden agerar och följer utvecklingen i
              Turkiet för att garantera att valet verkligen blir fritt och demokratiskt.
              En förutsättning för att ett demokratiskt val ska kunna genomföras
              i Turkiet är att alla medborgare ges rätt att delta i valkampanjen
              på lika villkor. Det krävs också att man avskaffar den tioprocentsspärr
              som man i dag har till det turkiska parlamentet, och det krävs
              att samtliga politiska fångar släpps.
            </seg>
            <seg xml:id="i-379d09b1f3cdc2e8-0">
              Tyvärr har vi redan sett oroväckande tecken på att myndigheterna
              i Turkiet vill inskränka en rad oppositionella partiers och politikers
              möjlighet att delta i valarbetet. Så sent som den 18 april beslutade
              valmyndigheten i Turkiet att förbjuda tolv kandidater att delta
              i valet. Flera av dessa kandidater tillhör DTP:s efterföljare
              BDP. Detta beslut drogs visserligen tillbaka i vissa delar, men
              partiet ÖDP har fortfarande förbjudits att delta i valet, vilket
              innebär att ingen av deras 550 kandidater får ställa upp i det
              parlamentsval som ska genomföras. Dessutom finns det en rad oberoende
              kandidater som också har förbjudits att ställa upp i valet.
            </seg>
            <seg xml:id="i-5b61be653e4bf9ad-0">
              I betänkandet säger majoriteten att man konstaterar att Turkiet
              står inför stora utmaningar. Jag beklagar att man inte vågar tala
              klarspråk om de omfattande och grova brotten mot de mänskliga
              rättigheterna i Turkiet. Vänsterpartiet har därför valt att lämna
              in ett särskilt yttrande där vi utvecklar vår kritik av situationen
              i Turkiet under de gångna åren.
            </seg>
            <seg xml:id="i-9f8a20c05a6a0c90-0">
              Vänsterpartiet önskar se ett demokratiskt Turkiet. Vi önskar
              att Turkiet ska ha möjlighet att gå med i EU den dag man uppfyller
              kraven på mänskliga rättigheter och den dag det turkiska folket
              vill gå med i unionen. Vägen till ett turkiskt medlemskap i EU
              blir inte kortare för att vi i Sverige blundar för de grova och
              omfattande brotten mot de mänskliga rättigheterna i Turkiet.
            </seg>
            <seg xml:id="i-e38ed3690a480a06-0">
              Herr talman! Jag går så över till den andra frågan som jag vill
              lyfta upp i mitt anförande.
            </seg>
            <seg xml:id="i-e7266f6449e7784d-0">
              Rätten att bestämma över sin kropp, sin sexualitet och sin reproduktion
              är grundläggande mänskliga rättigheter. Europarådet har också
              i resolutioner uppmanat samtliga medlemsländer att garantera kvinnor
              rätten till lagliga och säkra aborter. Rätten till sin egen kropp
              är något som fortfarande kränks och inskränks i Europa. Uppgifter
              pekar på att så många som 800 000 illegala aborter genomförs i
              Europa varje år. Det är svårt att ange en exakt siffra; mörkertalet
              är stort. 800 000 illegala aborter innebär 800 000 fall där kvinnor
              förvägras rätten att bestämma över sin egen kropp. Det innebär
              800 000 fall där kvinnors liv och hälsa riskeras. Det innebär
              800 000 fall där kvinnors grundläggande mänskliga rättigheter
              kränks och det på vår egen kontinent.
            </seg>
            <seg xml:id="i-fba80906f8cb4bfa-0">
              I oktober 2010 valde Europarådet att på ett skrämmande sätt ytterligare
              försvaga kvinnors rätt till sin egen kropp. Europarådet beslutade
              då om en resolution som innebär att anställda inom vården ska
              kunna vägra att utföra aborter. Även hela sjukhus ska kunna vägra
              att utföra aborter. Resolutionen är inte juridiskt bindande, men
              måste betraktas som ett tydligt bakslag för kampen för kvinnors
              rättigheter i Europa. Det är nu avgörande att Sverige agerar och
              tydligt tar avstånd från resolutionen, och att man arbetar i Europarådet
              för att resolutionen ska upphävas.
            </seg>
            <seg xml:id="i-2fc5ffccd60e9f05-0">
              I ett demokratiskt samhälle har vi rätt att ha olika åsikter
              och att uttrycka olika åsikter. I en demokrati har vi rätt att
              organisera oss och tillsammans med andra verka för en politisk
              förändring. Men demokrati innebär också respekt för demokratiskt
              fattade beslut.
            </seg>
            <seg xml:id="i-831947cea1e755fd-0">
              Det som kallas samvetsfrihet, men som jag skulle vilja kalla
              samvetsvägran, innebär att enskilda personer får rätt att sätta
              sig över demokratiskt fattade beslut och förvägra kvinnor deras
              grundläggande rättigheter och deras rätt till vård. Samvetsvägran
              är en inskränkning i aborträtten. Det kan inte beskrivas som något
              annat.
            </seg>
            <seg xml:id="i-7ab542e7fcb9530f-0">
              I Italien, där man legaliserade aborter redan 1978, vägrar i
              dag 69 procent av läkarna att genomföra abort med hänvisning till
              så kallade moraliska skäl. Det är en uppenbar inskränkning i italienska
              kvinnors möjlighet att genomgå abort och deras rätt till hälsa
              som också är fastslagen i FN:s deklaration om mänskliga rättigheter.
            </seg>
            <seg xml:id="i-4c7b11c74ee4fc59-0">
              Att få bestämma över sin egen kropp är en grundläggande mänsklig
              rättighet. Att få arbeta som gynekolog eller barnmorska är däremot
              ingen grundläggande mänsklig rättighet. Den som utbildar sig till
              barnmorska eller gynekolog måste kunna ge patienten den vård hon
              har lagstadgad rätt till enligt svensk lagstiftning, annars bör
              personen välja ett annat yrke.
            </seg>
            <seg xml:id="i-33287ae28b640c6b-0">
              Herr talman! Vi har ibland i denna kammare, med rätta, anklagat
              Sverigedemokraterna för att vara ett enfrågeparti man drivs bara
              av sin främlingsfientlighet. Vi kan i dag konstatera att Sverigedemokraterna
              är ett tvåfrågeparti, man är både mot invandrare och mot aborter.
              Jag hoppas att väljarna hemma i västra Götaland inför valet på
              söndag följer den här debatten och är medvetna om vad som sägs,
              nämligen att en röst på Sverigedemokraterna är en röst för inskränkt
              aborträtt, vilket innebär att kvinnor som söker sig till sjukvården
              i västra Götaland ska kunna vägras den vård som de har rätt till.
            </seg>
            <seg xml:id="i-c2c7fb6e439e5252-0">
              Samvetsvägran är en direkt diskriminering av kvinnor. Frågan
              till Julia Kronlid och Sverigedemokraterna är: Varför ska vi acceptera
              att kvinnor ska kunna diskrimineras i svensk sjukvård? Varför
              ska vi nöja oss med det? Ska lärare kunna vägra att undervisa
              öppet homosexuella elever? Ska poliser kunna vägra att ta mot
              en anmälan från praktiserande muslimer? Ska domstolar, med hänvisning
              till den enskildes samvete, kunna vägra att ta upp mål som berör
              funktionsnedsatta?
            </seg>
            <seg xml:id="i-8dcaac17e758067c-0">
              Vänsterpartiet står upp för att alla i Sverige, oavsett kön och
              tjocklek på plånbok, ska få den bästa sjukvården utifrån sina
              behov. Jag noterar att Sverigedemokraterna nu tar strid för en
              välfärd där kvinnor särbehandlas och diskrimineras.
            </seg>
            <seg xml:id="i-c4dd7495f15e549d-0">
              Utskottets majoritet säger att man förhåller sig kritisk till
              innehållet i resolutionen. Men jag hade önskat att utskottets
              majoritet hade varit ännu tydligare när vi nu ser att mörkerkrafterna
              i Europa mobiliserar för att inskränka kvinnors rätt till sin
              egen kropp och kvinnors rätt till sin egen hälsa.
            </seg>
            <seg xml:id="i-c68164904d25afc6-0">
              Vänsterpartiet har därför reserverat sig. Jag yrkar bifall till
              reservation 6.
            </seg>
          </u>
          <note xml:id="i-ded7558ddc81507b-0">
            Den 3 december fastslog Europadomstolen att Turkiet hade brutit
            mot den europeiska konventionen om skydd för de mänskliga rättigheterna
            och de grundläggande friheterna efter att en 16-årig pojke hade
            fängslats och misshandlats i häktet.
          </note>
          <note type="speaker" xml:id="i-fcf1ffd1129c5dfd-0">
            Anf. 39 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-885f5a6fa3f5ade0-0">
            <seg xml:id="i-d4f13cc451e62d20-0">
              Herr talman! Jag vill förtydliga att debatten i dag inte handlar
              om huruvida vi är för eller emot abort. Debatten handlar om att
              vi är för samvetsfrihet. Den andra frågan kan vi diskutera vid
              ett annat tillfälle.
            </seg>
            <seg xml:id="i-4c9d98b75f87daf5-0">
              Hans Linde, Europarådet står upp för mänskliga rättigheter, och
              samvetsfrihet är en grundläggande mänsklig rättighet som har tydligt
              stöd i Europakonventionen och FN:s allmänna råd om mänskliga rättigheter.
              Anser inte Hans Linde att det är viktigt att vi följer de riktlinjer
              som Europarådet ger gällande mänskliga rättigheter? Resolutionen
              om samvetsfrihet är framtagen av den parlamentariska församlingen
              i god demokratisk ordning. Hur tänkte du att Sverige skulle kunna
              upphäva en mänsklig rättighet som en stor majoritet av Europarådets
              medlemsländer har ställt sig bakom?
            </seg>
          </u>
          <note type="speaker" xml:id="i-320563e14f34356e-0">
            Anf. 40 HANS LINDE (V) replik:
          </note>
          <u who="hans_linde_857e1f" xml:id="i-95a8110a0af34423-0">
            <seg xml:id="i-011e40277aca236e-0">
              Herr talman! Då får vi nog här reda ut vad som är en grundläggande
              mänsklig rättighet, Julia Kronlid, om vi läser FN:s resolution
              om de mänskliga rättigheterna.
            </seg>
            <seg xml:id="i-d00bec2b04f0ad54-0">
              Det är en mänsklig rättighet att få uttrycka sin åsikt. Det är
              en mänsklig rättighet att få uttrycka sin religion. Men det står
              ingenstans i FN:s resolution om de mänskliga rättigheterna att
              det är en mänsklig rättighet att få praktisera som gynekolog eller
              barnmorska.
            </seg>
            <seg xml:id="i-0363cd9eb03cd210-0">
              Däremot står det i FN:s deklaration om de mänskliga rättigheterna
              att rätten till hälsa är en grundläggande mänsklig rättighet.
              Det är en rättighet som omfattar alla människor som lever på detta
              jordklot, inklusive kvinnor. Samvetsfrihet kan inte frikopplas
              från kvinnors rätt till hälsa och kvinnors rätt till abort.
            </seg>
            <seg xml:id="i-0860eaa1e0081b17-0">
              Jag kan ta exemplet Italien där man i dag har regelverk som möjliggör
              samvetsfrihet. Där vägrar i dag 69 procent av de italienska läkarna
              att genomföra aborter. Det innebär att många kvinnor som söker
              sig till sjukvården och vill använda sig av den rätt de har att
              själva bestämma över sin egen kropp och sin egen hälsa förvägras
              detta.
            </seg>
            <seg xml:id="i-0e5f8be5298a10b0-0">
              Julia Kronlid måste ändå se att samvetsfrihet är ett steg på
              vägen att inskränka abortfriheten. Det försvårar för kvinnor att
              få den hälsovård som de själva förtjänar. Att inskränka aborträtten
              är detsamma som att inskränka kvinnors rätt till sin egen hälsa
              en grundläggande mänsklig rättighet. Att inskränka kvinnors rätt
              till hälsa är att ytterligare förstärka den ojämställda sjukvård
              som vi tyvärr redan ser runt om i Europa.
            </seg>
            <seg xml:id="i-ac0c791d333a4b8c-0">
              De som får betala priset för den samvetsfrihet som Julia Kronlid
              talar om är kvinnor genom sin egen hälsa och genom sina egna liv.
              Jag kan ge ett tydligt exempel från Polen på vad denna samvetsfrihet
              kan få för konsekvenser. Europadomstolen har just nu ett fall
              som rör en gravid polsk kvinna som vägrades behandling av en läkare
              när hon sökte vård för en tandsjukdom. Läkaren hänvisade till
              sin samvetsrätt och att behandlingen kunde riskera att skada fostret.
              Denna kvinna dog senare då hon fick missfall. Det är detta som
              Julia Kronlid öppnar upp för.
            </seg>
            <seg xml:id="i-7989b9d604b0f825-0">
              Blunda nu inte och blanda ihop korten här, Julia Kronlid. Stå
              upp för det som du står upp för, nämligen en inskränkt aborträtt
              i Sverige.
            </seg>
          </u>
          <note type="speaker" xml:id="i-ceb699ee3625e865-0">
            Anf. 41 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-885f5a6fa3f5ade0-1">
            <seg xml:id="i-384b35f117cfef2b-0">
              Herr talman! I resolutionen slår man fast vikten av att säkerställa
              tillgång till vård och hälsa, och man är mycket tydlig med att
              när det gäller akuta fall ska man säkerställa tillgången till
              vård. Det är inte det som detta handlar om, utan det handlar om
              vårdpersonalens synvinkel. Det ska ändå finnas möjlighet till
              abort enligt denna resolution. Det slår man fast mycket tydligt.
            </seg>
            <seg xml:id="i-11e90a6ebbdca53a-0">
              Men rätten till samvetsfrihet är någonting som efterfrågas av
              vårdpersonal. I en studie av Meta Lindström framkom det att en
              stor del av de tillfrågade gynekologerna anser att det bör finnas
              bestämmelser om en samvetsklausul för vårdpersonalen i Sverige.
            </seg>
            <seg xml:id="i-84c0722465d389de-0">
              Min fråga till Hans Linde är om inte han tycker att även vårdpersonal
              ska få ha vissa mänskliga rättigheter och inte behöva gå emot
              sin övertygelse i dessa frågor. Vi måste också se att abortfrågan
              är en mycket svår fråga och har ett etiskt dilemma.
            </seg>
          </u>
          <note type="speaker" xml:id="i-ebe3ce15b9f9afb5-0">
            Anf. 42 HANS LINDE (V) replik:
          </note>
          <u who="hans_linde_857e1f" xml:id="i-95a8110a0af34423-1">
            <seg xml:id="i-67032dfedba81d9b-0">
              Herr talman! Jag noterar att Julia Kronlid här gör sig till talesperson
              för de svenska sjuksköterskorna och gynekologerna. Jag noterar
              dock att det svenska vårdförbundet tydligt har tagit avstånd från
              samvetsfrihet. Man vill inte ha dessa bestämmelser. När det gäller
              vem som bäst uttalar sig på gynekologernas och barnmorskornas
              vägnar lyssnar jag nog mer på Vårdförbundet än på Sverigedemokraterna.
            </seg>
            <seg xml:id="i-06dc17779224aa29-0">
              Den fråga som jag ställde till Julia Kronlid från talarstolen
              men som hon inte har svarat på kvarstår. Att införa samvetsfrihet
              innebär att enskilda individer i den svenska sjukvården ställer
              sig över demokratiskt fattade beslut. Det innebär att de i sin
              verksamhet får rätten att diskriminera och att de får säga: Dig
              vill jag inte behandla. Jag vill inte ge dig den vård som du har
              rätt till.
            </seg>
            <seg xml:id="i-33c154e1e46e8473-0">
              Då är frågan till Sverigedemokraterna, som Julia Kronlid tyvärr
              inte har svarat på: Varför ska denna princip inte gälla i hela
              välfärden? Varför ska inte en lärare kunna neka en öppet homosexuell
              elev att undervisa honom eller henne? Varför ska inte en polis
              kunna neka att ta emot en polisanmälan från en muslimsk man? Varför
              ska man i en domstol inte kunna vägra att ta emot funktionsnedsatta
              med hänvisning till sitt samvete?
            </seg>
            <seg xml:id="i-dd3876567d16fda8-0">
              Jag tycker att detta tydliggör skiljelinjen mellan Sverigedemokraterna
              och Vänsterpartiet. Vi står upp för allas rätt till hälsa och
              allas rätt till sjukvård, oavsett hur tjock plånbok man har och
              oavsett vilket kön man har. Julia Kronlid står i stället upp för
              en sjukvård som diskriminerar och särbehandlar kvinnor. Jag hoppas
              att väljarna hemma i Västra Götaland är medvetna om detta när
              de går och röstar på söndag.
            </seg>
          </u>
          <note type="speaker" xml:id="i-03602955152df396-0">
            Anf. 43 BJÖRN VON SYDOW (S) replik:
          </note>
          <u who="bjorn_von_sydow_bb027a" xml:id="i-b4614120c7ef4baa-1">
            <seg xml:id="i-ba1c5eb11849a951-0">
              Herr talman! Jag vill ta upp den fråga som gäller reglering av
              sexuell och reproduktiv hälsa och rättigheter. Ursprunget till
              det ställningstagande som skedde var i verkligheten en motion
              som hade till syfte att uttalat värna om möjligheter till abort
              i Europa. Det hade en sådan utgångspunkt. Denna sessionsvecka
              var när vi öppnade vår riksdag här. Vi hade en ganska liten närvaro
              under den veckan eftersom vi hade gruppmöten och det högtidliga
              öppnandet.
            </seg>
            <seg xml:id="i-dfd3de9718e79652-0">
              Men jag kan inte förneka att vi togs med överraskning av att
              voteringarna utföll på ett sådant sätt att tilläggsförslag eller
              ändringsförslag gjorde att rapporten fick en helt annan inriktning
              än vad den ursprungligen hade, både enligt motionen och som den
              var skriven.
            </seg>
            <seg xml:id="i-892e2179b795d216-0">
              Jag tycker att utskottets betänkande är bra. Inriktningen som
              ges är att vi i delegationen ska sträva efter en förändring.
            </seg>
            <seg xml:id="i-3c3954f020dcaeb0-0">
              Men jag vill fästa kammarens uppmärksamhet på att just frågeställningen
              kring de sexuella relationerna och rättigheterna är en av de konfliktlinjer
              som finns i Europa och som speglas i Europarådet och som det egentligen
              inte finns så mycket av i nordvästra Europa men som det finns
              i södra Europa, östra Europa och en del i centrala Kontinentaleuropa.
            </seg>
            <seg xml:id="i-4c1f474a521970dd-0">
              Vi i delegationen och i den socialdemokratiska gruppen kommer
              att arbeta i enlighet med utskottets inriktning. Men det är inte
              en lätt politisk uppgift. Den fordrar envishet och en viss skicklighet.
            </seg>
          </u>
          <note type="speaker" xml:id="i-47b8c88f860f9f2e-0">
            Anf. 44 HANS LINDE (V) replik:
          </note>
          <u who="hans_linde_857e1f" xml:id="i-95a8110a0af34423-2">
            <seg xml:id="i-f4ebad75beefe786-0">
              Herr talman! Jag delar Björn von Sydows förvåning över denna
              resolution. Europarådet har nämligen tidigare om jag inte minns
              fel var det 2007 antagit en resolution som jag tyckte var mycket
              bra där man tydligt slog fast kvinnors rätt till abort. Man uppmanade
              samtliga medlemsstater att legalisera abort och ge kvinnor denna
              rättighet. Jag hoppas att Sverigedemokraterna noterar den resolutionen.
            </seg>
            <seg xml:id="i-826a042bb39cf7ef-0">
              Det är helt sant, som Björn von Sydow säger, att detta är en
              av de tydligaste konfliktlinjer som vi i dag har i Europa. Vi
              ser hur Europa splittras och olika länder ställs mot varandra.
              Vi ser länder som Polen, Malta och Irland. Men vi får också oroväckande
              signaler från Ungern när det gäller deras arbete att ta fram en
              ny grundlag som skulle innebära att man tydligt inskränker aborträtten.
              Det är mycket oroväckande. Det är just därför som det är så viktigt
              att Sverige står upp för dessa rättigheter.
            </seg>
            <seg xml:id="i-f072249da0811b82-0">
              Vänsterpartiet är inte representerat i Europarådet. Men jag har
              stora förhoppningar om att Björn von Sydow och den övriga delegationen
              kommer att ta strid i dessa frågor.
            </seg>
            <seg xml:id="i-eedcad39ee62ba01-0">
              Problemet är att även om många länder, eller i alla fall en del
              länder, delar vår syn på kvinnors rättigheter och rätten till
              sexuell och reproduktiv hälsa och rättigheter är det alldeles
              för få som vågar ta denna konflikt och som vågar vara de som håller
              talen för kvinnors rättigheter. Där spelar Sverige en viktig roll.
              Om vi tystnar är risken att ingen annan kommer att driva på i
              dessa frågor.
            </seg>
            <seg xml:id="i-8c9a7656d164b8ef-0">
              Därför vill jag bara skicka med allt stöd från Vänsterpartiet
              till Björn von Sydow i det fortsatta arbetet i Europarådet för
              kvinnors rätt till sin egen kropp och kvinnors rätt till hälsa.
              Jag hoppas också att han får stöd från den stora majoriteten i
              Sveriges riksdag.
            </seg>
          </u>
          <note type="speaker" xml:id="i-825d9ad6ffc7cbc1-0">
            Anf. 45 BJÖRN VON SYDOW (S) replik:
          </note>
          <u who="bjorn_von_sydow_bb027a" xml:id="i-b4614120c7ef4baa-2">
            <seg xml:id="i-93bca74e90ea3bbc-0">
              Herr talman! Jag vill framföra ett tack till Hans Linde för inriktningen
              i hans senaste replik.
            </seg>
          </u>
          <note type="speaker" xml:id="i-aa7b09cd296e018d-0">
            Anf. 46 MARIETTA DE POURBAIX-LUNDIN (M):
          </note>
          <u who="marietta_de_pourbaix-lundin_9fe00e" next="cont" xml:id="i-a62b05a18ff1a1cc-0">
            <seg xml:id="i-c5189e66f5876c8d-0">
              Herr talman! Utrikesministrarna från Europarådets 47 medlemsstater
              möts i Istanbul i dag sista dagen för Turkiets innehav av ordförandeskapet
              i Europarådet. Det känns därför väldigt bra att vi i dag här i
              riksdagen också debatterar demokrati och mänskliga rättigheter
              i Europa.
            </seg>
            <seg xml:id="i-f6499419b1f84163-0">
              Som den svenska Europarådsdelegationens ordförande vill jag ta
              tillfället i akt och ge min syn på arbetet inom Europarådet och
              belysa vissa specifika sakfrågor. Varje sakfråga skulle i och
              för sig kräva ganska lång tid, men nu blir det inte så.
            </seg>
          </u>
          <note xml:id="i-8f132f0f4e58c73a-0">
            Europarådets kärnområde demokrati, mänskliga rättigheter och
            rättsstatens principer är lika viktiga och aktuella frågor i dag
            som de var när Europarådet den 5 maj 1949 bildades. Det är 62
            år sedan Europarådet bildades, och Sverige var en av grundarna.
          </note>
          <u who="marietta_de_pourbaix-lundin_9fe00e" prev="cont" xml:id="i-8c43ef6f19385964-0">
            <seg xml:id="i-60906f57d23338cc-0">
              I regeringens skrivelse för år 2009 och första halvåret 2010
              får vi en värdefull och samlad bild av regeringens arbete. Den
              kompletteras av att den svenska delegationen har regelbundna kontakter
              med Sveriges representant i Strasbourg som fram till i höstas
              var ambassadör Sjögren men som nu är ambassadör Ehrencrona. Dessa
              möten och avstämningar uppskattas mycket av delegationen och ger
              en ökad insikt om Europarådets mycket omfattande verksamhet.
            </seg>
            <seg xml:id="i-674aa6a8a1737eec-0">
              I skrivelsen tas bland annat upp rättigheter för barn, personer
              med funktionshinder och romer. Särskilt vill jag notera informationen
              om det viktiga arbete som görs av Europarådets kommissarie för
              mänskliga rättigheter Thomas Hammarberg, vars mandat löper ut
              i slutet av året.
            </seg>
            <seg xml:id="i-72043c1fb55cf82b-0">
              MR-kommissarien har en oberoende ställning, vilket är en styrka
              och en förutsättning för lyckade insatser. Delegationen kommer
              att noga följa den kommande processen för tillsättandet av en
              ny MR-kommissarie. Den parlamentariska församlingen fattar slutligt
              beslut.
            </seg>
            <seg xml:id="i-35433e010c4ffa09-0">
              I delegationens redogörelse för 2010 beskrivs de större händelserna
              i parlamentets församling. Vidare belyses några av de över hundra
              rekommendationer som församlingen antagit under året.
            </seg>
            <seg xml:id="i-58661ed7c0773d3d-0">
              Europarådets parlamentariska församling arbetar i tio utskott.
              Svenska ledamöter återfinns i samtliga dessa. Flera ledamöter
              i den svenska delegationen har viktiga uppdrag som rapportörer.
              Jag kommer senare i mitt anförande att lyfta fram några av dessa.
            </seg>
            <seg xml:id="i-14c93c68f472aa31-0">
              Den svenska delegationen har tillsatt en lite mindre grupp som
              arbetat fram ett förslag som alla oavsett parti ställt sig bakom.
              Det känns väldigt bra att vi i den svenska delegationen är eniga
              om detta.
            </seg>
            <seg xml:id="i-e0503a003e7c5b9a-0">
              Vårt förslag innehåller tankar såväl om en bättre uppföljning
              av redan antagna beslut och färre betänkanden som om praktiska
              frågor, till exempel fasta voteringstider. Jag ser fram emot att
              träffa generalsekreterare Thorbjørn Jagland som kommer på Sverigebesök
              nästa vecka.
            </seg>
            <seg xml:id="i-85b044203cff4a1e-0">
              Med Lissabonfördragets ikraftträdande den 1 december 2009 infördes
              en skyldighet för EU att ansluta sig till Europakonventionen för
              de grundläggande fri- och rättigheterna. Europadomstolen i Strasbourg
              kommer att kunna granska EU-institutionernas agerande så att det
              är förenligt med konventionen.
            </seg>
            <seg xml:id="i-cd9486688bc38ea3-0">
              Detta innebär att beslut på EU-nivå kommer att kunna överklagas
              av enskilda EU-medborgare som anser sig ha fått sina rättigheter
              kränkta. EU kommer då också att kunna gå in som part i mål i Europadomstolen.
              Den parlamentariska församlingen följer naturligtvis anslutningsprocessen
              noga. Kanske kommer Kerstin Lundgren från Centerpartiet, som ansvarar
              för bevakningen inom ramen för sitt uppdrag som rapportör avseende
              Lissabonfördragets effekter på Europarådet, att säga ytterligare
              något om detta.
            </seg>
            <seg xml:id="i-880e9078e2823e9b-0">
              Den mest välkända av Europarådets institutioner är Europadomstolen,
              som flera talare här talat om. Efterlevnaden av Europarådets konvention
              om skydd för de mänskliga rättigheterna och de grundläggande friheterna
              övervakas av Europadomstolen sedan 1959. Som en följd av Europarådets
              utvidgning under senare år har antalet domstolsärenden kraftigt
              ökat.
            </seg>
            <seg xml:id="i-5703313aa7a4b4cf-0">
              I dag väntar nästan 150 000 ärenden på behandling. På olika sätt
              försöker man reformera hanteringen så att domstolen inte riskerar
              att förlora sin trovärdighet om eftersläpningen i ärendebehandlingen
              fortsätter att växa. Det är dock viktigt att betona att medlemsländerna
              gemensamt har ett ansvar för att se till att den egna nationella
              lagstiftningen lever upp till internationella standarder så att
              inte Europadomstolen överhopas av ärenden som borde hanteras på
              nationell nivå.
            </seg>
            <seg xml:id="i-0b416d13235d798e-0">
              Jag kommer nu till ett antal länder.
            </seg>
            <seg xml:id="i-56ceb883447a6d56-0">
              Situationen i Vitryssland, ett land i hjärtat av Europa som styrs
              med järnhand av en diktator, är ett ständigt återkommande diskussionsämne
              i den parlamentariska församlingen trots att landet inte är medlem
              i Europarådet.
            </seg>
            <seg xml:id="i-4b9e7705d41d2153-0">
              Vitryssland har ansökt om särskild gäststatus i den parlamentariska
              församlingen men har inte beviljats det då landet fortfarande
              tillämpar dödsstraff. Den demokratiska utvecklingen går inte framåt.
              Tvärtom går den bakåt.
            </seg>
            <seg xml:id="i-2122460d0cb6f326-0">
              Man kan nog säga att landets ansökan är mycket avlägsen särskilt
              med tanke på de brutala övergrepp som ägde rum efter presidentvalet
              i december förra året. Det som inträffade var ett allvarligt bakslag
              i arbetet för frihet, demokrati och mänskliga rättigheter i Vitryssland
              och Europa.
            </seg>
            <seg xml:id="i-0b27d1ae1f0bc427-0">
              Vid januarisessionen 2011 antog församlingen en resolution där
              det tidigare beslutet om att frysa sina relationer med de vitryska
              myndigheterna upprepades och stödet till EU:s sanktioner underströks.
              Församlingen betonade samtidigt vikten av att förstärka sin dialog
              med Vitrysslands demokratiska krafter, oppositionsgrupper och
              försvarare av fria medier och mänskliga rättigheter. Ett svenskt
              förslag om att medlemsländerna överväger att etablera så kallade
              temporary safe havens för dessa utsatta grupper vann gehör och
              röstades igenom.
            </seg>
            <seg xml:id="i-d24a4d455d128a62-0">
              Den allvarliga situationen i landet framkom ytterligare väldigt
              tydligt, tycker jag, vid vår session i april. Ett antal MR-organisationer
              från Vitryssland sade att situationen har inte varit så här dålig
              på 15 år. Man kan ju nu i medierna följa hur dom efter dom kommer
              mot dem som greps efter presidentvalet i december fyra år i fängelse
              eller husarrest som i princip också är fängelse eftersom man är
              totalt bortkopplad från världen utanför.
            </seg>
            <seg xml:id="i-71c67710658e2d01-0">
              Venedigkommissionen är det organ knutet till Europarådet som
              granskar och bistår länder som ska ha nya konstitutioner eller
              som ska ändra sina konstitutioner och vallagar. Innan Ungern den
              18 april antog sin nya konstitution skickade man bara in delar
              av sin konstitution som Venedigkommissionen kunde titta på. Den
              nya konstitutionen röstades, som sagt, igenom den 18 april detta
              utan någon större debatt eller en öppen debatt. Först nu i efterhand
              kommer man att skicka in hela konstitutionen till Venedigkommissionen
              för granskning.
            </seg>
            <seg xml:id="i-902a8ee1f65b2dcb-0">
              Situationen i Georgien har intensivt debatterats i den parlamentariska
              församlingen sedan Rysslands krig med Georgien i augusti 2008.
              Två delar av Georgien Abchazien och Sydossetien är ockuperade
              av Ryssland. Omkring 250 000 personer lever år efter år som internflyktingar
              i området.
            </seg>
            <seg xml:id="i-a55a9898c914af87-0">
              Det är alltså en humanitär kris som pågår. Jag är glad över att
              en av delegationens ledamöter, Tina Acketoft från Folkpartiet,
              har utsetts till församlingens rapportör för att studera de humanitära
              konsekvenserna av kriget mellan Ryssland och Georgien.
            </seg>
            <seg xml:id="i-705fefc8eaa45018-0">
              I dag vid ministerkommittémötet i Istanbul överlämnar Turkiet
              ordförandeskapet i Europarådet till Ukraina. Utvecklingen i Ukraina
              står dock och väger. Flera utmaningar väntar landet. De håller
              på att skriva på en ny konstitution, eftersom konstitutionsdomstolen
              2010 plötsligt upphävde landets konstitution och man hamnade tillbaka
              i en konstitution som antogs 1996. Nu håller man alltså på att
              ta fram en ny konstitution. Man tar också fram en ny vallag och
              tittar på hur man ska kunna uppfylla sina åtaganden gentemot Europarådet.
            </seg>
            <seg xml:id="i-d8c69654d7b99d60-0">
              Jag besökte själv landet för en månad sedan i egenskap av medrapportör
              för Ukraina. Då träffade jag väldigt mycket politiker, naturligtvis
              även på lokal nivå. Där kan jag konstatera att det fungerar bra
              mycket bättre än på nationell nivå. När det gäller Ukraina måste
              man nog följa utvecklingen på yttrandefrihetsområdet ganska noga
              framöver.
            </seg>
            <seg xml:id="i-0b38aead20f3085a-0">
              När det gäller Turkiet vet jag att flera kommer att tala om det.
              Björn von Sydow har redan talat om Turkiet, och jag kan säga att
              jag till stora delar håller med om det Björn von Sydow säger.
              Jag lämnar alltså det så länge.
            </seg>
            <seg xml:id="i-4bfc94b660f2f7c0-0">
              När det gäller Nordafrika och utvecklingen i Afrika har detta
              naturligtvis uppmärksammats i församlingen under våren, även om
              dessa länder inte är med. Situationen i Tunisien debatterades
              vid januarisessionen, och flyktingströmmarna från norra Afrika
              samt den demokratiska utvecklingen i regionen togs upp till debatt
              i april. Det är väl ingen djärv gissning att anta att situationen
              i norra Afrika och arabländerna kommer att prägla agendan för
              Europarådet en tid framöver.
            </seg>
            <seg xml:id="i-ab690f3dd96eb084-0">
              Europarådet inledde en kampanj för att stoppa sexuellt våld mot
              barn i november 2010. Kampanjen planeras pågå under tre år. Huvudmålen
              med kampanjen är dels att få Europarådets 47 medlemsländer att
              ansluta sig till konventionen om att skydda barn mot sexuellt
              utnyttjande och sexuell misshandel, den så kallade Lanzarotekonventionen,
              och dels att sprida kunskap om sexuellt våld mot barn.
            </seg>
            <seg xml:id="i-8e2f9b23e20196f6-0">
              Vid församlingens session i januari utsågs Mats Johansson, Moderaterna,
              till permanent rapportör om mediefrihet. Flera har varit inne
              på detta. Man kan säga att situationen för journalister i flera
              av Europarådets medlemsländer är svår och utsatt. Särskilt har
              kanske Ryssland och Turkiet uppmärksammats.
            </seg>
            <seg xml:id="i-c7aaca97440a9d67-0">
              Europarådets arbete är unikt. Det är 27 EU-länder plus ytterligare
              20 europeiska länder som deltar i arbetet på en jämställd nivå.
              Förutom Europarådets kärnfrågor demokrati, mänskliga rättigheter
              och rättsstatens principer debatteras även miljöfrågor, ekonomiska,
              sociala och en rad andra frågor. Valövervakning är en konkret
              och viktig uppgift som många av våra ledamöter engagerar sig i.
              Europarådet har även så kallade mekanismer som etablerats för
              att granska och förebygga korruption och tortyr i medlemsländerna.
            </seg>
            <seg xml:id="i-6432d61de135be9f-0">
              Låt mig ta ett glädjande exempel på ett resultat av detta unika
              samarbete mellan 47 länder. Den 7 april i år antogs Europarådets
              konvention om våld mot kvinnor och våld i hemmet. Detta är resultatet
              av långa förhandlingar och inte minst en kampanj som har pågått
              under tre år, där Carina Hägg, Socialdemokraterna, varit mycket
              aktiv från delegationens sida. Det är väldigt glädjande, skulle
              jag vilja säga, att Carl Bildt när utrikesministrarna i dag träffas
              i Istanbul kommer att skriva under konventionen för Sveriges räkning.
              Det gläder oss väldigt mycket.
            </seg>
            <seg xml:id="i-a5f5e9c8dbe27f52-0">
              Jag vill avsluta med att tacka alla i den svenska delegationen
              dels de gamla, som var med fram till den 1 november förra året,
              och dels de nya. Jag tackar för ett bra samarbete. Vi har haft
              ett väldigt bra samarbete med vice ordförande Björn von Sydow.
              Jag vill samtidigt passa på att tacka tidigare delegationssekretariat,
              Kirsti Pulkka-Ericson och Eva Zorn, och nuvarande delegationssekretariat
              Eva Östlund och Fanny Labory.
            </seg>
            <seg xml:id="i-2b9030b95cb595c6-0">
              Med detta vill jag också yrka bifall till utskottets förslag
              och avslag på samtliga reservationer.
            </seg>
          </u>
          <note xml:id="i-3b1c2bd3d5f0c974-0">
            Jag tillträdde som delegationsordförande den 1 november 2010.
            Före mig ledde Göran Lindblad delegationen.
          </note>
          <note xml:id="i-aa4f516a4d7d13e5-0">
            Mot bakgrund av den ambitiösa reformplan som lanserades av Europarådets
            generalsekreterare Thorbjørn Jagland i oktober 2009 har även den
            parlamentariska församlingen under 2010 inlett ett reformarbete
            av sin struktur och funktion. Samtliga nationella delegationer
            har haft möjlighet att inkomma med synpunkter på denna rapport
            som utarbetats av ett ad hoc-utskott inom församlingen där Björn
            von Sydow deltar i egenskap av ordförande i politiska utskottet.
          </note>
          <note xml:id="i-1546d2397ee5c853-0">
            Under senare delen av 2010 och fortsatt under 2011 har den demokratiska
            utvecklingen i Ungern och särskilt dess medielagar uppmärksammats
            och diskuterats. Delar av den svenska delegationen initierade
            vid januarisessionen i år en motion om granskning av den demokratiska
            utvecklingen i Ungern. Granskningsförslaget gällde inte bara antagandet
            av den nya grundlagen utan även de nya medielagarna, tillsättning
            av domare i konstitutionsdomstolen och avskedande av tjänstemän
            i den statliga administrationen. Kerstin Lundgren från Centerpartiet
            är medrapportör när avseende ett yttrande om huruvida en granskning
            av Ungern ska inledas.
          </note>
          <note xml:id="i-33ad4116ec5b132a-0">
            Från svensk sida deltar Carina Ohlsson, Socialdemokraterna, aktivt.
            I morgon hålls ett informationsmöte här i riksdagen om kampanjen
            där även Patrik Sjöberg och barnombudsmannen Fredrik Malmberg
            medverkar.
          </note>
          <note type="speaker" xml:id="i-531da961e3f94473-0">
            Anf. 47 FREDRIK MALM (FP):
          </note>
          <u who="unknown" next="cont" xml:id="i-b07a15e394ec6c49-1">
            <seg xml:id="i-e7a78bef0987001f-0">
              Herr talman! Vi diskuterar betänkande 12. Det är vårt tolfte
              betänkande i utrikesutskottet under detta riksmöte, och vi går
              där igenom en skrivelse den 54:e i ordningen från vår regering
              under detta riksmöte. Det är skrivelsen som handlar om den svenska
              verksamheten i Europarådet.
            </seg>
            <seg xml:id="i-dedf86147c01afe9-0">
              Detta är ett rätt viktigt organ. Det är klart att Europeiska
              unionen är det centrala samarbetet i Europa som överstatligt organ,
              men Europarådet är inte helt oväsentligt särskilt mot bakgrund
              av mycket av den verksamhet rådet bedriver som rör mänskliga rättigheter,
              yttrandefrihet och annat så som konventioner, kommissioner, den
              parlamentariska församlingen och inte minst domstolen.
            </seg>
            <seg xml:id="i-55b5dda1d2c970d6-0">
              Samtidigt vet vi att en rad av Europarådets medlemsstater inte
              själva lever upp till de principer som Europarådet ska stå för.
              Det komplicerar det hela en aning. Nu är inte Vitryssland med
              i Europarådet, och inte heller Kosovo eftersom det är ett för
              nytt land. Alla andra länder i Europa, däribland även Ryssland
              och Turkiet, är dock en del av Europarådet. Därför är det viktigt
              att vi i Sverige har en principfasthet när vi agerar i Europarådet.
              Det är viktigt att vår regering från denna kammare får med sig
              tydliga budskap om viktiga frågor att driva i Europarådet, och
              att vi själva gör det i den roll som en del ledamöter här har
              i Europarådet.
            </seg>
            <seg xml:id="i-e08ae6eae080a237-0">
              Nåväl, herr talman! Det tas upp en del i denna skrivelse. Det
              är klart att vi förstår att man inte kan ta upp allting in i minsta
              detalj alltid, och i betänkandet fokuseras det i huvudsak på de
              områden som förs upp i några av de följdmotioner som har skrivits.
              Det rör bland annat Ryssland och Vitryssland, alltså Belarus,
              kvinnors och barns rättigheter, aborträtten och så vidare.
            </seg>
            <seg xml:id="i-21501bd5256a4e87-0">
              Jag tänkte säga några ord om Vitryssland. Det var presidentval
              där i höstas. Det är ett land där säkerhetstjänsten, som fortfarande
              heter KGB, kan komma och gripa en om man ställer upp mot presidenten.
              De kan dra in en i någon mörk källare någonstans och möblera om
              ansiktet på en därför att man vill bygga ett annat Vitryssland
              än diktatorn Lukasjenko.
            </seg>
            <seg xml:id="i-e15eac3c754bfc6d-0">
              Det är oerhört viktigt att Sverige agerar med kraft. Det är oerhört
              viktigt att Sverige ger ett starkt och välallokerat stöd, politiskt
              och på andra sätt, till dissidenter och demokratirörelsen i Vitryssland.
              Vi ska inte förlita oss på att den regim som nu sitter kommer
              att försöka genomföra demokratiska reformer. Så är nämligen inte
              fallet.
            </seg>
            <seg xml:id="i-4049a4bcea131b4b-0">
              Det är glädjande att Sverige har agerat med tydlighet efter presidentvalet
              i höstas. Europarådet har också fördömt övergreppen i Vitryssland,
              och Sverige har agerat för detta. Europarådet har även tagit ställning
              för och uppmanat medlemsstater att stå bakom de EU-sanktioner
              mot Vitryssland som har introducerats. De har tidigare tagits
              bort och sedan kommit tillbaka.
            </seg>
            <seg xml:id="i-0550fa7902f7122f-0">
              Det måste vara så i Europa i dag, 2011, att det inte är rimligt
              att det kan fortgå att någon styr en stat på det sätt som Lukasjenko
              styr Vitryssland utan att omvärlden med kraft protesterar mot
              detta och försöker hitta former för att stödja dem som vill ha
              utvecklingen i en annan riktning. Därför, herr talman, vill jag
              betona hur viktigt det är med arbetet för demokrati i Vitryssland.
            </seg>
            <seg xml:id="i-0679df11a08e97c5-0">
              Nu till Turkiet. Det är mycket glädjande; jag har verkligen uppskattat
              inlägget från Björn von Sydow här tidigare i dag, och även inlägget
              från Hans Linde, med den skärpa och principfasthet med vilken
              man betonar vikten av demokrati i Turkiet och synliggör de övergrepp
              mot mänskliga rättigheter som begås i landet.
            </seg>
            <seg xml:id="i-fece7f73b1bf1019-0">
              Turkiet har nu förhandlat med Europeiska unionen om medlemskap
              i över fem års tid. Det är fortfarande det enda landet i världen
              där du kan sättas i fängelse för att du använder ditt modersmål.
              Om man med detta anser att den turkiska reformprocessen har kommit
              så långt att det är viktigt att vi nu tar nya steg framåt har
              man betydligt lägre krav på Turkiet än vad man har på andra stater
              som söker inträde i den europeiska gemenskapen.
            </seg>
            <seg xml:id="i-e77b2cd2f8beb2aa-0">
              Turkiet särbehandlas de facto inte negativt i förhandlingarna.
              Turkiet kan särbehandlas negativt av vissa stater där regeringar
              och partier försöker att exploatera en islamfientlig opinion det
              är en sak. Men Turkiet särbehandlas inte negativt i förhandlingarna,
              utan Europeiska unionen har varit tydlig med de reformer Turkiet
              måste genomföra. Turkiet har tyvärr inte, trots att landet i dag
              styrs av den mest demokratiska regering republiken någonsin haft,
              förmått genomföra de reformer som är nödvändiga för att kunna
              möta den standard som vi kräver i Europa för nya medlemsstater.
            </seg>
            <seg xml:id="i-7823de7cb92e53bf-0">
              I Europarådet finns det något som heter Venedigkommissionen,
              som föregående talare Marietta de Pourbaix-Lundin förtjänstfullt
              tog upp. Den tittar på länders konstitutioner, vallagar och annat.
              Som också mycket riktigt har nämnts i utrikesutskottets betänkande
              har Europarådets Venedigkommission tittat på Turkiets lagstiftning
              som rör politiska partier. Det gäller främst § 68 och 69 i Turkiets
              konstitution.
            </seg>
            <seg xml:id="i-d8accf2b26fcb7e7-0">
              Man har slagit fast att denna lagstiftning inte ligger i linje
              med artikel 11 i Europakonventionen, av det enkla skälet att man
              i den turkiska lagstiftningen ger ett stort utrymme för landets
              författningsdomstol att dra undan benen för och helt enkelt stänga
              partier som antingen verkar för kurdernas rättigheter eller har
              en mer muslimsk grund att stå på än konstitutionen medger. I det
              senaste fallet rörde det DTP, ett kurdiskt parti. Dessförinnan
              har i praktiken samma parti stängts vid fem tillfällen, tror jag.
              Först hette de HEP, sedan DEP, sedan Hadep, sedan Dehap, sedan
              DTP och nu BDP. Frågan är när BDP ska stängas. Det är bara en
              tidsfråga.
            </seg>
          </u>
          <note xml:id="i-fe677833e2f50cbc-0">
            Herr talman! Den kritik Venedigkommissionen riktar mot Turkiets
            lagstiftning om politiska partier är intressant. I den rapport
            som vi refererar till i utskottets betänkande och som antogs vid
            Venedigkommissionens session i mitten av mars 2009 kopplar man
            § 68 och 69 i Turkiets konstitution till § 2 och 3 i densamma.
            Man klargör att de olika artiklarna på olika sätt hänger ihop
            och är relaterade till varandra. Det betyder att det i praktiken
            är artikel 2 och 3 i Turkiets konstitution som är det grundläggande
            problemet.
          </note>
          <u who="unknown" prev="cont" xml:id="i-43f5985c04d23b9e-1">
            <seg xml:id="i-83c75ef820f7903b-0">
              Vad säger då dessa artiklar? Jo, dessa artiklar slår fast att
              Turkiet är en republik baserad på Mustafa Kemal Atatürks principer
              och att det är en odelbar stat. Dessa skrivningar används så friskt,
              frikostigt, brett och elastiskt av landets domstolar att det i
              praktiken innebär att landets grundläggande portalparagrafer i
              konstitutionen inte är att betrakta som förenliga med Europakonventionen.
            </seg>
            <seg xml:id="i-f608ebfa1055f3cf-0">
              Detta är förstås mycket allvarligt. Det är i praktiken ett underkännande
              av hela grundvalen för den nuvarande turkiska statsdoktrinen.
              Det är just detta hur stängningen av ett kurdiskt politiskt parti
              hänger ihop med konstitutionens portalparagrafer som gör att det
              är så viktigt att vi nu med kraft poängterar vikten av en helt
              ny konstitution i Turkiet, inte av kosmetiska förändringar, inte
              av att man ändrar någon paragraf hit eller dit eller i vissa sammanhang
              byter ut några ord, utan av en helt ny konstitution. Detta kräver
              Europeiska unionen, detta är innebörden av Europarådets kritik
              och detta är också någonting som Sverige med kraft måste betona.
            </seg>
            <seg xml:id="i-3cf91bd6969f1f0f-0">
              Nu har Recep Tayyip Erdoğan, Turkiets premiärminister, inför
              valet i Turkiet den 12 juni annonserat att hans parti AKP är intresserat
              av att gå in i en ny process för en helt ny konstitution om det
              vinner valet. Vi får verkligen hoppas att så också kommer att
              ske.
            </seg>
            <seg xml:id="i-af768ac480a63dc9-0">
              Precis som har nämnts tidigare är situationen i Turkiet betydligt
              bredare än att bara beröra lagstiftningen om politiska partier.
              Men lagstiftningen om politiska partier är dessutom betydligt
              snävare än de problem som i dag finns i landet när det gäller
              just det demokratiska systemet.
            </seg>
            <seg xml:id="i-e784befc982f3295-0">
              10-procentsspärren nämndes av Hans Linde. Man har en spärr som
              gör att det krävs 10 procent av rösterna för att komma in i parlamentet.
              I vår riksdag hade det inneburit att två partier hade suttit här
              i stället för åtta. Det är klart att det får samma konsekvens
              i andra system. Det är framför allt kurdiska partier som drabbas
              av detta.
            </seg>
            <seg xml:id="i-59ba660e2fb55dbb-0">
              10-procentsspärren i kombination med att man stänger politiska
              partier, med massarresteringarna, med att man förbjuder ett antal
              personer att kandidera, med de mediala hetskampanjerna inför valrörelser
              och med att man på olika sätt missbrukar upphävande av immunitet
              för vissa parlamentsledamöter för att sedan kunna sätta dem i
              fängelse innebär förstås sammantaget att det i dag är mycket svårt
              att anse att den politiska och demokratiska processen i Turkiet
              uppfyller ens de basala grundläggande krav som vi har att ställa.
              Därför är det mycket viktigt att signalen från Sveriges riksdag
              till vår regering, vår utrikesminister och vårt utrikesdepartement
              är att dessa frågor måste drivas med kraft också framöver.
            </seg>
            <seg xml:id="i-d81bae657ba29693-0">
              Herr talman! Jag vill också betona att Folkpartiet givetvis står
              bakom det som står i detta betänkande rörande aborträtten. Det
              är oroande om den här typen av frågor förs upp först i Europarådet
              och därefter på EU-nivå. Vi är oroade över den utveckling som
              det kan innebära, att vi i Sverige kommer att behöva kompromissa
              bort den aborträtt som vi har haft i Sverige sedan mitten av 70-talet.
              Kvinnans rätt till sin egen kropp är grundläggande, och den ska
              givetvis i alla lägen försvaras.
            </seg>
          </u>
          <note xml:id="i-9c33137ebdf2ac5d-0">
            Med detta yrkar jag bifall till förslaget i utskottets betänkande
            och avslag på motionerna.
          </note>
          <note type="speaker" xml:id="i-f703ce6cd8cbaff9-0">
            Anf. 48 HANS LINDE (V) replik:
          </note>
          <u who="hans_linde_857e1f" xml:id="i-95a8110a0af34423-3">
            <seg xml:id="i-df63ca6ee4cd8869-0">
              Herr talman! Jag var tvungen att ta replik. Nu är vi två talare
              i debatten som har starkt fokus på de omfattande och grova brotten
              mot de mänskliga rättigheterna i Turkiet. Den som har följt debatten
              kan notera att jag och Fredrik Malm på flera punkter har varit
              eniga om den kritiken.
            </seg>
            <seg xml:id="i-1cbdbcdba28b17a2-0">
              Men nu handlar riksdagsarbetet inte bara om vad man säger i talarstolen.
              Det handlar också om vad man skriver i en text som man ställer
              sig bakom. Jag noterar skillnaden mellan mig och Fredrik Malm.
              Vänsterpartiet har lämnat ett särskilt yttrande där vi utförligt
              beskrivit brotten mot de mänskliga rättigheterna i Turkiet och
              den negativa utvecklingen när det gäller demokrati och inte minst
              kurdernas rättigheter i landet. Men när jag ser på Fredrik Malms
              avtryck i detta betänkande noterar jag bara att utskottet och
              det inkluderar Fredrik Malm konstaterar att Turkiet står inför
              stora utmaningar.
            </seg>
            <seg xml:id="i-05d772e2474907e6-0">
              Fredrik Malm! Det går inte att bara stå i talarstolen och hålla
              högstämda tal. Det måste också någonstans synas i texten. Står
              Fredrik Malm bakom betänkandet, eller har Fredrik Malm något annat
              särskilt yttrande i fickan som ska presenteras?
            </seg>
          </u>
          <note type="speaker" xml:id="i-97248e31a6516e07-0">
            Anf. 49 FREDRIK MALM (FP) replik:
          </note>
          <u who="unknown" xml:id="i-cea929af6995d382-0">
            <seg xml:id="i-f9134decb53be154-0">
              Herr talman! Precis som jag nämnde i mitt anförande står vi förstås
              bakom detta betänkande. På olika sätt engageras många ledamöter
              här i Sveriges riksdag och många partier för att stärka de demokratiska
              rättigheterna i Turkiet. Jag har i en mängd olika sammanhang arbetat
              för detta och poängterat och tydliggjort det på olika sätt. Även
              inom ramen för allianssamarbetet arbetar vi förstås från Folkpartiets
              sida för att våra viktiga profilfrågor ska föras fram i samarbetet,
              precis som andra partier arbetar med sina ingångsvärden.
            </seg>
            <seg xml:id="i-6f6934c09b6e5e67-0">
              Det viktiga är nu att Sveriges riksdag i det betänkande vi antar
              ger en tydlig signal till regeringen. Det gör vi i betänkandet,
              och det gör vi även i de anföranden som vi har hållit här. Jag
              förstår inte riktigt kritiken från Hans Linde.
            </seg>
          </u>
          <note type="speaker" xml:id="i-deb0ca4f205d85cd-0">
            Anf. 50 HANS LINDE (V) replik:
          </note>
          <u who="hans_linde_857e1f" xml:id="i-95a8110a0af34423-4">
            <seg xml:id="i-fae52577270cdecc-0">
              Herr talman! Det är mycket möjligt att Fredrik Malm arbetar hårt
              med dessa frågor. Vi hör den högstämda retoriken gång på gång
              i debatt efter debatt. Däremot är det sällan vi ser retoriken
              omsättas i skrivningar i betänkanden eller i regeringens positioner.
            </seg>
            <seg xml:id="i-04dfa317120c3a82-0">
              Jag undrar vilket Folkpartiets avtryck är när det gäller detta.
              Jag konstaterar fortfarande att trots Fredrik Malms retorik under
              åtskilliga minuter står det i betänkandet att Turkiet står inför
              stora utmaningar. Det är en lite annan bild än den vi fick från
              Fredrik Malms anförande i talarstolen. Att skriva om stora utmaningar
              är att blunda för de grova och omfattande brott mot de mänskliga
              rättigheterna som begås i Turkiet. Ingenstans här ser jag några
              krav från de borgerliga partierna inklusive Fredrik Malm på att
              man ska ändra vallagstiftningen. Jag ser inte heller någon kritik
              mot brott mot de mänskliga rättigheterna.
            </seg>
            <seg xml:id="i-b2c543aa60fed332-0">
              Vi hör retoriken, men vilket är Folkpartiets avtryck i den borgerliga
              utrikespolitiken gentemot Turkiet?
            </seg>
          </u>
          <note type="speaker" xml:id="i-5b047000bafa7415-0">
            Anf. 51 FREDRIK MALM (FP) replik:
          </note>
          <u who="unknown" next="cont" xml:id="i-b07a15e394ec6c49-2">
            <seg xml:id="i-32a812e3ed7bc37b-0">
              Herr talman! Jag noterar att Hans Linde inte bara undviker att
              anstränga sig att läsa mellan raderna. Han läser inte alls.
            </seg>
          </u>
          <note xml:id="i-211a9a43511bbdb7-0">
            Så här står det: Utskottet konstaterar att Turkiet står inför
            stora utmaningar. I Europarådets Venedigkommissions resolution
            av den 1314 mars 2009 rörande Turkiets lagstiftning för politiska
            partier slås det fast att Venedigkommissionen är av uppfattningen
            att föreskrifterna i paragraf 68 och 69 i (den turkiska) konstitutionen
            och relevanta föreskrifter i lagen om politiska partier tillsammans
            formar ett system som i sin helhet är oförenligt med paragraf
            11 i Europakonventionen.
          </note>
          <u who="unknown" prev="cont" xml:id="i-43f5985c04d23b9e-2">
            <seg xml:id="i-b3bdf977196b7868-0">
              Efter denna resolution har ett parti med representation i parlamentet
              stängts ned, vilket också noteras i Vänsterpartiets särskilda
              yttrande. Inför valet i juni i år har flera kandidater förbjudits
              att kandidera, vilket Vänsterpartiet upprepar i sitt särskilda
              yttrande. Utskottet anser att det är av stor vikt att Sverige
              i Europarådet aktivt driver frågan att Turkiet ska genomföra reformer
              i linje med Europakonventionen om de mänskliga rättigheterna.
            </seg>
            <seg xml:id="i-1ff2b20a28e95619-0">
              Detta är mycket tydligt. Det klargör i huvudsak de saker som
              Vänsterpartiet för fram i sitt särskilda yttrande. Vi betonar
              att det är viktigt att Sverige aktivt driver att Turkiet måste
              förändra sin lagstiftning gällande politiska partier och genomföra
              reformer som ligger i linje med Europakonventionen om de mänskliga
              rättigheterna.
            </seg>
            <seg xml:id="i-8edcc01ed6526899-0">
              Herr talman! Man sade förut att Pravda var något man skulle läsa
              mellan raderna. Men det är bättre att man i varje fall läser den
              än att inte läsa alls.
            </seg>
          </u>
          <note type="speaker" xml:id="i-8812c1121abefc74-0">
            Anf. 52 KERSTIN LUNDGREN (C):
          </note>
          <u who="kerstin_lundgren_c334e3" xml:id="i-93c53074757f6de0-0">
            <seg xml:id="i-d27847117dca14ab-0">
              Herr talman! Det är 47 medlemsländer. Hävdar någon att det inte
              är en paneuropeisk organisation, så fundera en gång till. Det
              är den enda paneuropeiska organisationen vi har. Den har ett expertorienterat
              arbete baserat på våra europeiska värderingar om mänskliga rättigheter
              och demokrati. Den enda organisation som har ett exekutivt mandat
              och verktyg att övervaka efterlevnaden av de bindande åtaganden
              som görs är Europarådet och Europarådets ministerkommitté.
            </seg>
            <seg xml:id="i-26163f44761b9c33-0">
              Det har talats rätt mycket om den parlamentariska församlingen.
              Den har en granskande och rådgivande funktion. Den parlamentariska
              församlingen är ett rådgivande organ och ska ge råd till ministerkommittén.
              Det är där som beslut fattas i enhällighet.
            </seg>
            <seg xml:id="i-b92865ec26686ab8-0">
              Herr talman! Det finns skäl att påminna om vårt uppdrag som parlamentariker
              att granska och ge råd till regeringen. Det betänkande som vi
              behandlar i dag och den debatt som har varit tidigare skulle möjligen
              kunna förleda någon att tro att vi just nu har en debatt om den
              parlamentariska delegationens arbete, men ytterst är detta inte
              fallet. Den debatten hade vi för någon månad sedan här i kammaren,
              och det var en viktig grund.
            </seg>
            <seg xml:id="i-dc04f866d6dba5b8-0">
              Nu behandlar vi regeringens skrivelse. Vi hörde Björn von Sydow
              från Socialdemokraterna kräva att den skulle lämnas årligen och
              komma till kammaren klockan x. Men vi måste verkligen fokusera
              på skrivelsen och titta vad som står, annars är det inte mycket
              värt med en sådan skrivelse.
            </seg>
            <seg xml:id="i-339a5c0207166f3b-0">
              Det finns skäl att uppmärksamma vikten av att värna och stärka
              Europarådet från svensk sida och den svenska regeringens sida.
              Det är en utmaning för regeringen och de andra Europarådsländerna
              att klara detta och hävda det unika som Europarådet utgör på vår
              kontinent.
            </seg>
            <seg xml:id="i-f904c5998c9f12e1-0">
              Det är 47 jämställda länder som om vi ska lyckas reformera Europarådet
              och reformera kärnområden måste bli överens. Det gäller också
              om vi ska lyckas med att få en gemensam yta på vår kontinent för
              mänskliga rättigheter och demokrati. Jag talar naturligtvis EU:s
              anslutning till Europakonventionen. Det är tydligt uttalat i Lissabonfördraget
              att ett av de viktiga uppdragen är att EU ska ansluta till den.
            </seg>
            <seg xml:id="i-4235809c57a24a5d-0">
              Det är inte en helt enkel resa för vare sig EU-länderna eller
              icke-EU-länderna att klara den uppgiften. Det handlar om att hitta
              fram på jämställd fot för att fatta beslut. Det är en lång rad
              frågor som måste lösas innan vi är klara. Det står i betänkandet
              tidsangivelser för när detta ska ha lyckats. Jag vågar inte lägga
              fingrarna på Bibeln och säga: Så blir det. Mycket talar för att
              vi får se tiden an innan EU har anslutits till Europakonventionen.
            </seg>
            <seg xml:id="i-13306a2f11b62153-0">
              Vägen är utstakad, och den är viktig. Den lägger grunden för
              anslutning till andra konventioner. Jag hoppas att vi kan få en
              anslutning till Europakonventionen av EU som öppnar dörren för
              att ansluta till andra protokoll. Det gäller inte minst protokollet
              om dödsstraff, som också är viktigt. Dödsstraff ska vara förbjudet
              även i krigstid eller i tider av fara för krig. Det är ett viktigt
              protokoll för att hävda en av de grundbultar som finns i Europarådets
              arbete.
            </seg>
            <seg xml:id="i-0dac3c1e2d159a06-0">
              Anslutningen till Europakonventionen är en speciell resa. Den
              skulle man kunna tala mycket om. Den lägger grunden för fortsatt
              arbete för anslutning till en rad av de andra konventioner som
              tas upp i reservationer från några här i kammaren i dag. Grunden
              läggs först när Europakonventionen är där.
            </seg>
            <seg xml:id="i-fe5d88b71c7fdffc-0">
              Det är också viktigt att för regeringen markera vikten av att
              inte dubbelarbeta. Det handlar om att stärka domstolen och få
              den att fungera. Den markering som utskottet gör när det gäller
              frågan om avgift till domstolen är att inte filtrering till domstolen
              ska handla om avgifter är en viktig markering för regeringen.
            </seg>
            <seg xml:id="i-e8fc6196ac23d69d-0">
              Tidigare har MR-kommissarien berörts. Det är ett av de instrument
              som Europarådet har. Det har en väldigt stor funktion för att
              lyckas dyrka upp och ha påverkan även i de mest svåra miljöer.
              Det gäller till exempel Georgien, Abchazien och Sydossetien där
              MR-kommissarien har spelat en roll.
            </seg>
            <seg xml:id="i-cc1d6a584bfb83b9-0">
              En annan av de funktioner som lyfts fram i skrivelsen är Venedigkonventionen.
              Den har en alltför okänd funktion bland våra medlemsstater. Sverige
              är medlem i Venedigkonventionen. Den har en viktig normbildande
              roll. Som så mycket annat när det gäller Europarådet handlar det
              om policy och normer för vår kontinent.
            </seg>
            <seg xml:id="i-4c35c44543ccfa63-0">
              Venedigkonventionen har betydelse för stater som inte har lång
              erfarenhet av demokratiskt styre för att utveckla konstitutioner.
              Vi talar om Turkiet och en rad andra länder som till exempel Ungern
              som har nämnts tidigare. Venedigkonventionen har betydelse som
              en normgivare för en god ordning för ett samhällsbygge.
            </seg>
            <seg xml:id="i-083985b2ab1a3888-0">
              Jag hoppas att vi från svensk sida ska vara med och att regeringen
              verkar för att den får en större roll också i vårt grannskap och
              närområde. Det gäller inte minst Nordafrika som alltmer står på
              agendan för Europarådet.
            </seg>
            <seg xml:id="i-695e654d502f9269-0">
              Herr talman! Det finns skäl att lyfta fram den inställning som
              regeringen ger uttryck för i skrivelsen. Man vill förbättra samarbetet
              både med parlamentarikerförsamlingen och med kongressen, det vill
              säga den funktion som jobbar med lokala och regionala organ. Det
              är viktigt att vi får den signalen och att regeringen har det
              intresset att samverka och driver den frågan i ministerkommittén.
            </seg>
            <seg xml:id="i-d827c247e671eee8-0">
              Det finns också skäl att understryka den betydelse som Sveriges
              hållning i ministerkommittén har haft för att behålla frågan om
              kriget mellan Ryssland och Georgien på agendan. Det finns många
              därute som har ett intresse att gräva en djup grop och där begrava
              den frågan. Från svensk sida har regeringen agerat för att hävda
              frågorna så att de inte ska glömmas bort. Det är viktigt. Det
              var ett krig mellan två medlemsstater i Europarådet, och det är
              en viktig fråga för Europarådet att vara med och lösa.
            </seg>
            <seg xml:id="i-7b79d756f20929b9-0">
              Sedan vill jag lyfta fram några saker som har berörts här tidigare.
              Det gäller barns rättigheter och konventioner mot slavhandel,
              om man får uttrycka sig så, alltså människohandel och våld mot
              kvinnor men också det som antogs under den period som skrivelsen
              omfattar, nämligen den rekommendation gällande hbt som för första
              gången i Europarådet kunde landa i ett beslut, där man bekräftade
              hbt-personers rättigheter.
            </seg>
            <seg xml:id="i-94bcbc718616dc76-0">
              Det har varit och är ett väldigt viktigt ställningstagande som
              förtjänar att uppmärksammas när man granskar vad som gjorts. Inte
              minst har Sverige och Sveriges regering i ministerkommittén arbetat
              intensivt för att få detta genombrott.
            </seg>
            <seg xml:id="i-1dfa7129580c03b4-0">
              Vidare måste vi naturligtvis lyfta upp det vi ser på vår kontinent
              och i Europarådets medlemsstater: den växande rasismen och den
              växande intoleransen som hotar mänskliga rättigheter och demokrati.
              Här har Europarådet en viktig roll. Det gäller att hävda nationella
              minoriteters rätt, inte minst romernas rätt. De har ju varit hårt
              ansatta under så många år.
            </seg>
            <seg xml:id="i-a6a47fee529c31bc-0">
              Herr talman! Avslutningsvis har jag bara en kommentar när det
              gäller reservationen om Vitryssland. Jag läste Socialdemokraternas
              och Miljöpartiets reservation om Vitryssland. Där uppskattar man
              regeringens arbete. Men man avslutar med att säga att Sverige
              bör därför, exempelvis i EU-samarbetet, driva på än mer för ett
              ökat stöd till den demokratiska oppositionen i Vitryssland.
            </seg>
            <seg xml:id="i-982a07149e88ff21-0">
              Herr talman! Det hade vi kunnat ställa upp på om vi hade behandlat
              en skrivelse som gällde EU-samarbetet. Men nu gäller det Europarådet,
              och därför är jag glad att vi i grunden har en samsyn när det
              gäller det kraftfulla agerandet från Europarådets och Sveriges
              sida i ministerkommittén när det gäller just att hävda demokrati
              och mänskliga rättigheter i Vitryssland
            </seg>
            <seg xml:id="i-cbe1da39c259419a-0">
              Turkiet skulle man kunna säga mycket om, men jag ska ägna mig
              åt valövervakning där. Därför avvaktar jag just nu, även om jag
              kan instämma i mycket av vad som sagts.
            </seg>
          </u>
          <note type="speaker" xml:id="i-1dd62ebc2ccd7637-0">
            Anf. 53 ROBERT HALEF (KD):
          </note>
          <u who="robert_halef_9ca73c" xml:id="i-a3251e163f6c169d-0">
            <seg xml:id="i-82a627891eb798a2-0">
              Herr talman! År 1949 bildades Europarådet som är en internationell
              organisation med säte i Strasbourg i Frankrike. I dag finns det
              47 medlemsländer i Europarådet. Sverige har varit medlem ända
              sedan starten. Europarådet är en huvudaktör när det gäller att
              skapa en gemensam värdegrund kring krav på mänskliga rättigheter
              och rättsstatens principer i hela Europa. Genom att främja individens
              rättigheter bidrar organisationen till fred, stabilitet och säkerhet.
            </seg>
            <seg xml:id="i-2b5b4d4ebfde05c9-0">
              Ett av Europarådets organ är Europadomstolen för mänskliga rättigheter,
              ofta kallad Europadomstolen. Europadomstolens uppgift är att pröva
              om medlemsländerna lever upp till sina förpliktelser enligt Europakonventionen.
            </seg>
            <seg xml:id="i-91d45695fa40a5d8-0">
              Den så kallade Europakonventionen bygger på ett antal principer
              som medlemsländerna i Europarådet måste erkänna. Det handlar om
              ett demokratiskt samhällsskick, de mänskliga rättigheterna och
              de grundläggande friheterna.
            </seg>
            <seg xml:id="i-d574ebeead5c8849-0">
              Man ska komma ihåg att Europadomstolen är ett organ under Europarådet
              och därför inte en av EU:s institutioner. EU har en egen domstol
              som kallas EU-domstolen. Däremot har ikraftträdandet av protokoll
              14, effektivisering av Europadomstolen, inneburit en öppning för
              EU att ansluta sig till konventionen. Kristdemokraterna ser detta
              som en seger för rättstrygghet, rättvisa och en möjlighet att
              skapa ett mer mänskligt Europa.
            </seg>
            <seg xml:id="i-b946e1746e8b84d4-0">
              Precis som utskottet skriver i en kommentar till ärendet har
              det ett starkt symbolvärde att EU nu kan ansluta sig till Europadomstolen.
              Som de mänskliga rättigheternas förespråkare får EU därigenom
              en större trovärdighet och tyngd som aktör i världen. En konsekvens
              av att EU ansluter sig blir också att Europadomstolen kan granska
              och även fälla EU i fall där enskilda anser sig ha fått sina rättigheter
              kränkta och redan har passerat inhemska instanser. Det innebär
              också att EU-domstolen underställer sig Europadomstolen gällande
              fri- och rättigheter, precis som nationella domstolar gör redan
              i dag.
            </seg>
            <seg xml:id="i-3fa94dc396b6ba55-0">
              En svaghet med Europadomstolens verksamhet måste också belysas.
              År 2010 var antalet ärenden under behandling enorma 127 000. Det
              kan tolkas på flera sätt dels att det finns ett stort förtroende
              för Europadomstolen, dels att medlemsländerna inte tillgodoser
              sina medborgares rättigheter på ett adekvat sätt, dels att domstolen
              är väldigt underdimensionerad.
            </seg>
            <seg xml:id="i-3d433cb34ee80e35-0">
              Vi kan också konstatera att Rysslands andel är 25 procent av
              ärendena, vilket innebär nästan 32 000 ärenden för ett enda land.
              Ryssland ratificerade protokollet i februari 2010, och vi förväntar
              oss att de ska uppfylla sina åtaganden, inte bara på papperet.
              Församlingens granskningsutskott kommer att granska alla medlemsländer
              för att se hur de respekterar och uppfyller de åtaganden som gjorts
              i samband med att länderna anslutit sig till Europadomstolen.
            </seg>
            <seg xml:id="i-3d09e020ac2a0c3e-0">
              Europakonventionen gällande effektivisering av Europadomstolen,
              även kallat protokoll 14, har inneburit såväl en ökning i antal
              ärenden som en ökning i antal länder som faktiskt underkastat
              sig den gemensamma jurisdiktionen. Det innebär att fler personer
              kan få sin sak prövad när det gäller det allmännas ansvar gentemot
              den enskilde, kopplat till de mänskliga rättigheterna.
            </seg>
            <seg xml:id="i-3b39326d15eefb5e-0">
              Här följer ett citat från EU-upplysningen på riksdagens hemsida:
              Varje enskild person som bor eller vistas i någon av Europarådets
              medlemsländer har rätt att klaga till Europadomstolen och göra
              gällande att de tycker att deras fri- och rättigheter har kränkts
              enligt någon av bestämmelserna i Europakonventionen eller tilläggsprotokollen.
              Det är alltså inte bara ett lands egna medborgare, utan alla som
              bor och vistas där, som är skyddade av Europakonventionen.
            </seg>
            <seg xml:id="i-a9df9ca70beb85d7-0">
              Detta är en trygghet, inte minst när det gäller minoriteter som
              ofta farit illa genom historien. Jag tänker på såväl romer som
              min egen folkgrupp, syrianer.
            </seg>
            <seg xml:id="i-37776d91488f0ab7-0">
              Herr talman! Det är glädjande att det nu finns ett tydligt rättsskydd
              för den lilla människan. När det gäller frågan om det ökade antalet
              ärenden kan vi konstatera att det inte nödvändigtvis är fler kränkningar
              men däremot fler ljusskygga som nu kommit fram i ljuset. Därför
              har också antalet anmälningar ökat, som det ser ut.
            </seg>
            <seg xml:id="i-1f85dabad1fea042-0">
              Som en konsekvens av att Ryssland skrivit under står de numera
              för 25 procent av ärendena i Europadomstolen. Detta är en skrämmande
              statistik, men äntligen finns det någonstans för den lilla människan
              att vända sig för upprättelse och erkännande av sina rättmättiga,
              mänskliga rättigheter. Vad det får för praktiskt genomslag återstår
              att se.
            </seg>
            <seg xml:id="i-0b88710f24ceb122-0">
              Herr talman! Det finns fler exempel som tyvärr behöver belysas.
              Den brutalitet och de övergrepp på den egna befolkningen som den
              sittande presidenten i Vitryssland utövar är allvarligt och är
              ett stort bakslag för frihet, demokrati och mänskliga rättigheter.
            </seg>
            <seg xml:id="i-1fef299d3705a6bf-0">
              Den vitryska regimens brutalitet, de ständiga hoten mot yttrandefriheten,
              våldet och fängslandet av journalister och demokratisträvare är
              oacceptabelt. Det är viktigt att Sverige, EU och FN kraftfullt
              fördömer regimens övergrepp på människor och lyfter upp rätten
              till frihet och demokrati. Sveriges insatser och samarbetet med
              det civila samhället för att stärka utvecklingen och demokratiseringen
              är livsnödvändigt.
            </seg>
            <seg xml:id="i-e265a83aeed23aef-0">
              Herr talman! Ett annat land som också är överrepresenterat när
              det gäller klagomål till Europadomstolen är Turkiet. Jag har personligen
              ett mycket starkt engagemang i frågan om minoriteters rättigheter
              och inte minst när det gäller hur Turkiet har agerat gentemot
              den syrianska befolkningen i landet.
            </seg>
            <seg xml:id="i-2d1339fadaaca2d1-0">
              Ett exempel är den pågående, orättfärdiga rättsprocessen mot
              det syrianska klostret Mor Gabriel, Sankt Gabriel, i staden Midyat.
              Klostret är över 1 600 år gammalt. Staten gör anspråk på och försöker
              konfiskera en del av klostrets landområde. Den syrisk-ortodoxa
              kyrkan är väldigt orolig över anklagelserna från den turkiska
              staten. Sverige följer denna rättsprocess via vår ambassad i Ankara.
              EU har senast i mars till den turkiska regeringen uttryckt sin
              oro över rättsprocesserna i fallet Mor Gabriel.
            </seg>
            <seg xml:id="i-558c3c9d17a295b5-0">
              Det finns också många andra skrämmande exempel på inskränkningar
              av yttrandefriheten. Ett exempel är att ett tjugotal journalister
              fick se ett antal tidningar stoppas från publicering, och de anklagades
              för propagandabrott. Ett annat exempel är att politiker och politiska
              partier utestängs från att delta i valet till det turkiska parlamentet.
            </seg>
            <seg xml:id="i-3942f03a0194c6ab-0">
              Därför ser jag fram emot att de underkastar sig samma lagar som
              de europeiska länderna med flera och att de tar det på största
              allvar. Det finns tyvärr alltför mycket som pekar på motsatsen
              i och med att de inte tar ansvar för att verkställa de domar som
              Europadomstolen kommit fram till. Att med nationella medel skydda
              medborgare mot inskränkningar, kränkningar och övergrepp är grundläggande
              i den nya konventionen.
            </seg>
            <seg xml:id="i-7c192e7c25385801-0">
              Herr talman! Avslutningsvis vill jag lyfta fram utskottets skrivelse
              gällande Europarådets parlamentariska resolution 1763 som rör
              den grundläggande principen om rätten till samvetsfrihet. Vi kristdemokrater
              anser att inga beslut som fattas av politiker får inskränka någon
              mänsklig rättighet och inte heller samvetsfriheten. Det måste
              finnas respekt för sjukvårdspersonal så att ingen tvingas att
              delta vid ingrepp som strider mot det egna samvetet. Det är en
              självklar rättighet som är fastslagen både i Europarådets artikel
              9 och i FN:s artikel 18. Alla rättigheter måste viktas lika utan
              undantag, och den mänskliga rättigheten till samvetsfrihet är
              en del av förutsättningen för detta. Vi kristdemokrater kan inte
              kompromissa på denna punkt och ställer oss därför inte bakom utskottets
              skrivning när det gäller resolution 1763 om samvetsfrihet.
            </seg>
            <seg xml:id="i-7e1213a239b5eb3a-0">
              Samvetsfriheten ger läkare och annan sjukvårdspersonal möjlighet
              att utifrån det egna samvetet göra en sund bedömning av om de
              ska genomföra olika medicinska ingrepp eller inte. Det baseras
              bland annat på läkaretiken, och den vill vi värna. Låt mig vara
              tydlig: Samvetsfriheten som mänsklig rättighet måste stå fast.
            </seg>
            <seg xml:id="i-99a22ee49640e250-0">
              Herr talman! Jag yrkar avslag på samtliga motioner.
            </seg>
          </u>
          <note type="speaker" xml:id="i-85934c14d1309a23-0">
            Anf. 54 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-885f5a6fa3f5ade0-2">
            <seg xml:id="i-4a87b28b24e8f002-0">
              Herr talman! Kristdemokraterna och Robert Halef säger här i dag
              att de står upp för samvetsfriheten. Det gör mig glad, men jag
              undrar samtidigt varför ni inte har reagerat mot det här tidigare,
              Robert Halef. Ni har inte sagt någonting i utskottet, och det
              har inte kommit in någon reservation. Det är lätt att säga det
              här i dag, men jag hade velat se en reaktion tidigare. Jag skulle
              vilja fråga hur det kommer sig att ni inte har reagerat.
            </seg>
          </u>
          <note type="speaker" xml:id="i-3de8938455c207b6-0">
            Anf. 55 ROBERT HALEF (KD) replik:
          </note>
          <u who="robert_halef_9ca73c" xml:id="i-a3251e163f6c169d-1">
            <seg xml:id="i-1cf725ded2f47542-0">
              Herr talman! Jag ska förtydliga det som står i Kristdemokraternas
              principprogram. Det står: Likaså måste respekt finnas för sjukvårdspersonal
              så att ingen tvingas att delta vid ingrepp som strider mot det
              egna samvetet.
            </seg>
            <seg xml:id="i-016332ec87d531b2-0">
              Herr talman! När den här frågan kom upp på dagordningen i utskottet
              råkade jag personligen missa några rader i betänkandet som var
              nytillkomna under behandlingen av det här betänkandet. De raderna
              är också lite flummiga. Jag ska läsa upp dem: Utskottet förhåller
              sig kritiskt till innehållet i resolution 1763 (2010) och anser
              att delegationen bör verka för att åstadkomma en förändring av
              denna resolution.
            </seg>
            <seg xml:id="i-0a0e565d59808024-0">
              Det står inte åt vilket håll det ska vara. Men det står i Kristdemokraternas
              principprogram att vi står bakom den här resolutionen.
            </seg>
          </u>
          <note type="speaker" xml:id="i-40114ded0deeda86-0">
            Anf. 56 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-885f5a6fa3f5ade0-3">
            <seg xml:id="i-5a06269b32b952b8-0">
              Herr talman! Jag tyckte inte att det var så otydligt, utan jag
              tyckte att det var väldigt tydligt i betänkandet att utskottet
              ställer sig kritiskt till innehållet i resolutionen. Det är beklagligt
              att Kristdemokraterna, som suttit så lång tid i riksdagen, inte
              reagerade när vi som är helt nya reagerade väldigt snabb över
              detta.
            </seg>
            <seg xml:id="i-c6e144379e8b8b23-0">
              Jag är ändå väldigt glad att ni här i dag också står upp för
              samvetsfriheten gemensamt med oss. Jag tycker att det är en mycket
              viktig fråga. Då är min fråga: Är ni beredda att tycka att sakfrågan
              är viktigare än vem som har skrivit reservationen? Nu finns det
              en reservation mot detta, och vi är eniga i sakfrågan. Jag kommer
              med spänning att följa hur Kristdemokraterna röstar i den här
              frågan i dag i kammaren.
            </seg>
            <seg xml:id="i-de8e695bb38f8aa3-0">
              Min fråga till Robert Halef är: Är ni beredda att följa ert principprogram
              där ni står upp för samvetsfriheten och stödja Sverigedemokraternas
              reservation?
            </seg>
          </u>
          <note type="speaker" xml:id="i-0407390f952589a5-0">
            Anf. 57 ROBERT HALEF (KD) replik:
          </note>
          <u who="robert_halef_9ca73c" xml:id="i-a3251e163f6c169d-2">
            <seg xml:id="i-efc4bfd30fd3c166-0">
              Herr talman! Kronlid ska veta att Kristdemokraterna och deras
              principprogram har funnits långt innan ni ens kom till på den
              politiska arenan. Den här frågan finns kvar, och vi respekterar
              den. Vi står bakom den, och den finns med i vårt principprogram.
              Det handlar om en grundläggande mänsklig rättighet för sjukvårdspersonal
              att fatta medicinska beslut utifrån sitt eget samvete.
            </seg>
            <seg xml:id="i-ac64ad8835efa3b6-0">
              Vi får se utslaget i voteringen när det dyker upp i eftermiddag.
            </seg>
          </u>
          <note type="speaker" xml:id="i-357705f1f8846e59-0">
            Anf. 58 HANS LINDE (V) replik:
          </note>
          <u who="hans_linde_857e1f" xml:id="i-95a8110a0af34423-5">
            <seg xml:id="i-56e865ffb4d58fb7-0">
              Herr talman! Det talas mycket i denna kammare om mänskliga rättigheter.
              Jag skulle rekommendera den som är intresserad av mänskliga rättigheter
              att läsa FN:s allmänna deklaration om mänskliga rättigheter. Jag
              skulle framför allt rekommendera Kristdemokraterna att läsa denna
              deklaration. Visst har vi alla rätten att ha en åsikt. Vi har
              också rätt att uttrycka vår åsikt. Vi har rätt att organisera
              oss tillsammans med andra för politisk förändring och för en förändrad
              lagstiftning.
            </seg>
            <seg xml:id="i-a0926577c2457658-0">
              Man har den grundläggande rättigheten att vara mot abort, att
              organisera ett parti som är mot abort och att stå i riksdagen
              och kräva detta. Men ingenstans i FN:s deklaration står det att
              det är en mänsklig rättighet att vara verksam som gynekolog eller
              som barnmorska. Anser Robert Halef att det är en mänsklig rättighet
              att få verka som barnmorska?
            </seg>
            <seg xml:id="i-7188754c1b87e562-0">
              Däremot står det tydligt och klart i FN:s deklaration om mänskliga
              rättigheter att rätten till hälsa är en grundläggande mänsklig
              rättighet, och den omfattar både män och kvinnor. Rätten till
              abort är en hälsofråga. Kvinnor ska själva bestämma över sin kropp.
              De ska bestämma om de vill genomföra en graviditet eller inte.
            </seg>
            <seg xml:id="i-2bffa004503eac54-0">
              Vi ska vara tydliga med vad det handlar om. Samvetsvägran, som
              är det som Robert Halef och Kristdemokraterna förespråkar, är
              i realiteten en inskränkning i aborträtten. Det är en inskränkning
              i kvinnors rätt till deras egen hälsa.
            </seg>
            <seg xml:id="i-5064aadd4191767b-0">
              Jag tog tidigare i talarstolen upp exemplet Italien där man har
              möjlighet till samvetsvägran. I dag vägrar 69 procent av de italienska
              läkarna att genomföra aborter. Vi kan föreställa oss vad det skulle
              innebära för vårt land, ett vidsträckt land med långa geografiska
              avstånd. Vad händer när kvinnor som söker sig till ett sjukhus
              blir nekade, när vården hamnar allt längre ifrån? I realiteten
              innebär samvetsvägran en inskränkning i kvinnors rätt till abort,
              kvinnors rätt till hälsa.
            </seg>
            <seg xml:id="i-f51cb4d1436e1ef9-0">
              Det Robert Halef förespråkar är med andra ord att enskilda barnmorskor
              och gynekologer själva, på eget bevåg, ska kunna sätta sig över
              demokratiskt fattade beslut och inskränka kvinnors rätt till hälsa.
              Därför frågar jag Robert Halef: Är det verkligen så att det du
              kallar samvetsfrihet ska väga tyngre än kvinnors rätt till hälsa?
            </seg>
          </u>
          <note type="speaker" xml:id="i-d30dc0c343db23a5-0">
            Anf. 59 ROBERT HALEF (KD) replik:
          </note>
          <u who="robert_halef_9ca73c" xml:id="i-a3251e163f6c169d-3">
            <seg xml:id="i-167f889b449068f1-0">
              Herr talman! Hans Linde blandar ihop abortfrågan med samvetsfrihetsfrågan.
              Vi tar ställning till samvetsfriheten, att den ska värnas.
            </seg>
            <seg xml:id="i-caff666928abfcf7-0">
              När det gäller frågan om abort står vi bakom svensk lag beträffande
              kvinnans rätt att bestämma över sin egen kropp. Dagens ämne handlar
              om samvetsfrihet en rättighet, Hans Linde, som är fastslagen av
              både Europarådet och FN.
            </seg>
            <seg xml:id="i-c1211e610b611cd5-0">
              Hans Linde vill gärna kalla det för samvetsvägran och sätta sig
              över människors integritet, samvetsfrihet och valfrihet.
            </seg>
          </u>
          <note type="speaker" xml:id="i-37ff660deb480f69-0">
            Anf. 60 HANS LINDE (V) replik:
          </note>
          <u who="hans_linde_857e1f" xml:id="i-95a8110a0af34423-6">
            <seg xml:id="i-a950f05eadb4c3a6-0">
              Herr talman! I grunden handlar detta om ifall vi ska tillåta
              välfärden att diskriminera eller ha en välfärd där alla får rätt
              till samma behandling oavsett vilket kön man har eller hur tjock
              plånbok man har. Detta innebär nämligen en diskriminering av kvinnor,
              Robert Halef. Det kan inte beskrivas som något annat. Man ger
              barnmorskor och gynekologer rätten att säga till en kvinna som
              uppsöker dem: Nej, jag kommer inte att ge dig den hälsovård som
              du enligt svensk lagstiftning har rätt till. Det är en direkt
              diskriminering av kvinnor.
            </seg>
            <seg xml:id="i-5f4e94ccb1ceb7e5-0">
              Därför måste jag ställa samma frågor till Robert Halef som jag
              ställde tidigare i debatten: På vilka andra områden inom svensk
              välfärd tycker Kristdemokraterna att man ska få diskriminera?
              Ska en lärare ha rätt, med hänvisning till sitt samvete, att vägra
              undervisa en öppet homosexuell elev? Ska en polis ha rätt att
              säga att hans samvete förbjuder honom att ta emot en anmälan från
              en öppet troende muslim? Ska en domstol ha rätt att säga att de
              på grund av sitt samvete inte vill behandla mål som berör funktionsnedsatta?
            </seg>
            <seg xml:id="i-3ee498267943e953-0">
              Det som det handlar om är ifall vi ska ha en svensk sjukvård
              som är lika för alla, där vi respekterar den grundläggande mänskliga
              rättigheten, nämligen rätten till hälsa, eller en sjukvård som
              diskriminerar. Det är uppenbart att Kristdemokraterna står upp
              för en välfärd som diskriminerar.
            </seg>
            <seg xml:id="i-9e6050fb53243d52-0">
              Som jag sade i replikskiftet med Sverigedemokraterna hoppas jag
              att väljarna i Västra Götaland, som jag kommer från, på söndag
              när de går till val tar med sig den här debatten så att de vet
              när de går till valurnorna att en röst på Kristdemokraterna är
              en röst på en sjukvård som diskriminerar och särbehandlar kvinnor.
            </seg>
          </u>
          <note type="speaker" xml:id="i-ae75080b7166ed7b-0">
            Anf. 61 ROBERT HALEF (KD) replik:
          </note>
          <u who="robert_halef_9ca73c" xml:id="i-a3251e163f6c169d-4">
            <seg xml:id="i-0f755456e3eacf1c-0">
              Herr talman! Nu glider Hans Linde ifrån ämnet igen. Helt plötsligt
              är han inne på diskriminering. Här talar vi om samvetsfrihet,
              som finns i FN:s deklaration om mänskliga rättigheter. Det innebär
              med andra ord att Hans Linde är emot den paragraf som finns i
              FN-deklarationen om mänskliga rättigheter.
            </seg>
            <seg xml:id="i-d6c2e220214865a5-0">
              Hans Linde vill tvinga sjukvårdspersonal att göra ingrepp som
              strider mot deras samvete. Han vill sätta sig över deras integritet.
              Det handlar om samvetsfrihet inom sjukvården. Det handlar inte
              om att vägra på det sättet som du framställer det, Hans Linde.
              Det känns som om du citerar de delar som passar ur resolution
              1763. I punkt 2 står att man är skyldig att garantera en möjlig
              vård. Den möjligheten måste alltså finnas.
            </seg>
            <seg xml:id="i-e046dc9dfaaf1b04-0">
              Man ska inte vägra att utföra aborter, men om det strider mot
              det egna samvetet och man anser att samvetsfriheten nått den gräns
              att man skulle kunna välja att inte utföra ingreppet finns det
              en statlig skyldighet att hänvisa folk till ett annat sjukhus
              eller till en annan läkare som kan göra ingreppet. Vi är inte
              emot detta.
            </seg>
            <seg xml:id="i-4e7a9049de195187-0">
              Hans Linde försöker blanda ihop korten och målar upp en bild
              av Kristdemokraterna som diskriminerande. Det stämmer inte. Håll
              dig till ämnet, Hans Linde! Det handlar om samvetsfrihet.
            </seg>
          </u>
          <note xml:id="i-2cd6f7df7a141e0a-6">
            Överläggningen var härmed avslutad.
          </note>
          <note xml:id="i-b76bb7e64f0da27d-0">
            19 § OSSE
          </note>
          <note xml:id="i-6a9cd3377d238898-7">
            Föredrogs
          </note>
          <note type="speaker" xml:id="i-b084d2f72d55a4db-0">
            Anf. 62 ÅSA LINDESTAM (S):
          </note>
          <u who="asa_lindestam_726066" xml:id="i-ced67e1f27aa181d-0">
            <seg xml:id="i-711127654869aa58-0">
              Herr talman! Nu ska vi behandla betänkandet UU14 som handlar
              om OSSE, Organisationen för säkerhet och samarbete i Europa. Det
              kan kännas lite konstigt att stå här när vi är fullkomligt eniga
              i riksdagen om betänkandet och det inte finns några reservationer.
              Men vi upplever att det här är vårt tillfälle att tala om de frågor
              som vi är involverade i och som verkligen berör oss.
            </seg>
            <seg xml:id="i-0317594e563cca04-0">
              Organisationen, OSSE, består av 56 länder. Inom OSSE finns en
              verktygslåda av olika saker man kan använda, på samma sätt som
              inom FN och andra stora organisationer. Den stora frågan är om
              dessa 56 länder tillsammans gör skillnad i OSSE. Frågan är dessutom
              om Sverige gör skillnad i OSSE. Jag ska försöka besvara dessa
              två frågor, som jag tycker är de väsentliga.
            </seg>
            <seg xml:id="i-76631e28833a55bc-0">
              Vi står inför att snart åka till vårt sommarmöte som den här
              gången hålls i Belgrad. Vi kommer där att ha en mängd textförslag
              som vi inom olika konstellationer jobbat fram. Det rör sig om
              allt möjligt. Om jag tittar tillbaka på det som vi redan har hanterat
              på våra sommarmöten kan jag säga att det kan handla om Afghanistan,
              Vitryssland, kärnvapen eller kvinnors situation. Det är viktigt
              att tala om sådant i dessa stora församlingar där alla medlemsländer
              är närvarande. Det leder så småningom fram till konsensus, vilket
              alltså innebär att vi kan enas även om inte riktigt alla tycker
              att det är bra. Det handlar också om att låta droppen urholka
              stenen.
            </seg>
            <seg xml:id="i-dd0fe77aa3b53e63-0">
              Det förekommer även en mängd informella möten inom OSSE. Det
              kan handla om att partierna träffas och resonerar med sina syster-
              och broderpartier. Det kan handla om att vi fördjupar oss i vissa
              länder och försöker fundera över på vilket sätt vi kan ställa
              upp. Vi i Norden har vår nordisk-baltiska lunch vid varje sommarmöte
              där vi tillsammans med våra kamrater runt halva Östersjön funderar
              över de frågor som är viktiga för oss.
            </seg>
            <seg xml:id="i-5d2aa89f926bb63f-0">
              Vi kan också motionera till denna församling på samma sätt som
              vi gör här, även om det heter någonting annat. Jag skulle som
              exempel vilja berätta om hur vi med pannan i djupa veck satt och
              funderade över hur vi kunde få kvinnorna mer aktiva i vår församling.
              Helst hade vi velat skriva ett förslag om att halva delegationen
              från varje land skulle bestå av kvinnor, men det är långt ifrån
              möjligt i dessa sammanhang. Vi nöjde oss därför med att skriva
              att varje större delegation, sådan som består av fler än sju åtta
              personer, ska ha minst en kvinna närvarande för att få ha rösträtt.
              Vi får väl se hur det går, om man klarar av det. Kvinnor är en
              bristvara i många länder. Nu tänker alla lyssnare att detta är
              ett bekymmer för de nya demokratierna österut, men så är det inte.
              Det är länder på betydligt närmare håll som har enbart män i sina
              delegationer.
            </seg>
            <seg xml:id="i-131321c548057142-0">
              Vi har inte endast sommarmöten och något vintermöte, utan vi
              har också valövervakning. Det finns nog ingenting som är bättre
              än att låta parlamentariker vara valövervakare. Vi vet mycket
              om val, även om vi till en början inte vet mycket om andra länders
              val. Vi får inför varje val i andra länder en gedigen utbildning
              om valarbetet. Det är ett hårt arbete att övervaka ett val i ett
              land. Det blir lite sömn och mycket information. Det är mycket
              som ska göras innan, om man tar detta på allvar, och det gör vi
              från Sverige.
            </seg>
            <seg xml:id="i-1282b652a692db72-0">
              Det jag ibland oroas av är att det finns någon enstaka person
              som går ut i medierna och talar om hur det gått långt innan OSSE:s
              egen kommentar har kommit. Det är jätteviktigt att vi håller ihop
              och inte går händelserna i förväg. Vi måste vänta in den kunskapen
              så att hela delegationen har fått den.
            </seg>
            <seg xml:id="i-22a3f62479bf01de-0">
              Vi lär oss mycket även för Sveriges räkning om hur man kan genomföra
              val som är demokratiska. Det är ett underbart verktyg att få se
              demokratin utvecklas på så många håll och åt rätt håll i världen.
            </seg>
            <seg xml:id="i-28821e00ad761dc3-0">
              På ett av våra senaste möten, i Wien, träffade vi Dunja Mijatovic
              från Bosnien och Hercegovina. Hon är vår representant i mediefrågor.
              Det betyder att hon har ett särskilt område som hon övervakar
              kring journalister och medier och ser på hur det är.
            </seg>
            <seg xml:id="i-5c77e29e878bdc09-0">
              Vi har en stark önskan att hon ska få komma in i Vitryssland
              och se vad som händer där just nu, med de journalister som vi
              vet sitter i fängelse och som vi vet far väldigt illa. Mig veterligt
              har hon fortfarande inte fått visum. Man lyckas ordna så att hon
              inte får det någon gång, hur mycket hon än ber. Det stödet tycker
              jag att vi från Sverige ska ge att hon ska få komma dit.
            </seg>
            <seg xml:id="i-0be24e09c32ba5ee-0">
              Vi i Sverige har högt anseende. Vi har en mycket aktiv roll oavsett
              funktion. Vi har haft nästan alla funktioner i OSSE:s parlamentariska
              församling, och jag tror att det har varit bra.
            </seg>
            <seg xml:id="i-ed11a342a13f35d5-0">
              Vi är väldigt närvarande, oavsett parti, och vi håller ihop.
              Under den tid som jag har varit verksam i OSSE har jag som ordförande
              haft både Tone Tingsgård och Walburga Habsburg Douglas. Det har
              varit strålande ordförandeskap, måste jag säga, och gruppen har
              hållit ihop. Vi har fler gemensamma saker att slåss för än det
              som skiljer oss åt.
            </seg>
            <seg xml:id="i-cb44052f1aac7759-0">
              Dessutom måste jag ge en stor eloge till personalen på RIK. Vi
              har en mycket professionell personal som hela tiden gör sitt bästa
              för att underlätta för oss.
            </seg>
            <seg xml:id="i-331b38c6024c605c-0">
              Om jag tittar på frågan jag ställde i början, om vi gör skillnad,
              blir mitt svar: Ja, vi gör skillnad vad gäller OSSE men också
              vad gäller Sverige. Vi får vara på olika platser i världen och
              prata med andra människor och lämna uttalanden. Vi stöttar våra
              nya demokratier och gör mycket gott på våra sommarmöten. Den stora
              saken är också valövervakningen, där vi får vara med och kliva
              in i vallokalerna så nära borden att vi ibland kan se att man
              fuskar.
            </seg>
          </u>
          <note xml:id="i-f8a805e2b4aa3e37-0">
            I detta anförande instämde Peter Jeppsson (S).
          </note>
          <note type="speaker" xml:id="i-1f90536cc97cb4a2-0">
            Anf. 63 WALBURGA HABSBURG DOUGLAS (M):
          </note>
          <u who="walburga_habsburg_douglas_5795b3" next="cont" xml:id="i-2a778a1f3a9c15ee-0"/>
          <note xml:id="i-7dbe8b63f0c989c4-0">
            Fru talman! I dag lägger utrikesutskottet fram sitt betänkande,
            som behandlar två skrivelser, den ena från regeringen om OSSE:s
            verksamhet under 2009 och 2010 och den andra från Sveriges delegation
            vid OSSE:s parlamentariska församling om dess verksamhet under
            samma år.
          </note>
          <u who="walburga_habsburg_douglas_5795b3" prev="cont" xml:id="i-19b16be6e9aacf56-0">
            <seg xml:id="i-694f24992c3a9e8f-0">
              Betänkandet är enhälligt. Det är dessutom kort, men innehållet
              är av stor vikt. Utrikesutskottet har framför allt försökt blicka
              framåt och inte bara behandla det som har hänt i OSSE under förra
              året. Intresset och betydelsen av debatten märks inte minst på
              att det finns många anmälda talare här i dag.
            </seg>
            <seg xml:id="i-94560a28e8828e4a-0">
              Sverige spelade, som Åsa Lindestam redan har sagt, även förra
              året en viktig roll inom Organisationen för säkerhet och samarbete
              i Europa, dels vad gäller samarbetet på ministernivå och i det
              permanenta rådet i Wien, dels i den parlamentariska församlingen,
              där svenska riksdagsledamöter innehar och har innehaft en rad
              viktiga uppdrag. Även den nya delegationen, som sattes ihop efter
              valet, är lika aktiv och engagerad, inte minst under valövervakningarna.
            </seg>
            <seg xml:id="i-c0146dbf580c5641-0">
              Ordförandelandet under 2010 var Kazakstan, som första land från
              Centralasien. De lyckades till och med anordna ett toppmöte i
              Astana, huvudstaden, under december månad. Det var det första
              toppmötet sedan Istanbul 1999.
            </seg>
            <seg xml:id="i-d9e002b271745e76-0">
              OSSE samordnar 56 medlemsstater deltagandeländer, som det heter
              på OSSE-språk och 10 partnerländer. Organisationens länder täcker
              hela norra halvan av jordklotet och sträcker sig från Vladivostok
              till Vancouver.
            </seg>
            <seg xml:id="i-6fa2a6f43eb8c95f-0">
              OSSE samarbetar även med sina partnerländer, som Afghanistan.
              Det är mycket betydelsefullt. Där handlar huvuduppgifterna om
              konfliktförebyggande, krishantering, återuppbyggnad och demokratiutveckling.
            </seg>
            <seg xml:id="i-a710f03b76e3d3b9-0">
              Därutöver har OSSE 17 fältmissioner, som aktivt arbetar mot samma
              mål. Tyvärr har två fältmissioner stängts nyligen, en i Georgien,
              där man inte kunde nå konsensus om närvaron efter Rysslands krig
              mot Georgien, och en i Vitryssland, där Lukasjenkos regering inte
              längre insåg nödvändigheten i att ha en fältmission, efter de
              övergrepp som regimen iscensatte mot oppositionen efter presidentvalet
              i december 2010.
            </seg>
            <seg xml:id="i-9ecbc4e7a7f4dfbf-0">
              Fru talman! Som man ser var även år 2010 ett år präglat av interna
              motsättningar inom OSSE. Under toppmötet i Astana blev det ytterligare
              en gång uppenbart att USA och Ryssland har olika uppfattningar
              om inflytandet över OSSE:s verksamhet och om demokratifrågor.
            </seg>
            <seg xml:id="i-f188ebaccca9e348-0">
              Skillnaden mellan öster och väster om Wien blev allt tydligare
              i den grundläggande inställningen till mänskliga rättigheter.
              Striden gäller om man kan skilja frågor om mänskliga rättigheter
              från säkerhetspolitiken. Det blev mycket klart under debatterna
              om Rysslands nya säkerhetsdoktrin att ryssarna tycker att det
              ska skiljas åt, vilket vore en mycket farlig utveckling.
            </seg>
            <seg xml:id="i-7943ca48c2f5986c-0">
              Här blir Sveriges roll särskilt under Korfuprocessen, som handlar
              om den europeiska säkerhetsdialogen, avgörande. Vi har en mycket
              klar bild av att det inte kan finnas säkerhetspolitik utan beaktande
              av de mänskliga rättigheterna.
            </seg>
            <seg xml:id="i-7a8ea09168c5371b-0">
              OSSE:s parlamentariska församling spelar en avgörande roll i
              demokratiutvecklingen runt om i världen, inte minst genom uppdraget
              att övervaka valen i OSSE:s deltagandeländer. I samarbete med
              ODIHR, Office for Democratic Institutions and Human Rights, övervakade
              svenska parlamentariker under 2010 sex parlaments- och presidentval
              i hela OSSE-området, i Europa, Centralasien och USA.
            </seg>
            <seg xml:id="i-7c8d9ac55f9e0420-0">
              Just i dag har OSSE:s parlamentariska församling tagit ett viktigt
              beslut. Vi ska också ha full övervakning av valet i Turkiet. Det
              anknyter till vår debatt om Europarådet, eftersom OSSE precis
              som Europarådet har insett att det sker övergrepp mot mänskliga
              rättigheter och finns problem med valet. Därför ska vi ha en stor
              valövervakningsinsats i Turkiet. De första långtidsobservatörerna,
              som övervakar valrörelsen, åker redan under veckan till Turkiet
              för att se att allt går rätt till.
            </seg>
            <seg xml:id="i-2a27ffbe0be46d77-0">
              Där ser man hur viktigt OSSE är i den frågan och även att vi
              samarbetar med Europarådet, som också ska delta i valövervakningen
              i Turkiet.
            </seg>
            <seg xml:id="i-b4279abe62bad17f-0">
              Den parlamentariska församlingen har också spelat en viktig roll
              inom OSSE när det gäller att försöka lösa de så kallade frysta
              konflikterna i Transnistrien och Nagorno-Karabach men även i Sydossetien
              och i Abchazien. Detta arbete är av stort värde och bidrar till
              att trappa ned konfliktnivåerna.
            </seg>
            <seg xml:id="i-84e3c0a8368b7fad-0">
              Inom den parlamentariska församlingen har man satt upp arbetsgrupper
              där parlamentariker från olika länder deltar för att hjälpa till,
              så att den parlamentariska dimensionen kan läka de frysta konflikterna
              och få partner att prata igen. Vi planerar för ett möte mellan
              parlamentariker från Moldavien och parlamentsföreträdare från
              Transnistrien här i Sverige under hösten, för att få parlamentariker
              från bägge sidorna av floden Dnestr att prata med varandra igen.
            </seg>
            <seg xml:id="i-255903e4f2c86a2f-0">
              OSSE har under det gångna året förstärkt sitt arbete genom sina
              särskilda representanter. Den nya medierepresentanten Dunja Mijatovic,
              som Åsa Lindestam redan har pratat om och som vår delegation träffade
              under vintermötet i Wien, har riktat huvudfokus på frågor som
              rör skyddet av journalister, pressfrihet och Internet och har
              agerat mycket kraftfullt när Vitryssland gjorde inskränkningar
              under presidentvalet. Det visar på vikten av att alla institutioner
              i OSSE drar åt samma håll, vilket inte alltid är lätt, när man
              måste samordna 56 regeringar och utrikesministrar.
            </seg>
            <seg xml:id="i-6190fac5b990487a-0">
              Sist men inte minst är det väsentligt att betona det arbete som
              den parlamentariska församlingen genomför inom OSSE, som den egna
              institution som församlingen är. Det finns därför skäl att med
              oro se på de diskussioner som hela tiden fortsätter om den parlamentariska
              församlingens status i förhållande till OSSE i sin helhet.
            </seg>
            <seg xml:id="i-d5b271091891e5e8-0">
              Det är angeläget att den parlamentariska församlingens roll inom
              OSSE respekteras. Redan vid OSSE:s toppmöte i Istanbul 1999 erkändes
              den parlamentariska församlingen som en av de viktigaste institutionerna
              inom OSSE. Från svenskt håll behöver vi med kraft verka för att
              hålla den parlamentariska dimensionen levande.
            </seg>
            <seg xml:id="i-cb2b4c86539fbfd5-0">
              Min delegation har redan, sedan den nya sammansättningen i september,
              gjort väldigt mycket och väldigt bra saker. Jag vill tacka hela
              delegationen men även riksdagen för att vi kan göra det viktiga
              arbete som vi gör.
            </seg>
          </u>
          <note xml:id="i-d640cab8a4ce0c04-0">
            Huvudtemat under år 2010 var för den parlamentariska församlingens
            del rättsstatligheten och bekämpandet av gränsöverskridande brott
            och korruption.
          </note>
          <note xml:id="i-c3fdb484661fb5f2-0">
            I detta anförande instämde Christian Holm och Ulrik Nilsson (båda
            M).
          </note>
          <note type="speaker" xml:id="i-cb6eef0ab069ea9d-0">
            Anf. 64 BODIL CEBALLOS (MP):
          </note>
          <u who="bodil_ceballos_02855b" xml:id="i-832296fd6f9da595-1">
            <seg xml:id="i-035e783b2ab856ca-0">
              Fru talman! Det här är en organisation som är något anonymare
              än Europarådet, särskilt för oss som inte sitter med i delegationen.
              När man sitter och bläddrar i den här skrivelsen och läser resolutioner
              som antagits undrar man: Vem läser de här resolutionerna förutom
              de som jobbar i delegationen och vi som får dem till påsyn en
              gång per år?
            </seg>
            <seg xml:id="i-209a0a112e0b8313-0">
              När jag jobbade i Europaparlamentet tidigare brukade jag säga
              åt våra EU-parlamentariker att de, i alla fall när de var i tidsbrist,
              skulle prioritera de frågor som leder till bindande regelverk
              framför resolutioner som inte binder någon. Men sedan förstod
              jag att det till viss del var fel. För de resolutioner som antas
              i Europaparlamentet, i OSSE eller i Europarådet kan betyda väldigt
              mycket för något land eller någon organisation någonstans i världen.
              De kan leda till förändring och i slutändan också till rättsligt
              bindande regelverk någon annanstans. Det är naturligtvis viktigt.
            </seg>
            <seg xml:id="i-8bec54564626d6d6-0">
              Någonstans i skrivelsen eller i betänkandet läste jag också att
              det pågår ett arbete för att stärka OSSE eller OSSE:s synlighet,
              och det tror jag är bra och behövligt, så att fler förstår den
              viktiga roll som OSSE faktiskt har.
            </seg>
            <seg xml:id="i-fbc463edc5edb78a-0">
              Fru talman! Enligt skrivelsen har den här parlamentariska församlingen
              under åren antagit ett stort antal resolutioner om samarbetet
              i Medelhavsområdet. Den särskilda relation som OSSE har till grannländerna
              vid Medelhavet har noterats, och det ömsesidiga beroendet av säkerhet
              har betonats. Församlingen vill bidra till ett närmare samarbete
              inom Medelhavsområdet för att främja OSSE:s normer och principer.
              Det ska ske genom ökad politisk dialog, genom ekonomiskt samarbete
              och kulturutbyte samt genom starkare demokratiska institutioner
              och respekt för de mänskliga rättigheterna.
            </seg>
            <seg xml:id="i-099133898626c374-0">
              Jag tycker att det låter mycket positivt och behövligt, särskilt
              med tanke på de stora omvälvningar som skett under 2011 i Medelhavsregionen
              och som påverkar alla delar av OSSE:s dimensioner på säkerhetspolitiken,
              den militärpolitiska, den mänskliga och den ekonomiska och miljömässiga.
            </seg>
            <seg xml:id="i-e0e0f2771932dcb3-0">
              OSSE som organisation med fokus på konfliktförebyggande arbete,
              krishantering och demokratiutveckling i fält skulle kunna spela
              en större roll än den vi hittills sett vid Medelhavet. Både Tunisien
              och Egypten är partnerländer, och Libanon, Libyen och ett antal
              gulfstater har enligt årets resolution om samarbete i Medelhavsområdet
              aktivt deltagit i ett antal OSSE-evenemang. Också Syrien nämns
              i resolutionens punkter med en uppmaning till OSSE:s medlemsstater
              att engagera sig mer i dessa länder.
            </seg>
            <seg xml:id="i-ae9649e1e1f42ff9-0">
              När resolutionen antogs var läget förstås ett helt annat än det
              vi har i dag. Det handlade i de flesta fall om att engagera sig
              än mer i icke-demokratiska stater. Det kan man naturligtvis ha
              en hel del synpunkter på, men nu har vi en ny situation med en
              skör demokratiseringsvåg där man behöver mycket mer engagemang
              från oss andra än de tidigare diktatorerna behövde. Jag hoppas
              att OSSE fortsätter att engagera sig i Medelhavsområdet och att
              konkret hjälp också ges till annat än det resolutionen talar om,
              så att även OSSE:s erfarenhet av konflikthantering, återuppbyggnad
              och utveckling av demokrati och rättsstatens principer kan ge
              ett mervärde.
            </seg>
            <seg xml:id="i-76bc53223d36a60c-0">
              Fru talman! I dag jag håller mig kvar vid Medelhavsområdet var
              det ett inslag på tv-nyheterna om överfulla båtar med flyktingar
              från just Libyen. De hade låtits driva omkring på Medelhavet i
              två veckor utan att någon förbarmat sig över dem. Omkring 800
              personer befaras ha drunknat. Siffrorna skiljer sig. Det var 600
              personer enligt tv-inslaget, men UNHCR säger att det förmodligen
              är 800 personer.
            </seg>
            <seg xml:id="i-dbe0125bdd77ca10-0">
              Det låter nästan otroligt att det här har kunnat ske, med tanke
              på alla de spaningsplan från en mängd olika länder som befinner
              sig i området just nu. Jag utgår från att Frontex också arbetar.
              De har väl inte semester nu bara för att det finns andra plan
              i området. Medelhavet är ju inte ett så stort hav att en båt ska
              kunna driva omkring i två veckor utan att upptäckas av någon.
            </seg>
            <seg xml:id="i-79d0bfdcaa3cea2b-0">
              Nato säger att de, om de får indikationer på att någonting händer,
              naturligtvis är där. Men alla flyktingbåtar har kanske inte nödutrustning
              etcetera. De kan inte skicka signaler. Vi måste naturligtvis bevaka
              situationen för flyktingarna mycket mer än vad vi gör. Flyktingbåtarna
              har kanske inte prioriterats, i och med att det inte har varit
              det konkreta uppdraget. Därför kanske de har negligerats.
            </seg>
            <seg xml:id="i-0438eb32325d3c43-0">
              För min del kan jag inte ge annat än bakläxa åt den samlade internationella
              insatsen, som har låtit det här ske. Att skydda civila är uppdragets
              huvudinriktning, och flyktingar är också civila. De torde vara
              minst lika viktiga som befolkningen inne i landet.
            </seg>
            <seg xml:id="i-f79d030d0b032a9e-0">
              Det leder då till nästa fråga: Gör vi rätt saker? Prioriterar
              vi rätt saker alla gånger? Det är egentligen inte OSSE som det
              handlar om, men där kanske OSSE också framöver kan spela en större
              roll.
            </seg>
            <seg xml:id="i-f9685aa1397a929f-0">
              Fru talman! Svenskt fokus under EU-ordförandeskapet var framför
              allt inriktat på att stärka OSSE:s mänskliga dimension, de gemensamma
              åtagandena inom OSSE:s tre dimensioner samt organisationens unika
              fredsfrämjande och konfliktförebyggande roll.
            </seg>
            <seg xml:id="i-0745f1f24b7fdf7e-0">
              Jag tycker att det är mycket positivt att den mänskliga dimensionen
              betonas, liksom organisationens fredsfrämjande och konfliktförebyggande
              arbete. Det handlar trots allt i slutändan om människors rätt
              att leva ett liv i fred och frihet. När militära insatser blir
              ett måste är det ett konkret exempel på att världen har misslyckats.
            </seg>
          </u>
          <note type="speaker" xml:id="i-38d1f7b6728ac41a-0">
            Anf. 65 CHRISTER WINBÄCK (FP):
          </note>
          <u who="christer_winback_84903d" xml:id="i-f6a01421ff19a589-0">
            <seg xml:id="i-cbe747e5da79d35b-0">
              Fru talman! Världen behöver mer av samarbete. Fred och frihet
              kan uppnås endast om man kan föra en dialog. Länder behöver ingå
              i organisationer som syftar till dialog.
            </seg>
            <seg xml:id="i-7a75c4dea7a971aa-0">
              Det finns många sådana. En del är, för oss, viktigare än andra.
              OSSE, Organisationen för säkerhet och samarbete i Europa, är en
              sådan. Genom sitt arbete för demokrati, säkerhet och respekt för
              mänskliga rättigheter och sitt konfliktförebyggande arbete fyller
              den en mycket viktig funktion.
            </seg>
            <seg xml:id="i-e54b7dc16c526fa9-0">
              Låt mig peka på några punkter av särskilt intresse! Runt om i
              världen dödas varje dag fler än 1 000 människor av handeldvapen.
              Nio av tio av dessa är kvinnor och barn. Vi läser om vansinnesdåd
              på arbetsplatser, skolskjutningar och det eskalerande våldet och
              vanvettiga dödandet i samband med drogsmuggling i några särskilt
              utpekade länder.
            </seg>
            <seg xml:id="i-4b392003c622f810-0">
              Även Sverige drabbas frekvent av det illegala användandet av
              vapen. Alltför ofta används skjutvapen vid mord, mordförsök eller
              rån även i Sverige. Våld och vapenkultur kryper närmare oss och
              våra barns skolgårdar. Detta, mina vänner, är vår tids verkliga
              massförstörelsevapen, med långt över en halv miljon offer om året.
            </seg>
            <seg xml:id="i-94f458c6f5429b7e-0">
              Behovet av att arbeta för att minska den illegala spridningen
              av små och lätta vapen är stort. Det är en långvarig och bitvis
              seg historia där vi måste se till att göra vad som måste göras
              för att stoppa den illegala spridningen. På det internationella
              planet handlar det om en handfull länder som måste ändra sin inställning
              avseende regler för märkning och spårning av vapen, vapendelar
              och ammunition. Det krävs också resurser till de fattigare länderna
              för att de ska klara exportkontroll, vapenregister, märkning av
              vapen, kontroll av vapenhandlare, förstörelse av överskott, kriminalisering
              av innehav, lagerhållning hos polis och militär, avväpningskampanjer
              med mera.
            </seg>
            <seg xml:id="i-47e6f9ef760b6ca5-0">
              Jag har själv deltagit i flera av FN:s översynskonferenser där
              resultaten från OSSE med flera organisationer redovisas och inarbetas
              i det långsiktiga arbetet för att få kontroll över spridningen
              av vapen i världen. En del konferenser är upp, och en del är ned.
              Den senaste var positiv. Här har OSSE en nyckelroll. Även vid
              rustningskontroll och civil och demokratisk kontroll av säkerhets-
              och vapensektorerna är OSSE av stor betydelse.
            </seg>
            <seg xml:id="i-f26b8b35515e5179-0">
              Genom ett starkt och aktivt engagemang, vilket jag tycker Sverige
              har i denna fråga både med den nuvarande regeringen och med tidigare
              regeringar, flyttar vi positionerna framåt.
            </seg>
            <seg xml:id="i-4d7c7d84dcd11388-0">
              Fru talman! Jag vill även nämna ett annat ben som OSSE vilar
              på, nämligen den mänskliga dimensionen där insatser mot diskriminering
              av alla de slag är ett angeläget arbetsområde. Vi kan prata om
              insatser mot diskriminering av minoriteter, bekämpande av intolerans
              med mera.
            </seg>
            <seg xml:id="i-0b5567f0255d959e-0">
              Här vill jag särskilt nämna att situationen för hbt-personer
              i flera av våra östliga grannländer är mycket bekymmersam. Det
              förekommer ett aktivt motarbetande av hbt-personers rättigheter,
              och på flera ställen har myndigheterna förbjudit Pridefirande.
              Jag tycker att det är bekymmersamt.
            </seg>
            <seg xml:id="i-6af629a4a182dfb3-0">
              I sommar kommer Helsingfors Pride att ha som tema Öppenhet, där
              mänskliga rättigheter och jämlikhet kommer att stå i fokus. Öppenhet
              beskriver hur väl samhället klarar av att tillgodose behoven hos
              samtliga invånare. Det handlar både om huruvida lagstiftningen
              tar hänsyn till individers olika förutsättningar och behov och
              om huruvida de oskrivna regler som vi följer i vår dagliga interaktion
              med varandra tillåter att vi är olika.
            </seg>
            <seg xml:id="i-e225b6c060219428-0">
              Även här i Sverige har vi stor intolerans på området. År 2010
              utsattes Prideparaden i Karlstad för mordhot. År 2009 översteg
              siffran anmälda hatbrott mot hbtq-personer 1 000 enligt Brottsförebyggande
              rådet. Fortfarande utvisas homosexuella till Iran, ett land med
              dödsstraff för homosexualitet. Transpersoner är den grupp bland
              ungdomar som löper störst risk att vilja begå självmord.
            </seg>
            <seg xml:id="i-048f789cf19607f9-0">
              Att delta i ett Pridefirande är att göra ett viktigt ställningstagande.
              Den som deltar i en Pridefestival tar offentlig ställning inte
              bara för hbtq-personers rättigheter utan för alla människors lika
              värde. Det är något som jag hoppas att alla i denna kammare instämmer
              i.
            </seg>
            <seg xml:id="i-e778c71838a143ba-0">
              Situationen i många länder kännetecknas av bristande förståelse.
              Vi måste, både genom engagemanget i OSSE och på andra sätt, aktivt
              verka för att homosexuellas, bisexuellas och transpersoners rättigheter
              uppmärksammas.
            </seg>
            <seg xml:id="i-ee9a8250ff5c13dd-0">
              Fru talman! Slutligen vill jag nämna Riksrevisionens granskningsrapport
              2011:14 Svenska bidrag till internationella insatser , där man
              tydligt säger följande: En viktig utgångspunkt för det svenska
              engagemanget i internationella insatser är att Sverige deltar
              tillsammans med andra och att det finns ett FN-mandat i grunden.
              De insatser som Sverige bidrar till leds vanligtvis av en multilateral
              organisation. Sveriges medlemskap i FN, EU, OSSE och samarbete
              med Nato utgör därför en central grund för svenska bidrag till
              insatser som leds av dessa organisationer.
            </seg>
            <seg xml:id="i-babb155964be6296-0">
              Det kan inte sägas tydligare. Genom ett fullt och aktivt deltagande
              i multilaterala organisationer bidrar vi till en fredligare värld.
            </seg>
          </u>
          <note type="speaker" xml:id="i-5399f69402458029-0">
            Anf. 66 KERSTIN LUNDGREN (C):
          </note>
          <u who="kerstin_lundgren_c334e3" xml:id="i-93c53074757f6de0-1">
            <seg xml:id="i-fafa7d6a5ecf9ed5-0">
              Fru talman! Jag tänker inte upprepa det som har sagts av så många
              före mig. Detta är ett betänkande där vi är eniga. Det finns en
              stor samsyn om vikten av att värna det arbete som OSSE gör. Sveriges
              bidrag till detta är väsentligt.
            </seg>
            <seg xml:id="i-888cc02c32a6047a-0">
              Jag tänkte bara uppmärksamma det som jag tycker är särskilt viktigt
              och som också framgår av betänkandet. Vi som jobbar i den internationella
              miljön möter konflikter i många olika sammanhang. Det jobbas med
              samma saker på många olika arenor. Det är därför viktigt och angeläget
              att vi försöker hitta en samverkan och en samordning. Vi ska också
              profilera arbetet.
            </seg>
            <seg xml:id="i-7eceab9e112ba9f9-0">
              Jag tycker därför att OSSE har varit en framgångsfaktor när det
              gäller att arbeta med de frusna konflikter som finns på vår kontinent.
              OSSE är en framgångsfaktor inte därför att man har lyckats lösa
              dem och göra dem ogjorda men därför att man verkligen arbetar
              och har redskap att arbeta med konflikterna och dessutom är erkänd
              för att göra detta. OSSE har ett tydligt mandat och ett tydligt
              uppdrag. Det må vara Minskgruppen och arbetet med att lösa konflikten
              mellan Armenien och Azerbajdzjan eller andra områden.
            </seg>
            <seg xml:id="i-33f79628e1bc9040-0">
              Jag tycker att detta åskådliggörs bra när man nu från olika håll
              söker nå ingångar när det gäller att påverka och kunna granska
              vad som händer i Vitryssland. Här har OSSE en av de mekanismer
              som ger ett ytterligare verktyg till vår gemensamma verktygslåda,
              nämligen Moskvamekanismen som man har aktiverat. Därmed har man
              möjligheter att komma in och granska. Det är inte lätt eftersom
              Vitryssland inte ställer upp med sin del av uppdraget. Men OSSE
              är ändå en erkänd aktör för att granska förhållandena och vad
              som har hänt.
            </seg>
            <seg xml:id="i-a74688acd67c032c-0">
              Detta tycker jag är en del som det finns skäl att understryka;
              OSSE har en viktig roll i vår europeiska arkitektur. De har en
              del av de verktyg som finns för att hävda våra värden: mänskliga
              rättigheter och demokrati på vår kontinent. Det är i sammanhanget
              viktigt att jobba med den mänskliga dimensionen som regeringen
              särskilt understryker likväl som att jobba konfliktförebyggande
              och konfliktlösande.
            </seg>
            <seg xml:id="i-61c4763b1f7755f5-0">
              Fru talman! Jag gläds åt att höra att OSSE och Odir har bestämt
              sig för att medverka i valövervakningen i Turkiet. Eftersom jag
              själv har uppdraget att leda Europarådets mission till Turkiet
              och valövervakning där är det bra att veta att Odir också kommer
              att vara med. Den samverkan som finns mellan Europarådet och Odir
              är viktig för att få ett mer robust system när det gäller valövervakning.
              Jag välkomnar därför detta besked från delegationens ledare här
              i dag.
            </seg>
          </u>
          <note xml:id="i-21f2b527ca985798-0">
            Med detta, fru talman, yrkar jag bifall till utskottets gemensamma
            förslag i betänkandet.
          </note>
          <note type="speaker" xml:id="i-5a0ad9a1958ee521-0">
            Anf. 67 ROBERT HALEF (KD):
          </note>
          <u who="robert_halef_9ca73c" xml:id="i-a3251e163f6c169d-5">
            <seg xml:id="i-1f160482478240d1-0">
              Fru talman! Återigen är det glädjande att se att det sker en
              utveckling av gemensamma ställningstaganden på europeisk nivå.
              Organisationen för säkerhet och samverkan, OSSE, har fokus på
              konfliktförebyggande arbete, krishantering och demokratiutveckling
              i fält. I och med att Sverige hade EU-ordförandeskapet skedde
              också en genomlysning av vilka värden och vilken röst vi vill
              vara i OSSE-samarbetet. I fokus var bland annat de mänskliga dimensionerna.
            </seg>
            <seg xml:id="i-fc1d863b3212824b-0">
              En vital del inom organisationen som vi kristdemokrater särskilt
              vill lyfta fram är kampen mot korruption. För att kunna skapa
              samhällen där frihets- och demokrativärden står högt i kurs måste
              också korruptionen bekämpas med full kraft. Korruption förgiftar
              och förfular ett samhälle med dess medborgare och undergräver
              framväxten av ett civilt samhälle och demokrati.
            </seg>
            <seg xml:id="i-830701c2d8242e8d-0">
              För att nå en hållbar och trovärdig säkerhetspolitik med mänskliga
              dimensioner är det av stor betydelse att medlemsländerna lever
              upp till sina åtaganden. Det är en avgörande del för de gemensamma
              åtagandena inom OSSE och för dess fredsfrämjande och konfliktförebyggande
              roll.
            </seg>
            <seg xml:id="i-f4c6f3590c280605-0">
              Församlingens arbete med demokratisk utveckling och valövervakning
              ökar förutsättningarna för demokratiska val, stabilitet och säkerhet
              och förebygger konflikter. De befintliga organen inom OSSE bör
              vara mer kraftfulla, smidiga och rätt dimensionerade för att nå
              maximalt resultat.
            </seg>
            <seg xml:id="i-3d45e3b2a2e595f4-0">
              Fru talman! Som kristdemokrater anser vi att en gemensam säkerhetspolitik
              är en självklar förutsättning för en tryggare och stabilare värld.
              Våra systrar och bröder inom den europeiska kristdemokratin var
              med och lade grunden för ett fredligt Europa efter andra världskriget.
              En del av den indirekta säkerhetspolitiken var att genom handel
              stärka gemenskapskänslan inom det sargade Europa. Därför känns
              det extra bra att se denna organisations framväxt som ett eget
              organ för en bred gemensam säkerhetspolitik även utanför EU:s
              område, där USA och även Kanada är med.
            </seg>
            <seg xml:id="i-52294c6626ff6bdd-0">
              En förutsättning för ett fungerande demokratiskt samhälle är
              att demokratiskt fattade beslut följs och att lagen efterlevs.
              OSSE:s roll och status måste respekteras och stärkas. Vi ska fortsätta
              verka för detta.
            </seg>
            <seg xml:id="i-5d02402eff1430ed-0">
              Fru talman! Med detta vill jag yrka bifall till förslaget i betänkandet.
            </seg>
          </u>
          <note type="speaker" xml:id="i-cef19a20c1ebaa11-0">
            Anf. 68 PETER JEPPSSON (S):
          </note>
          <u who="peter_jeppsson_5900ec" xml:id="i-06a9478a9164a3fd-0">
            <seg xml:id="i-439afcf3352564a2-0">
              Fru talman! Vikten av Organisationen för säkerhet och samarbete
              i Europa och dess arbete kan inte nog beskrivas och uttalas. OSSE:s
              arbete och engagemang i frågor om icke-militära aspekter av säkerhet,
              antiterrorism, organiserad brottslighet, mänskliga rättigheter
              med mera kan inte nog understrykas.
            </seg>
            <seg xml:id="i-674cad0d1e37d584-0">
              Sverige bör, ja ska egentligen fortsätta verka för att OSSE:s
              parlamentariska församlings status och roll stärks och respekteras
              fortsättningsvis. Jag är glad och framför allt stolt över att
              få vara en del av OSSE:s arbete i världen.
            </seg>
            <seg xml:id="i-ad777eac017529a7-0">
              Valövervakning är en viktig del i arbetet. Detta kan inte nog
              uppskattas och tryckas på. Jag har egna reflexioner kring detta,
              dels från Georgien, dels från Vitryssland. De rapporter som sammanställs
              är till oerhört stor hjälp för alla länder som är inblandade på
              olika sätt, inte minst för ländernas befolkning, deras invånare
              och väljare.
            </seg>
            <seg xml:id="i-d434832f63eb94d2-0">
              Det är viktigt att vi håller på både rättigheten och skyldigheten
              att delta i OSSE:s valobservatörskap. Det finns tyvärr alltför
              många länder i världen där medborgarna slåss för det vi tar för
              givet att få rösta.
            </seg>
            <seg xml:id="i-bedff4cc5eb8d7e7-0">
              Personligen var jag med i Georgien som valobservatör två månader
              innan det small till och Ryssland inledde sin offensiv mot det
              lilla grannlandet. Så här i efterhand är min upplevelse att det
              på ett kusligt sätt kändes i luften och bland befolkningen att
              något skulle hända, men då visste man inte vad. Nu vet de, jag
              och vi alla vad som komma skulle. Ryska styrkor invaderade obarmhärtigt.
            </seg>
            <seg xml:id="i-75bd36c14f747b83-0">
              Fru talman! Vitryssland är oftast, med all rätt, beskrivet som
              den sista diktaturen i Europa. Jag blev förvisso förvånad satellitantenner
              överallt, inga synliga poliser på gatorna, men ändå en medvetenhet
              om att här kan vi inte göra eller prata om vad som helst hur som
              helst. Minsk är en öppen men definitivt sluten stad. Gör vad du
              vill, men gör det rätt! Det ligger i luften ganska tydligt.
            </seg>
            <seg xml:id="i-97292d573c8a6447-0">
              Dessa båda länders medborgare vill inte ha mer än vad vi har
              till exempel i Sverige, rättigheten att få uttrycka sig och få
              säga sin mening ocensurerat, att oppositionskandidater ska få
              en rimlig chans att lyckas i valen och att väljarna ska känna
              att det är lönt att gå till valurnorna.
            </seg>
            <seg xml:id="i-b7cceccbb85dd051-0">
              Fru talman! Det som är en självklarhet för oss i Sverige borde
              egentligen vara en självklarhet för alla världsmedborgare.
            </seg>
          </u>
          <note xml:id="i-2cd6f7df7a141e0a-7">
            Överläggningen var härmed avslutad.
          </note>
          <note xml:id="i-2481c83dbdf6e230-0">
            20 § Luftfartsfrågor
          </note>
          <note xml:id="i-6a9cd3377d238898-8">
            Föredrogs
          </note>
          <note type="speaker" xml:id="i-7e724c1eae389828-0">
            Anf. 69 CHRISTER AKEJ (M):
          </note>
          <u who="christer_akej_9d1c89" xml:id="i-e8a7129c6a1f962b-0">
            <seg xml:id="i-a54db88b226f5584-0">
              Fru talman! Vi ska i dag här i riksdagen behandla ett motionsbetänkande
              med åtta motionsyrkanden om luftfartsfrågor. Luftfart är ett av
              våra fyra viktigaste transportsätt bredvid järnvägs-, väg- och
              sjöfartstrafik.
            </seg>
            <seg xml:id="i-b27aaff4f93aa38c-0">
              Att försöka sväva fram som en fågel i skyn har länge varit människans
              dröm. Redan för tusen år sedan försökte kineserna flyga med ballonger
              och drakar. Leonardo da Vinci skissade på de första konstruktionerna
              som liknade flygplan på 1400- och 1500-talet. Försöken har varit
              många med olika typer av ballonger och luftskepp. Några har slutat
              i katastrof, varav Hindenburgkatastrofen kanske är den mest kända.
            </seg>
            <seg xml:id="i-2867ab92eaba8a8d-0">
              År 1903 lyckades bröderna Wright från Amerika med den första
              propellerflygningen. Charles Lindbergh skrev in sig i flyghistorien
              genom att 1927 göra den första soloflygningen över Atlanten med
              sitt plan Spirit of S:t Louis. Under världskrigen utvecklades
              flyget ännu mer militären lyckades tillverka flygplan som kom
              upp i hastigheter över 650 kilometer i timmen.
            </seg>
            <seg xml:id="i-abcb54fce4593aaf-0">
              Betänkandet vi behandlar i dag, fru talman, berör bland annat
              flygplatser och det miljöarbete som bedrivs inom luftfartsområdet.
            </seg>
            <seg xml:id="i-c784c1991fdd5462-0">
              I Sverige finns för närvarande 51 instrumentflygplatser som är
              godkända av Transportstyrelsen för trafik med flygplan och helikoptrar.
              Dessa har någon form av radionavigeringsutrustning för piloternas
              navigering vid flygning i väder med dålig sikt. Utöver dessa finns
              det sju flygplatser som är godkända men som saknar radionavigeringsutrustning
              och därför kan användas bara vid väder med bra siktförhållanden.
            </seg>
            <seg xml:id="i-5dff8d6550bb519f-0">
              Det finns också ett stort antal mindre flygplatser som används
              av flygklubbar och enskilda personer. Det är Transportstyrelsen
              som utövar tillsyn över flygplatserna.
            </seg>
            <seg xml:id="i-73c803121845b2be-0">
              År 2009, fru talman, beslutade riksdagen att dela Luftfartsverket
              och bolagisera flygplatsverksamheten. Delningen innebar att flygtrafiktjänsterna
              skildes från driften av flygplatserna. Ett statligt bolag, Swedavia,
              bildades som nu äger och driver elva av landets flygplatser, det
              nationella basutbudet plus Sundsvall. Swedavia har 2 600 anställda
              och omsätter 5 miljarder. Luftfartsverket har 1 400 anställda
              och sköter flygtrafiktjänsterna för civila och militära kunder.
            </seg>
            <seg xml:id="i-378d291de8b22681-0">
              Så lite flygstatistik. Antalet passagerare på de svenska flygplatserna
              i utrikestrafiken har fördubblats de senaste 20 åren och ligger
              nu runt 20 miljoner per år. Inrikestrafiken har däremot legat
              någorlunda konstant kring 7 miljoner per år. Godstrafiken med
              flyg ökade markant för ca 15 år sedan och har sedan legat konstant
              runt 200 000 ton per år. Utöver detta har vi posttrafiken som
              har legat konstant runt 30 000 ton.
            </seg>
            <seg xml:id="i-18e01cd9f8b1dd89-0">
              En fråga som diskuteras flitigt är flygets miljöpåverkan. Vi
              kan då konstatera att flyget beräknas svara för 3 ½ procent av
              människans samlade bidrag till växthuseffekten. Flygets miljöpåverkan
              är i dag relativt liten jämfört med andra transportslag. I Sverige
              svarar flyget för 10 procent av transportsektorns utsläpp av koldioxid
              och 4 procent av kväveoxidutsläppen.
            </seg>
            <seg xml:id="i-70bd344117085844-0">
              Hela tiden pågår ett arbete med att utveckla och använda motorer
              till flygplan som har bättre miljöegenskaper. Man arbetar också
              med att ta fram effektivare flygvägar utan väntetider i luften
              inför landning. En effektivare förbränning i motorerna i flygplanen
              har kraftigt sänkt utsläppen av kolmonoxid och kolväten. Det arbetas
              också med att ta fram miljövänligare flygbränslen. För att effektivt
              globalt miljöanpassa flygplanen krävs internationellt överenskomna
              gränsvärden för utsläpp och buller.
            </seg>
            <seg xml:id="i-584ca7363df7b85d-0">
              Med denna introduktion, fru talman, vill jag överlämna betänkandet
              till riksdagen för behandling och beslut.
            </seg>
          </u>
          <note type="speaker" xml:id="i-1fe692203ffe2b77-0">
            Anf. 70 LEIF PETTERSSON (S):
          </note>
          <u who="leif_pettersson_2323d8" xml:id="i-b9320a368be7be27-0">
            <seg xml:id="i-2d86dc2e898375c6-0">
              Fru talman! Tillväxten är grunden för fortsatt välstånd i vårt
              land. Samtidigt är Sverige ett av de länder som är mest beroende
              av exporten för vår tillväxt. Det är inom basindustrin som vi
              i dag har den största potentiella tillväxten, de största exportvärdena
              att hämta och därmed det största tillskottet till det svenska
              samhället.
            </seg>
            <seg xml:id="i-29bdb899f76f2721-0">
              Nya gruvor, ökad produktion i befintliga gruvor, ökad produktion
              i stålverk och ökad produktion med skogen som råvara har ett gemensamt.
              I de allra flesta fall ligger företagen i den norra delen av Sverige,
              och mycket av tillväxten sker i inlandet. De är också mycket beroende
              av bra kommunikationer. Men det innebär inte att det är här vi
              ser de många nya arbetstillfällena komma. Många av dessa företag
              verkar på en känd marknad med kända produkter. Det innebär ett
              ständigt rationaliseringstryck men också att vinstmarginalen i
              dessa företag är mycket god. Visst måste man nyanställa när en
              ny gruva ska öppnas, men det är inte inom basindustrin som jobbtillväxten
              i huvudsak kommer att ske. Men genom de stora exportvärdena är
              företagen ändå ovärderliga för Sverige.
            </seg>
            <seg xml:id="i-303b02197399ba10-0">
              I Norrlands inland har två nya basnäringar vuxit fram. De är
              biltestverksamhet och besöksnäring. Det är verksamheter som både
              ger en hel del nya jobb och är säsongsberoende. Vi kan i dag se
              en stark utveckling av bägge dessa branscher. Biltestverksamheten
              lockar nya företag som är helt beroende av kommunikationer i form
              av både bredband och fysiskt med flyg till Tyskland och övriga
              Europa. Detta ger många nya arbetstillfällen i Norrlands inland.
              Besöksnäringen utvecklas med ständigt nya grupper av besökare
              från allt fler länder. Det nationella målet att fördubbla omsättningen
              i besöksnäringen till år 2020 kan nås endast om bra kommunikationer,
              främst med flyg, kan upprätthållas. Då kan så många som 3 000
              årsarbetstillfällen skapas bara inom det område som utgörs av
              Swedish Lapland, det vill säga Norrbotten och Skellefteå kommun.
            </seg>
            <seg xml:id="i-bfb43abe2c379cea-0">
              Fru talman! Det gemensamma för alla dessa näringar är att de
              är i behov av mycket väl fungerande kommunikationer. Järnväg,
              väg och IT-struktur är avgörande för att näringarna ska utvecklas
              på ett bra sätt. Men de är också i allra högsta grad beroende
              av flyget. Flyget går till små flygplatser i Norrlands inland,
              men under säsong omvandlas de till ganska stora flygplatser. Ta
              Arvidsjaurs flygplats som exempel. Under lågsäsong är det regelbundet
              två landningar per dag på flygplatsen, medan det under biltestsäsong
              är flera flyg varje vecka från Tyskland och andra europeiska destinationer.
              Man kan tro att man är på en riktigt stor flygplats i Europa när
              man tittar ut över parkeringen med Boeing 737:or.
            </seg>
            <seg xml:id="i-d450c3ee57c172df-0">
              Alla dessa flygplatser är beroende av samhällsstöd för att överleva.
              De tar visserligen in en betydande del av sina inkomster på kommersiell
              väg, men i slutändan är det den upphandlade trafiken och det kommunala
              och statliga stödet som gör att flygplatserna kan finnas kvar.
              Det statliga stödet till dessa flygplatser måste ses som en investering
              i biltestverksamhet, besöksnäring, gruvverksamhet och framför
              allt i människorna som bor i dessa bygder. Utan dessa flygplatser
              skulle inte biltestverksamheten finnas kvar i vårt land. Utan
              dessa flygplatser skulle inte gruvverksamheten utvecklas som den
              gör i dag. Utan dessa flygplatser skulle livet bli bra mycket
              besvärligare i en av avfolkning redan hårt utsatt bygd.
            </seg>
            <seg xml:id="i-093b81fbb3453b46-0">
              Det är mot den bakgrunden man ska se vår politik på området.
              Det statliga stödet till de icke-statliga småflygplatserna har
              legat still sedan det infördes på 90-talet. Det är nu hög tid
              att detta ses över så att det ger dessa flygplatser en bra och
              långsiktig chans att överleva. Det är nämligen just det långsiktiga
              som är det viktiga. Då ges en rejäl chans att utveckla nya företag
              med fasta spelregler även på flygkommunikationens område.
            </seg>
            <seg xml:id="i-d3cf41f04210bd50-0">
              Alternativet till flyg är långa bilresor till någon större flygplats
              eller att flytta. För de företag som har eller planerar att starta
              verksamhet i dessa områden finns i dag inget reellt alternativ.
              Överdagenförbindelser med Helsingfors och sedan ut i Europa och
              resten av världen är ett måste för dessa företag.
            </seg>
            <seg xml:id="i-51b3c5a20c67fc63-0">
              Fru talman! Jag står naturligtvis bakom bägge våra reservationer
              i ärendet, men för tids vinnande yrkar jag bifall till bara reservation
              nr 1.
            </seg>
          </u>
          <note type="speaker" xml:id="i-05e9344fcb37f399-0">
            Anf. 71 ANNIKA LILLEMETS (MP):
          </note>
          <u who="annika_lillemets_d743a3" xml:id="i-dadc4446748a408a-0">
            <seg xml:id="i-2e541c597f95d013-0">
              Fru talman! Idén med en flygplats mitt i en storstad är föråldrad.
              I Berlin har man avvecklat flygplatsen Tempelhof från 1920-talet.
              Därmed har ett stort centralt område frigjorts. Sedan 2010 finns
              där nu en stor park med alla möjligheter att utvecklas till en
              väldig tillgång för alla berlinare.
            </seg>
            <seg xml:id="i-efda3b59bea2ddae-0">
              Det finns all anledning att följa Berlins exempel för att göra
              Helsingfors till en mer modern, miljövänlig och trivsam stad.
              Bromma flygplats anlades på 1930-talet, men nu är det hög tid
              att utveckla staden för vår tid och för framtiden.
            </seg>
            <seg xml:id="i-35c7b9d7de6141ad-0">
              Flygtrafiken på Bromma är enligt uppgifter från Helsingforss
              miljöförvaltning ett av Helsingforss största miljöproblem. Redan
              1996 konstaterade en statlig utredning att Bromma tillhör de miljömässigt
              sämst belägna flygplatserna i Sverige. Brommaflyget genererar
              utsläpp av kväveoxider och en mängd andra föroreningar i ett område
              som redan är hårt belastat av andra trafikleder.
            </seg>
            <seg xml:id="i-2045e19492ade36b-0">
              Flygtrafiken bullrar. Att allt fler människor utsätts för alltmer
              trafikbuller är ett stort problem som måste tas på allvar. Buller
              är nämligen inte bara otrivsamt, utan det är också en hälsofara
              som uppmärksammas alltmer. Inflygningar till Bromma över Södermalm
              gör att många stockholmare, inte bara de som bor nära flygfältet,
              störs. Flyget är därtill det transportmedel som använder mest
              energi, orsakar mest klimatskada och förorenar miljön mest per
              passagerarkilometer. Sverige har ett ansvar att kraftigt minska
              de inrikes flygresorna för klimatets skull. Bromma är en flygplats
              främst för inrikestrafiken. Med bättre och snabbare tågförbindelser
              blir inrikesflyg i södra Sverige, med undantag för Gotland, onödigt.
            </seg>
            <seg xml:id="i-2eec0866de0ddcf1-0">
              Ännu en avgörande och uppenbar nackdel med Bromma flygplats är
              att den upptar mycket mark som kan användas bättre. Det är centralt
              belägen mark som är en verklig knapp resurs i Helsingfors. Helsingfors
              är i skriande behov av fler bostäder. De måste byggas, men utan
              att människors rekreations- och grönområden försvinner. Bromma
              är ett av få större områden där ny bebyggelse i större skala är
              möjlig.
            </seg>
            <seg xml:id="i-662f5c134e52997f-0">
              Luftfartsverket betalar i dagsläget lite för att använda marken
              i Bromma. När marken frigörs kan tusentals bostäder byggas där.
              Det skulle ge ett välbehövligt tillskott till bostadsmarknaden
              i Helsingfors. Samtidigt kan stora ytor runt flygplatsen avsättas
              för rekreation och bli desto trevligare när de inte är granne
              med en flygplats.
            </seg>
            <seg xml:id="i-4ad5ff1f6cac0774-0">
              Statistiskt sett är risken för olyckor i samband med reguljärflyg
              små, men om det osannolika skulle hända brukar följderna bli fruktansvärda.
              Att ha flygplatser mitt i stora städer är att utsätta människor
              för stora och onödiga risker.
            </seg>
            <seg xml:id="i-e569ea02a3abbbf0-0">
              Det flyg som i dag trafikerar Bromma kan tas om hand av Arlanda.
              Där finns kapacitet nog, särskilt om trängselprissättning med
              regionala undantag tillämpas vid tilldelning av slot-tider. Att
              ha en centralt belägen flygplats för att det ska gå snabbt att
              ta sig dit är inte heller ett argument för Bromma. Det finns snabbtåg
              till Arlanda. Resenärerna behöver inte förlora tid. Tvärtom går
              det fortare att åka med snabbtåget till Arlanda än att krångla
              sig ut till Bromma från centrala Helsingfors. Bromma behövs faktiskt
              inte.
            </seg>
            <seg xml:id="i-fc7bcd847c2c358a-0">
              Sammanfattningsvis skulle det ge stora fördelar att avveckla
              Bromma flygfält. Fler bostäder, bättre rekreationsområden, en
              trivsammare och hälsosammare stad, minskade miljöproblem och mindre
              olycksrisk är tunga skäl för att snarast avveckla Bromma flygfält.
              Det är därför rimligt och angeläget att staten tar initiativ till
              att påbörja en sådan process.
            </seg>
            <seg xml:id="i-8b3c9f7612541e09-0">
              Fru talman! Att klamra sig fast vid otidsenliga och föråldrade
              lösningar och föråldrad samhällsplanering duger inte. Det är hög
              tid att ta steget in i framtiden i Helsingfors lika väl som i
              Berlin. Låt Bromma flygplats bli Bromma boplats!
            </seg>
            <seg xml:id="i-d44442d9fc5886ef-0">
              Jag yrkar därför bifall till reservation 3 av Miljöpartiet och
              Vänsterpartiet. Givetvis står jag bakom alla våra reservationer,
              men för tids vinnande yrkar jag bifall bara till den.
            </seg>
            <seg xml:id="i-2333e93d9cc6046e-0">
              Därtill vill jag angående bidrag till flygplatser, som också
              tas upp i betänkandet, passa på att framhålla att det ekonomiska
              stödet till flyget måste minska, detta eftersom, som jag tidigare
              påpekat, flyget är ett av de transportslag som har störst klimatpåverkan
              och även orsakar många andra miljöproblem. Det är dags att göra
              inrikesflyget onödigt. All persontrafik på det svenska fastlandet
              söder om Sundsvall kan ske utan flyg senast 2020 om vi prioriterar
              satsningar på tågtrafik. Det är vårt ansvar i riksdagen att styra
              satsningar till de minst klimatskadliga transportslagen. Det är
              något vi i Miljöpartiet konsekvent arbetar för.
            </seg>
            <seg xml:id="i-3fad602516a82bf0-0">
              Därför menar jag att staten inte bör ge bidrag till flygplatser
              som ligger i regioner där det finns alternativa kollektiva transportmöjligheter
              som gör det möjligt att resa till eller från, vilket man nu vill,
              centrala Helsingfors på högst tre timmar enkel resa. Jag vill
              att det görs en översyn av driftsbidrag till flygplatser i Norrland.
              Syftet ska vara att undersöka möjligheten att samordna flygresor
              till ett antal större flygplatser och på så vis koncentrera bidraget
              till de mest angelägna flygplatserna. Detta har jag framfört i
              ett särskilt yttrande.
            </seg>
            <seg xml:id="i-ef5a610d2959ce25-0">
              Jag avser givetvis att återkomma om denna fråga och flyget i
              stort framöver.
            </seg>
          </u>
          <note type="speaker" xml:id="i-224978a6221ded24-0">
            Anf. 72 SIV HOLMA (V):
          </note>
          <u who="siv_holma_218997" xml:id="i-8ec4c16309e00def-0">
            <seg xml:id="i-3984679fcd0101c1-0">
              Fru talman! Vi debatterar i dag ett litet motionsbetänkande som
              berör flygplatser samt miljö- och säkerhetsfrågor inom luftfarten.
              Utskottsmajoriteten har avstyrkt samtliga motioner med att hänvisa
              till en planeringsprocess som gäller för dessa frågor.
            </seg>
            <seg xml:id="i-eede4a5c197a3705-0">
              Fru talman! Vänsterpartiet anser att alla transportslag ska bära
              sina samhällsekonomiska kostnader och det också på lång sikt.
              Det är därför viktigt att luftfarten bidrar till utsläppsminskningar
              så att de av riksdagen fastställda miljökvalitetsmålen kan nås.
              Räknat per passagerarkilometer är flyget det transportsätt som
              använder mest energi och ökar klimathotet och förorenar miljön
              mest. Flyg är alltså inte ett energieffektivt tranportmedel, och
              vi anser därför att flyget ska användas bara i sammanhang där
              andra alternativ inte finns. År 1998 införde Sverige avgasrelaterade
              landningsavgifter på de statliga flygplatserna. Avgiften ligger
              på 50 kronor per kilo kväveoxider.
            </seg>
            <seg xml:id="i-c00ad5dc93a3c89a-0">
              Fru talman! För två veckor sedan var trafikutskottet inbjudet
              till ett studiebesök på Arlanda. Där framkom att Arlanda har ett
              utsläppstak som innebär att flygplatsens samlade utsläpp av kväveoxider
              och koldioxid år 2011 inte får överstiga 1990 års nivå. Sedan
              1990 har Arlandas utsläpp av kväveoxider sjunkit med 45 procent,
              medan koldioxidutsläppen år 2006 var 2 procent lägre än takvärdet
              från år 1990. Det är viktigt att utsläppstaket kvarstår och inte
              förändras. Det ger viktiga incitament till att se transporter
              i ett helhetsperspektiv och försöka hitta samordningslösningar
              mellan de olika trafikslagen. Under studiebesöket framkom att
              marktransporterna var en av de stora utmaningarna för att få ned
              miljöbelastningen på Arlanda.
            </seg>
            <seg xml:id="i-412111683bac234a-0">
              Fru talman! Vänsterpartiet anser att Arlanda i dag har två problem
              att lösa. För det första finns det höga utsläpp av koldioxid.
              Minst hälften av flygplatsens utsläpp kommer från vägtrafik till
              och från flygplatsen. För det andra råder det ett överutnyttjande
              av marktransporter, eller med andra ord: Det är helt enkelt för
              trångt. Dagens spårkapacitet kan ge ökad tillgänglighet då det
              finns stort utrymme att köra fler tåg. För att lösa problemen
              med utsläpp och kapacitetsbrist vore det därför rimligt om fler
              kunde åka kollektivtrafik till Arlanda flygplats.
            </seg>
            <seg xml:id="i-a39df0cd21df20af-0">
              I dag beräknas hälften av alla 10 miljoner resor till och från
              Arlanda ske med personbil. Om fler använder sig av kollektiva
              resor minskar vägtrafikens miljöbelastning, och samtidigt skulle
              befintlig järnvägsinfrastruktur kunna användas i högre grad. Arlandabanan
              har redan i dag kapacitet att ta emot 10 miljoner resenärer. Problemet
              är att det är ett privat företag, A-Train, som ansvarar för drift
              och underhåll fram till 2040, och det gör att Arlanda Express
              inte är en del av Sveriges övriga järnvägssystem. Om det hade
              varit en del av järnvägssystemet som förvaltades och drevs av
              Trafikverket hade det drivits med samhällsekonomisk vinst och
              miljöansvar i första rummet. Med ett privat företag som driver
              Arlandabanan är det den företagsekonomiska vinsten som befinner
              sig i det första rummet. Det innebär att det inte primärt är intresset
              av att få fler att åka tåg, utan huvudsyftet blir högsta möjliga
              vinst till lägsta möjliga kostnad.
            </seg>
            <seg xml:id="i-f69216849f4968f3-0">
              Utifrån dessa förutsättningar ligger biljettpriset på Arlanda
              Express på en så hög nivå att många väljer att i stället ta sig
              till och från Arlanda på annat sätt. Om driften utgått från samhällsekonomiska
              villkor skulle biljettpriset kunna halveras, och dubbelt så många
              skulle ha råd att åka på Arlandabanan. Det skulle kunna gå fler
              turer. De skulle kunna anställa mer personal och kanske till och
              med införskaffa fler tåg. Tillgängligheten skulle öka och miljöpåverkan
              minska. Det hade varit lättare att använda sig av en annan prispolitik
              om Arlandabanan hade tillhört Trafikverket.
            </seg>
            <seg xml:id="i-6a6e149e18091539-0">
              Den privata tågoperatören på Arlandabanan är ett bra exempel
              som tydliggör att rationella beslut och överväganden av privata
              och företagsekonomiska intressen inte alltid överensstämmer med
              samhälleliga mål. Just därför vill Vänsterpartiet att järnvägen
              ska återregleras. När det är nationellt ägt kan det drivas med
              samhällsekonomisk nytta och miljöskäl som huvudprincip. Om staten
              använder sin option att ta över driften av Arlandabanan skulle
              samhället kunna anlägga ett samhällsekonomiskt perspektiv på banan.
              Det skulle troligen leda till sänkta biljettpriser för resenärer
              och lägre banavgifter för andra tågoperatörer. Det i sin tur skulle
              innebära att Arlandabanan fick fler resenärer och därmed minskad
              miljöbelastning.
            </seg>
            <seg xml:id="i-8912d547b2b70e7b-0">
              Fru talman! Jag yrkar bifall till reservation 3 som går ut på
              att Bromma flygplats snarast bör avvecklas. Jag instämmer i mycket
              av vad Annika Lillemets har sagt i sitt anförande.
            </seg>
            <seg xml:id="i-e5cf8b2f9a5ffd13-0">
              Vänsterpartiet vill avveckla Bromma flygplats och i stället upprätta
              en ekostadsdel med 4 000 nya bostäder och rekreationsområden.
              Förutom miljö- och klimatvinsten skulle det innebära 2 000 arbetstillfällen
              som behövs för att genomföra omställningen.
            </seg>
            <seg xml:id="i-5620ee8496263af9-0">
              Nuvarande Brommaflyglinjer kan med fördel flyttas till andra
              flygplatser eller ersättas med annan form av resande. Det finns
              en rad nackdelar med Bromma flygplats, och de viktigaste rör miljön
              och säkerheten men också att flygplatsen hindrar bostadsbyggande.
              Flygtrafiken på Bromma är ett av stadens största miljöproblem.
              Brommaflyget genererar buller och utsläpp av kväveoxider och en
              mängd andra föroreningar i ett område som redan är hårt ansträngt
              av andra trafikleder.
            </seg>
            <seg xml:id="i-884a58b55f0a9a60-0">
              Fru talman! Jag läste på hemsidan stoppabrommaflyget.nu att när
              arrendeavtalet förlängdes den 3 mars 2008 röstade Moderaterna,
              Folkpartiet och Kristdemokraterna i Helsingfors för en fortsättning.
              Däremot röstade förutom Vänsterpartiet och Miljöpartiet även Socialdemokraterna
              mot att arrendeavtalet skulle förlängas. På nämnda hemsida finns
              uppgifter om att den socialdemokratiska partikongressen har beslutat
              att allt inrikestrafikflyg ska koncentreras till Arlanda.
            </seg>
            <seg xml:id="i-aac85bfcdf01d1a2-0">
              Jag noterade att både Folkpartiet och Kristdemokraterna 1991
              respektive 1998 hade gått till val på att avveckla Brommaflyget.
              Men efter båda valen svek dessa partier sina vallöften för att
              få vara tillsammans med Moderaterna och dela makten i Helsingforss
              stadshus. I dag har dessa partier en unik möjlighet att stå upp
              för det de gick till val på 1991 och 1998.
            </seg>
            <seg xml:id="i-cddc997b4c749802-0">
              Fru talman! Det finns alltså möjligheter för en majoritet i riksdagen
              att bifalla reservation 3 om att Bromma flygplats ska avvecklas.
              Jag hoppas naturligtvis att reservationen vinner majoritetens
              gillande vid kommande votering.
            </seg>
          </u>
          <note type="speaker" xml:id="i-4c123fda11e56482-0">
            Anf. 73 EDWARD RIEDL (M):
          </note>
          <u who="edward_riedl_032876" xml:id="i-4c600695c44efe71-0">
            <seg xml:id="i-5bba179f623a7520-0">
              Fru talman! Riksdagen behandlar nu trafikutskottets betänkande
              TU24 om luftfartsfrågor. Det är ett motionsbetänkande som riksdagen
              kommer att besluta om i morgon.
            </seg>
            <seg xml:id="i-63fad532ac133137-0">
              Flyget ska ses som en del i ett sammanhållet infrastruktursystem
              för både människor och gods. Både människor och gods är beroende
              av flera delar i transportsystemet för att man ska klara de tänkta
              destinationerna. Resans syfte kan vara allt från affärsresor till
              rena semesterresor eller att forsla viktiga komponenter till skogsmaskiner
              från Västerbottens inland till en kund i Kanada.
            </seg>
            <seg xml:id="i-f1bc19589270f2d6-0">
              En vanlig riksdagsvecka för mig som bor i Umeå börjar med en
              kort taxiresa till flygplatsen, sedan flyg mellan Umeå och Helsingfors,
              Arlanda Express in till Centralstationen och därefter oftast en
              trevlig promenad till Riksdagshuset.
            </seg>
            <seg xml:id="i-02d3a36d5ee8fd3e-0">
              Flyget är en del av det totala resandet som snabbt knyter ihop
              långa avstånd både inom och utom landet. Flyget är en viktig del
              av det moderna sättet att leva och göra affärer på.
            </seg>
            <seg xml:id="i-0bc0be97d08a88d4-0">
              Just nu sker en snabb utbyggnad av flygkapacitet runt om i världen.
              Utvecklingen sker snabbt i både Asien och Mellanöstern. Världen
              fortsätter att krympa till följd av fler flygplan, fler flygoperatörer,
              nya och större flygplatser. Det är en i grunden positiv utveckling,
              som tillsammans med Internet och mobiltelefoni och annat gör att
              människor kan knyta nya kontakter och få nya affärsmöjligheter.
              Vi människor blir allt mindre isolerade, och det blir allt svårare
              för totalitära regimer att förtrycka sina medborgare när kunskapen
              om hur andra människor har det hela tiden ökar. I de länder där
              människor varit utsatta för förtryck och reserestriktioner är
              flyget en viktig symbol för den fria rörligheten.
            </seg>
            <seg xml:id="i-f6c252647dd40f5d-0">
              Frågor kring resande och inte minst flyget berör människor och
              engagerar många. Det är mot den bakgrunden glädjande att vätskeförbudet
              på flyget kommer att försvinna inom hela EU senast den 29 april
              2013. Det är något som den moderata motionären Eliza Roszkowska
              Öberg föreslagit i det här betänkandet. Det kommer att ske utan
              att säkerheten minskas då ny teknik gör att säkerhetskontrollerna
              på våra flygplatser blir mer ändamålsenliga. Det innebär att tandkrämen,
              hårgelén och andra vätskor som i dag beslagtas i säkerhetskontrollerna
              kommer att kunna följa med i vårt handbagage inom en snar framtid.
            </seg>
            <seg xml:id="i-4cce1ae4cf6fb3fe-0">
              Inrikesflyget står i dag för ca 1 procent av våra koldioxidutsläpp,
              och globalt sett står flyget för runt 2 procent. Det är nog betydligt
              mindre än vad många tror, men ändå är det inte alldeles oviktigt
              att vi fortsätter att arbeta med de frågorna. Det handlar om flygplanens
              utsläpp, transporter till och från våra flygplatser och faktiskt
              utsläppen som genereras i vår flygplatsverksamhet. Det har skett
              och sker en snabb utveckling mot bättre och renare motorer och
              även bättre bränslen. Gröna inflygningar, anpassad hastighet,
              bättre flygplanstyper och samordnad flygledning är ytterligare
              delar som kommer att fortsätta att minska flygets koldioxidutsläpp.
              Utsläpp per passagerare och kilometer kommer med fortsatta ansträngningar
              att kraftigt minska i framtiden. Detta visar att vi kan sänka
              våra koldioxidutsläpp samtidigt som resandet med flyget ökar.
            </seg>
            <seg xml:id="i-7d28ed033ce0cb2e-0">
              Den gemensamma reservationen från Socialdemokraterna, Miljöpartiet
              och Vänsterpartiet handlar om miljöarbetet på flygplatsen i Malmö.
              De anser att det miljöarbete som sker där bör vara föregångare
              för allt miljöarbete på de övriga flygplatserna i Sverige. Jag
              är den första att skriva under på att det görs mycket som är bra
              i Malmö. Det miljöarbete som sker med solceller och pelletar för
              att minska klimatpåverkan är mycket lyckosamt. Genom att ta emot
              olika finansieringsstöd på i storleksordningen 10 miljoner kronor
              har de också förbundit sig att dela med sig av sina erfarenheter
              till landets övriga flygplatser. Så långt är allt bra, och så
              långt är vi helt överens.
            </seg>
            <seg xml:id="i-6b6ca964b5173651-0">
              Men att som reservanterna vill, fru talman, att helt enkelt låta
              flygplatsen i Malmö vara föregångare för allt miljöarbete på de
              övriga flygplatserna i Sverige menar vi är att gå för långt, inte
              minst då det finns annat och minst lika bra miljöarbete på flera
              av de andra flygplatserna. Låt mig nämna Arlanda där Swedavia
              bedömer att de egna nettoutsläppen av koldioxid på flygplatsen
              redan har kommit ned till noll tack vare en rad olika åtgärder.
              Det är imponerande med tanke på att det är en arbetsplats med
              15 000 personer.
            </seg>
            <seg xml:id="i-d138a9599fd7b4a9-0">
              Den 17 juni 2010 fick Arlanda som första flygplats ACI Europes
              nyinstiftade miljöpris. Med den berggrund som finns under Arlanda
              möjliggörs att kall luft pumpas upp på sommaren för kylanläggningarna
              inne på flygplatsen, och på vintern kan man omvänt ta upp värme
              ur samma berg.
            </seg>
            <seg xml:id="i-42ef2ec761867ff2-0">
              Vår slutsats är att det sker mycket och bra miljöarbete på flera
              av landets flygplatser. Olika praktiska förutsättningar ger lite
              olika möjligheter och olika vägar att arbeta med miljöfrågorna.
              Men att riksdagen skulle peka ut miljöarbetet på en av flygplatserna
              i dagsläget framför miljöarbetet på de övriga flygplatserna vore,
              som jag sade tidigare, att gå ett steg för långt i det här läget.
            </seg>
            <seg xml:id="i-d38873d97cabc667-0">
              Både Miljöpartiet och Vänsterpartiet vill lägga ned Bromma flygplats,
              vilket vi menar allvarligt skulle skada flygets möjligheter både
              i Helsingforssregionen och i övriga landet då det är en viktig
              knutpunkt för många av de mindre flygplatserna. Genom det nya
              avtal som tecknades mellan Helsingforss stad och Bromma flygplats
              2008 minskas olägenheterna för de boende samtidigt som markområden
              öppnas för nya bostäder och nya arbetsplatser.
            </seg>
            <seg xml:id="i-38d2bc9e5b8487cd-0">
              På just flygets område är oenigheten i den rödgröna oppositionen
              mycket stor. Socialdemokraterna pratar sig varma för flyg i glesbygden
              men satsar varken nationellt eller regionalt mer pengar än alliansregeringen
              på flygplatser eller trafik.
            </seg>
            <seg xml:id="i-697c6365c7d027fc-0">
              Fru talman! Om vackra ord betalade flygtrafik och Socialdemokraterna
              styrde Sverige, ja, då är min slutsats att vi skulle ha mycket
              trafik i luften och synnerligen välmående flygplatser. Men i verkligheten
              satsar Socialdemokraterna inte mer pengar på flyget i sin skuggbudget
              här i riksdagen. Jag har hitintills inte sett att det satsas mer
              i de regionala länstransportplanerna där man skulle ha möjlighet
              att uppgradera flyget, utan det blir ofta många vackra ord från
              riksdagens talarstol.
            </seg>
            <seg xml:id="i-8938f6e8fd70cde8-0">
              Miljöpartiet och Vänsterpartiet har olika förslag på flygets
              område, som att lägga ned Bromma flygplats, minska och ta bort
              det ekonomiska stödet till flyget, minska antalet flygplatser
              i Norrland med mera. De tre rödgröna partiernas inställning till
              flyget spretar högst väsentligt. En blandning av den rödgröna
              politiken på flygets område vore dock förödande för Sverige och
              våra möjligheter med både persontransporter och godstransporter
              inom och utom vårt land.
            </seg>
            <seg xml:id="i-11ce7454e6bd0371-0">
              Fru talman! Från Alliansen har vi en fortsatt positiv inställning
              till flygets alla möjligheter samtidigt som vi tar inte minst
              miljöutmaningarna på mycket stort allvar. Jag yrkar med detta
              bifall till förslaget i betänkandet och avslag på samtliga reservationer.
            </seg>
          </u>
          <note type="speaker" xml:id="i-5d27efa5cdd7b2ee-0">
            Anf. 74 LEIF PETTERSSON (S) replik:
          </note>
          <u who="leif_pettersson_2323d8" xml:id="i-b9320a368be7be27-1">
            <seg xml:id="i-f4201eede83006a2-0">
              Fru talman! Man kan undra vad Edward Riedl har för alternativ
              för Norrlands inland när flyget, med den politik som bedrivs i
              dag, mer eller mindre måste försvinna. Vad är alternativet till
              biltester vi hade i Arvidsjaur? Vad är alternativet till Northern
              Resources chefer när de ska ut och konsultera kunder och andra
              ute i Europa?
            </seg>
            <seg xml:id="i-3246fb3a1e1cd189-0">
              Det är flyget som är det enda möjliga, och då måste vi se till
              att de små flygplatserna i Norrlands inland faktiskt finns kvar.
              Vi måste se till att stödet till dessa flygplatser på något sätt
              uppgraderas och blir bättre. Det går inte att bara blunda, titta
              bort och lita på marknaden, som Moderaterna gör.
            </seg>
          </u>
          <note type="speaker" xml:id="i-9dba7209a95fcfaa-0">
            Anf. 75 EDWARD RIEDL (M) replik:
          </note>
          <u who="edward_riedl_032876" xml:id="i-4c600695c44efe71-1">
            <seg xml:id="i-e002d8aa88bc01d4-0">
              Fru talman! Låt mig säga att jag inte har någon annan uppfattning
              än Leif Pettersson när det gäller alternativ på många ställen
              i Sverige, både Norrlands inland och många andra ställen, där
              man är helt beroende av flyget, både inrikes och utrikes.
            </seg>
            <seg xml:id="i-b7d1779946a6d1b5-0">
              Det som däremot förbryllar mig är att det ofta bara blir väldigt
              många vackra ord i talarstolen i riksdagen, både från dig, Leif
              Pettersson, och från dina partikolleger. Jag välkomnar det, jag
              tycker att det är bra att Socialdemokraterna i grunden har en
              positiv inställning till flyget. Men jag vad försöker kommunicera
              här är att ni inte avsätter några pengar för det, varken i skuggbudgeten
              i riksdagen eller i de lokala länstransportplanerna. Vad jag menar
              är att den retoriken inte hänger ihop. Ni säger att Moderaterna
              lämnar det åt marknaden, men samtidigt anslår ni inte mer pengar
              än vad alliansregeringen gör. Den matematiken menar jag går inte
              ihop.
            </seg>
            <seg xml:id="i-3668697b47d48ee3-0">
              Som sagt tycker jag att det är bra att ni har en i grunden positiv
              inställning till flyget.
            </seg>
          </u>
          <note type="speaker" xml:id="i-14906139362db509-0">
            Anf. 76 LEIF PETTERSSON (S) replik:
          </note>
          <u who="leif_pettersson_2323d8" xml:id="i-b9320a368be7be27-2">
            <seg xml:id="i-f9c9dedb3af53e84-0">
              Fru talman! Jo, men det hjälper ju inte att ha en i grunden positiv
              inställning om man sedan säger att marknaden får sköta hela ruljangsen,
              därför att marknaden kommer inte att sköta ruljangsen på de här
              flygplatserna. Ta den upphandling som inte ska göras, enligt regeringen,
              om flyglinjen ÖstersundUmeå. Vad blir följden av det? Marknaden
              ska sköta den flyglinjen i stället, möjligen, om den ens kommer
              att komma till stånd. Signalen är tydlig från regeringen att den
              inte ska upphandlas. Sedan får man säga vad man vill, att den
              fortfarande finns kvar i underlaget, men signalen är tydlig att
              denna ska vi inte ha i fortsättningen. Någon annan signal kan
              i alla fall inte Trafikverket uppfatta från regeringen.
            </seg>
            <seg xml:id="i-86f334d96ef778f6-0">
              Det här innebär att vi har en flyglinje som kommer att försvinna
              och att människorna i Jämtland får betydligt svårare att fixa
              sin sjukvård. Det är bara ett exempel där marknaden ska ta över.
              Men där det egentligen inte finns någon marknad, flyglinjen mellan
              Umeå och Östersund, måste man upphandla i stället. Det är på precis
              samma sätt med alla andra flygplatser i både Norrlands inland
              och många andra ställen i Sverige, men Norrlands inland är det
              tydligaste exemplet i det här fallet.
            </seg>
            <seg xml:id="i-dc2e3f85e414ee82-0">
              Det är inte så att marknaden kommer att lösa de här problemen
              heller, utan vi måste skjuta till samhällspengar. Stödet har varit
              100 miljoner under en massa år, sedan stödet infördes, och har
              inte räknats upp, inte heller av vår regering, och det är väl
              bara att beklaga att det inte har skett. Men vi måste på något
              vis i alla fall ta tag i de här frågorna för att se till att Sveriges
              tillväxt och export kan öka.
            </seg>
          </u>
          <note type="speaker" xml:id="i-a06bf5b3f314f57c-0">
            Anf. 77 EDWARD RIEDL (M) replik:
          </note>
          <u who="edward_riedl_032876" xml:id="i-4c600695c44efe71-2">
            <seg xml:id="i-e022aed82139e779-0">
              Fru talman! Låt mig till att börja med säga att jag delar den
              uppfattning som Leif Pettersson ger uttryck för: Marknaden klarar
              inte alla flyglinjer och alla destinationer i Sverige. Det är
              också därför som vi har statsstöd, och vi har stöd både till flygplatserna
              och till upphandling av trafik.
            </seg>
            <seg xml:id="i-75877816d9b81461-0">
              Det som ni ibland låter framskymta, dock, är att ni skulle vilja
              göra mer eller annorlunda på det området, och det som jag försöker
              övertyga dem som lyssnar på debatten är att så inte är fallet.
              Ni har inga andra pengar än vad vi har att satsa på det här, utan
              ni satsar precis lika mycket i ert skuggförslag. Det är det som
              är min poäng.
            </seg>
            <seg xml:id="i-824c6de9c9ea1148-0">
              Vi satsar faktiskt en bra bit över 100 miljoner kronor varje
              år för att handla upp det som tidigare gjordes av Rikstrafiken.
              Den delen av upphandlingen fortsätter nu.
            </seg>
            <seg xml:id="i-724c0da733d8231d-0">
              Att vi inte ska upphandla flyg på sträckan UmeåÖstersund är en
              lite felaktig beskrivning, men jag förstår att ni gör den. Vad
              det handlar om är att sträckan UmeåÖstersund har haft en särställning
              när det gällt de drygt 100 miljoner kronorna. Man har alltid upphandlat
              just den sträckan, sedan får allt annat komma därefter. Men vi
              har också andra viktiga flygplatser runt om i vårt land, som Hofors
              och Hemavan med flera, där Rikstrafiken tidigare har gjort upphandlingen.
            </seg>
            <seg xml:id="i-a396c1e032537ecd-0">
              Det som regeringen säger i vårbudgeten är att sträckan UmeåÖstersund
              ska upphandlas på samma villkor som sträckan till Hofors och till
              Hemavan, och det är någonting som vi tycker är i grunden bra.
              Men det är inte så att ni har satsat mer pengar, även om det låter
              så från talarstolen. Nu säger du att du önskar att även ni i ert
              förslag skulle göra det, men det är inte så. Jag tycker att det
              är viktigt att den som lyssnar vet att ni står här och talar varmt
              men att ni inte har några pengar att komma med i slutändan.
            </seg>
          </u>
          <note type="speaker" xml:id="i-5697b4835ba8b373-0">
            Anf. 78 SIV HOLMA (V) replik:
          </note>
          <u who="siv_holma_218997" xml:id="i-8ec4c16309e00def-1">
            <seg xml:id="i-bb3d4f2d5710caa7-0">
              Fru talman! Jag skulle vilja ställa en fråga till Edward Riedl.
              Han talade mycket väl om miljöarbetet på flygplatserna. Han nämnde
              också Bromma flygplats, och det låter lite skevt i mina öron när
              man talar väl om miljöarbetet och samtidigt vill ha kvar Bromma
              flygplats.
            </seg>
            <seg xml:id="i-9d0a803db5212a53-0">
              Jag noterade att arrendeavtalet 2008 mellan Helsingfors och före
              detta Luftfartsverket, numera Swedavia, förlängdes i 30 år, och
              i stort tas alla de miljöskyddande bestämmelserna i det tidigare
              avtalet bort. Fortfarande tas bara 1 krona ut i arrendeavgift
              per år för 140 hektar mark. Nytt var då att Swedavia ska betala
              5 kronor per avresande passagerare till staden, vilket beräknas
              ge ca 4 miljoner per år. Det ska jämföras med en beräknad marknadshyra
              på 200250 miljoner kronor per år. Och för att hindra att folkviljan
              i Helsingfors skulle få genomslag här skrev man alltså ett avtal
              som sträcker sig 30 år framåt och som inte har några miljökrav.
              Hur kan Edward Riedl med hedern i behåll säga att det värnar miljön
              i Helsingfors?
            </seg>
            <seg xml:id="i-54c5e95a8bd2e0a8-0">
              Jag tycker att det är oerhört viktigt att vi tar ett miljöansvar.
              Då måste vi också fatta beslut som inte alltid har positiva sidor,
              men som innebär att vi får arbeta på ett sådant sätt att vi kompenserar
              människor så att det inte blir problem när det gäller kommunikationer.
            </seg>
          </u>
          <note type="speaker" xml:id="i-679bea0c374bd1c0-0">
            Anf. 79 EDWARD RIEDL (M) replik:
          </note>
          <u who="edward_riedl_032876" xml:id="i-4c600695c44efe71-3">
            <seg xml:id="i-7dc8fbd5f027bc2c-0">
              Fru talman! Låt mig börja med den första delen. Givetvis är det
              så att flyget genererar en del miljöpåverkan, men det är ju inte
              flyget i sig som är problemet, utan det är utsläppen som genereras
              av flyget. Därför är vår hållning att vi ska fortsätta jobba i
              alla delar i transportsystemet, inte minst flyget, för att minska
              utsläppen när vi reser. Men det är inte så att vi för den skull
              ska resa mindre.
            </seg>
            <seg xml:id="i-faf7f2468d579d30-0">
              Jag tycker att Siv Holma tillsammans med sina kamrater gör det
              lite lätt för sig när de säger att det inte är några problem att
              stänga Bromma. Det är faktiskt nästan 2 miljoner resenärer per
              år som kommer till just den flygplatsen i Helsingforssområdet.
              Det ska då jämföras med den beläggning vi redan har på Arlanda
              som är ganska hög, nästan 17 miljoner resenärer per år. Ser man
              den matematiken? Det är inte så lätt att få de här resenärerna
              att landa på Arlanda. Den kapaciteten finns inte att ta emot dem.
            </seg>
            <seg xml:id="i-26f234ac10f43368-0">
              Just den flygplatsstruktur som Bromma flygplats erbjuder innebär
              mycket annat viktigt som Siv Holma glömmer, inte minst det som
              har varit på tapeten de senaste dagarna om till exempel organtransporter,
              där varje minut är viktig vid transport av hjärtan och annat viktigt.
              Där är Bromma flygplats livsviktig som en nerv i hela det nationella
              systemet för att kunna klara organtransporter och annat, eftersom
              patienter, om organ inte kommer fram i rimlig tid, faktiskt kommer
              att dö. I den biten tycker jag att man gör det lätt för sig.
            </seg>
            <seg xml:id="i-49238b611113752c-0">
              Bromma flygplats knyter också ihop många av de mindre flygplatserna
              i landet på ett sätt som Arlanda inte skulle kunna göra. Det tycker
              jag också att ni glömmer bort i den här matematiken. Ni gör det
              lätt för er: Man ska stänga Bromma, och det är jättebra att Arlanda
              har sitt utsläppstak. Men problemet är att den politiken i grunden
              är ganska tillväxtfientlig. Dessutom gagnar det väl inte miljön
              om vi ska börja åka ut till perifera flygplatser när vi ska till
              destinationer som ligger nära de flygplatser som vi har i dag,
              utan det handlar väl om att på ett rimligt sätt kunna ordna detta.
            </seg>
          </u>
          <note type="speaker" xml:id="i-f20c220afbfb86fa-0">
            Anf. 80 SIV HOLMA (V) replik:
          </note>
          <u who="siv_holma_218997" xml:id="i-8ec4c16309e00def-2">
            <seg xml:id="i-d1ed203aaada9b25-0">
              Fru talman! Jag noterar att Edward Riedl inte svarar på mina
              frågor om miljökraven som man plockade bort i det avtal som hans
              partikamrater tillsammans med Kristdemokraterna och Folkpartiet
              förlängde 2008.
            </seg>
            <seg xml:id="i-8710735992d8d6dc-0">
              Jag ska i alla fall försöka säga saker och ting vad gäller kapaciteten
              som försvinner när man lägger ned Bromma flygplats. Jag har också
              skrivit i det särskilda yttrandet att jag även anser att det gäller
              att diskutera om Helsingforssområdet bör få ytterligare en flygplats
              i den södra delen av regionen. Det skulle då till exempel kunna
              vara Skavsta. Följaktligen innebär det att de flygplatser som
              inte är strategiska ska staten inte äga och inte heller betala
              ut driftsstöd för. Jag menar alltså att det finns alternativ,
              även om det skulle vara ett hårt tryck på Arlanda.
            </seg>
            <seg xml:id="i-c59ff4ebed3462af-0">
              Placeringen av Bromma flygplats är olycklig. Jag förstår inte
              hur man från Alliansens och framför allt Moderaternas sida kan
              överse med miljöbelastningen i det här sammanhanget. Det skakar
              man liksom bara av sig. Man rycker på axlarna och talar med vackra
              formuleringar om hur viktigt det är. I sitt anförande sade Edward
              Riedl till och med att han i stort sett ställer upp på en reservation,
              reservation 2, där vi från oppositionens sida tar upp miljöbelastningsproblematiken,
              men när det kommer till praktisk handling gör man precis tvärtom.
            </seg>
            <seg xml:id="i-95c410c458ebd392-0">
              Jag tycker att det ska bli jätteintressant att så småningom få
              höra vad Edward Riedls alliansvänner säger i den här frågan. Och
              jag fattar inte hur det kan komma sig att ni är så starka att
              ni kan få både Folkpartiet och Kristdemokraterna att svika sina
              vallöften.
            </seg>
          </u>
          <note type="speaker" xml:id="i-9ea8c769b0d409c1-0">
            Anf. 81 EDWARD RIEDL (M) replik:
          </note>
          <u who="edward_riedl_032876" xml:id="i-4c600695c44efe71-4">
            <seg xml:id="i-e07842ea452b2e52-0">
              Fru talman! Jag förstår att det här är ett område som är besvärande
              i den rödgröna oppositionen, för det visar hur långt ifrån varandra
              de står.
            </seg>
            <seg xml:id="i-76d93da0329ea856-0">
              Jag har mycket svårt att se att Skavsta flygplats i Nyköping
              skulle vara ett bra alternativ till Bromma för organtransporter
              eller som länk mellan mindre flygplatser i landet. Men uppenbarligen
              besitter Siv Holma annan kunskap än jag.
            </seg>
            <seg xml:id="i-46a4e6edf5bf7b85-0">
              Jag har dessutom svårt att se hur det skulle kunna bli bättre
              för miljön. Som jag ser det skulle vi få mycket besvärligare marktransporter
              att lösa om Siv Holma fick bestämma. Nu får hon tack och lov inte
              göra det i denna fråga.
            </seg>
            <seg xml:id="i-eb701a604e004174-0">
              När det gäller reservation 2 är miljöarbetet med pelletar, solfångare
              och annat som sker på flygplatsen i Malmö jättebra, vilket jag
              sade i mitt inledningsanförande. Det är dock på inget sätt det
              enda goda miljöarbete som sker på de svenska flygplatserna.
            </seg>
            <seg xml:id="i-2cd72c8178267db1-0">
              Ni har kanske stirrat er blinda på en flygplats, Siv Holma, och
              tycker att man ska göra så på alla flygplatser. Men förutsättningarna
              är olika. På Arlanda kan man hämta kyla ur berget på sommaren
              och värme på vintern, vilket är bra. Där har man klarat att komma
              ned till noll koldioxidutsläpp.
            </seg>
            <seg xml:id="i-04c5d60ac9440a27-0">
              Allt detta är bra. Vi ska dela med oss av kunskaperna mellan
              flygplatserna, men att peka ut en flygplats och det miljöarbete
              som sker där som enda vägen fram är fel. Därför ställer vi inte
              upp på ert förslag. Vi är inte emot miljöarbetet, utan vi konstaterar
              att andra än Malmö flygplats har löst det på ett bra sätt.
            </seg>
          </u>
          <note type="speaker" xml:id="i-6873ef8b2b0236dd-0">
            Anf. 82 ANNIKA LILLEMETS (MP) replik:
          </note>
          <u who="annika_lillemets_d743a3" xml:id="i-dadc4446748a408a-1">
            <seg xml:id="i-5a0bcb5567fe50b1-0">
              Fru talman! Jag har många frågor till Edward Riedl. Anser Edward
              Riedl att det är god resurshushållning att använda så mycket mark
              till en flygplats som inte är alldeles nödvändig om man med lite
              god vilja satsar på tågtransporter och överflytt av en del flygtransporter
              till Arlanda? Är det god resurshushållning att inte bygga bostäder
              på Bromma?
            </seg>
            <seg xml:id="i-03e87bb8be1be005-0">
              Jag undrar också hur Edward Riedl ser på hänsynen till Södermalmsborna
              och andra som drabbas av buller från flyget. Bor man granne med
              flygplatsen kan man kanske sätta in treglasfönster eller liknande.
              Blir det trivsamt, är det bra och är det värt priset?
            </seg>
            <seg xml:id="i-73af9ca5fc61c249-0">
              Hur mycket ska flyget få öka? När är vi nöjda och när är det
              nog? Till skillnad från Edward Riedl delar forskarna i hög grad
              min oro. Allt fler rapporter visar att flyget är ett stort problem
              ur klimatsynpunkt. 1 procent gäller bara om man inte räknar in
              effekten av vatten och kväveoxider på hög höjd samt utrikes flyg.
              Men låt oss lämna procentsiffrorna därhän och konstatera att flyget
              ökar mycket och att svenskarnas utrikesflygande och även inrikesflygande,
              som ju inte är nödvändigt är ett stort problem. Hur mycket ska
              vi flyga? Är det någonsin nog?
            </seg>
          </u>
          <note type="speaker" xml:id="i-952c61c14f300666-0">
            Anf. 83 EDWARD RIEDL (M) replik:
          </note>
          <u who="edward_riedl_032876" xml:id="i-4c600695c44efe71-5">
            <seg xml:id="i-845be0ace0a49a26-0">
              Fru talman! När det gäller Bromma har vi olika uppfattningar.
              Vi ser Bromma som en viktig flygplats. Låt mig förtydliga varför
              om Annika Lillemets inte hörde det tidigare.
            </seg>
            <seg xml:id="i-a516e31b9b7a5417-0">
              Vi har en del i transportsystemet som försörjer mindre flygplatser.
              Där är Bromma en viktig länk. Flygplatsen ligger dessutom ganska
              centralt i Helsingfors, vilket gör att vi kan klara organtransporter
              och transportera hjärtan och annat snabbt mellan olika stora sjukhus.
              Bromma fyller alltså många viktiga funktioner. Utöver detta har
              vi affärsflyget och annat.
            </seg>
            <seg xml:id="i-44baa4b114f678d6-0">
              Vi kommer nog inte att bli överens om vikten eller inte av Bromma.
              Det leder in på Annika Lillemets andra fråga, nämligen synen på
              om det är bra att människor reser eller inte. Där har vi nog i
              grunden olika uppfattningar.
            </seg>
            <seg xml:id="i-5032d6873447e326-0">
              Forskarna håller inte med Annika Lillemets, vilket hon lät antyda,
              utan de säger att det är bekymmersamt med utsläpp på vissa höjder.
              Det är sant, och därför bedrivs det rätt mycket forskning och
              den är ganska ny om vilka höjder det är minst skadligt att flyga
              på givet samma mängd utsläpp. Man står inte och applåderar Miljöpartiet
              och säger: Vad duktiga ni är som sitter inne med sanningen!
            </seg>
            <seg xml:id="i-be1c5e07fa8d75c2-0">
              Det är viktigt att vi tar till oss av all ny kunskap, oavsett
              om det handlar om nya flygplanstyper, nya flygplansmotorer, nya
              flygbränslen, vilka höjder det är optimalt att flyga på eller
              hur vi samordnar luftrummet så att flygen behöver flyga så kort
              sträcka som möjligt. Det är sådant som i slutändan kommer att
              göra att flyget kommer att minska utsläppen, förhoppningsvis totalt
              sett.
            </seg>
            <seg xml:id="i-b4816cf48ce0404b-0">
              Vi får en explosion när många länder i Asien och Mellanöstern
              får ett allt större välstånd och invånarna börjar resa mycket
              mer än tidigare. Om de någon gång får vårt resmönster blir det
              ännu viktigare att vi klarar av detta. Att sluta resa är dock
              inte lösningen.
            </seg>
          </u>
          <note type="speaker" xml:id="i-2f3a575454947fef-0">
            Anf. 84 ANNIKA LILLEMETS (MP) replik:
          </note>
          <u who="annika_lillemets_d743a3" xml:id="i-dadc4446748a408a-2">
            <seg xml:id="i-b6f0e362cd4aec82-0">
              Fru talman! Jag föreslog aldrig att vi skulle sluta resa. Jag
              undrade bara hur mycket vi ska resa.
            </seg>
            <seg xml:id="i-996d031a2f078106-0">
              Nej, forskarna applåderar inte Miljöpartiet, och det ska de inte
              göra. Men vi politiker ska hålla oss ajour med vad forskningen
              kommer fram till. Det försöker vi göra, och flyget är ett problem
              ur klimatsynpunkt. Det växer eftersom människor reser mer och
              mer.
            </seg>
            <seg xml:id="i-9e1b2ebab7c3b743-0">
              Edward Riedl tog upp energieffektivisering, bättre inflygningar
              med mera. Det är alldeles utmärkta åtgärder, men effekten äts
              upp av det ökade resandet. Skulle dessutom vårt resmönster tas
              över av stora grupper i världen blir det problematiskt. Det är
              inte något jag har hittat på utan något vi måste förhålla oss
              till. Då kan man fråga sig: Hur mycket ska vi resa? Är det rimligt
              att tänka sig ett ständigt ökat resande? Blir vi gladare av det?
            </seg>
            <seg xml:id="i-aa6da8362b11c5c7-0">
              Jag undrar hur Edward Riedl ser på bränslefrågan. Det är långt
              kvar tills vi har några stora mängder av till exempel biobränsle,
              så det verkar lite optimistiskt att förlita sig på att det ska
              kunna göra att flyget ständigt ska kunna öka. Ser Edward Riedl
              några problem med det?
            </seg>
            <seg xml:id="i-cd9b8b9c972cf5fd-0">
              Slutligen undrar jag hur Edward Riedl ser på att flyget är skattebefriat
              och inte betalar för sina klimatkostnader.
            </seg>
          </u>
          <note type="speaker" xml:id="i-47445f7600e5b1b2-0">
            Anf. 85 EDWARD RIEDL (M) replik:
          </note>
          <u who="edward_riedl_032876" xml:id="i-4c600695c44efe71-6">
            <seg xml:id="i-471d9b3eb7c786e8-0">
              Fru talman! Hur mycket ska vi resa? Ja, jag är inte den typ av
              politiker som vill införa reserestriktioner eller annat och säga
              att vi ska ha ett resandetak. Det får i så fall stå för er, Annika
              Lillemets.
            </seg>
            <seg xml:id="i-286e07fd2b40bdeb-0">
              Annika Lillemets har inte fler repliker, men en rimlig motfråga
              hade varit: Hur lite ska vi resa?
            </seg>
            <seg xml:id="i-8265e8425619481b-0">
              Vi talar framför allt om länder där människor nu får ta del av
              frihet och ett ökat välstånd. Det är deras resande som ökar miljöbelastningen,
              för i västvärlden har ju flyget minskat sina utsläpp per kilometer
              mycket. Nu får nya grupper av människor den möjlighet som vi har
              haft under lång tid. Jag ser inget negativt i det. Det är dock
              en utmaning att klara miljöområdet när nya grupper av människor
              börjar resa.
            </seg>
            <seg xml:id="i-a678fcb6100de0ca-0">
              Min motfråga får inget svar, så jag kan tyvärr inte ställa den.
            </seg>
            <seg xml:id="i-ba599cae1e8c0270-0">
              Vi är helt överens om att den forskning som bedrivs ska ligga
              till grund för de politiska beslut vi fattar. Vi ska ta allt som
              går och försöka implementera det så att flyget och resandet belastar
              miljön så lite som möjligt. Det ligger i miljöutmaningen.
            </seg>
            <seg xml:id="i-38c0f663c44c3080-0">
              När Annika Lillemets säger att flyget är skattebefriat antar
              jag att hon menar att flyget inte belastas av handeln med utsläppsrätter.
              Svaret på varför är tudelat. Dels kan vi inte införa skatter och
              restriktioner på flyget i Sverige som inte gäller omvärlden. Då
              konkurrerar vi bort oss själva, och det är ingen lösning. Dels
              har EU kommit ganska långt när det gäller handeln med utsläppsrätter.
              Förhoppningsvis kommer vi att få en fungerande handel med utsläppsrätter
              för flyget på plats, och då har vi samma spelregler i hela Europa.
              Vi får hoppas att det kommer att gälla ett större område än euroområdet.
            </seg>
          </u>
          <note type="speaker" xml:id="i-f337595c3a805ab3-0">
            Anf. 86 LARS TYSKLIND (FP):
          </note>
          <u who="lars_tysklind_527bfb" xml:id="i-8f8c80548f410247-0">
            <seg xml:id="i-08ebf81c318f4f46-0">
              Fru talman! Jag börjar med att instämma i Edward Riedls anförande.
              Jag står bakom det som sades. Mycket är redan sagt i debatten.
            </seg>
            <seg xml:id="i-8bd04676987ddd43-0">
              Jag yrkar bifall till förslaget i betänkandet och avslag på de
              tre reservationerna. Jag konstaterar att det finns två särskilda
              yttranden när det gäller bidrag till flygplatserna. De är lite
              spretande, och jag förstår inte riktigt vart man vill komma. Reservationerna
              bygger på åtta motionsyrkanden från allmänna motionstiden. De
              handlar främst om flygplatsfrågor och miljöfrågor.
            </seg>
            <seg xml:id="i-49668d8a01633413-0">
              Fru talman! Med risk för att uppfattas som tjatig vill jag även
              i dagens debatt lyfta fram det trafikslagsövergripande tänkesättet
              som genomsyrar Folkpartiets och Alliansens transportpolitik och
              trafikpolitik. Det innebär att man i varje situation ska ha möjlighet
              att välja det mest lämpliga transportslaget med utgångspunkt i
              ekologisk, social och ekonomisk hållbarhet. I det sammanhanget
              har naturligtvis också flyget sin givna plats. Som framkommit
              i debatten är flyget viktigt med tanke på de långa avstånden,
              till exempel till Norrland. Det är en förutsättning för tillväxten
              i vissa delar av landet. Vi kan samtidigt konstatera att det finns
              en hög medvetenhet inom flyget om att klimatpåverkan måste minska
              för att man ska kunna vara med och bidra till en hållbar utveckling
              i framtiden.
            </seg>
            <seg xml:id="i-5c48058fbcda901e-0">
              Fru talman! Det lokala och regionala inflytandet över infrastrukturinvesteringarna
              och de prioriteringar som görs är också viktiga. Vi har diskuterat
              Bromma flygplats. Det är en nationell, men också regional angelägenhet.
              Det är viktigt för Helsingfors att man har den flygplatsen. Det
              finns naturligtvis en markkonflikt i sådana här områden. Men även
              i Helsingfors har man kommit fram till att Bromma flygplats är
              viktig.
            </seg>
            <seg xml:id="i-1d81f9462afbbd43-0">
              Det som styr är åtgärdsplaneringen som vi har för infrastrukturen.
              Regeringen, Trafikverket, regionerna och länen har varit med och
              planerat och prioriterat. Det är grunden för de olika insatser
              som görs på flygplatser runt om i Sverige. Strategin är att vi
              ska ha ett statligt basutbud med tio flygplatser. Det statliga
              bolaget Swedavia driver i dag elva flygplatser.
            </seg>
            <seg xml:id="i-2b458a02d16a88d8-0">
              Jag tycker att det är högst rimligt att man för över pengar så
              att det går att göra de prioriteringar som är de bästa för regionen.
              Vi har till exempel frågan om linjen UmeåÖstersund. Som Leif Pettersson
              konstaterade försvinner ju inte pengarna. Med alla bra argument
              som finns för den linjen ligger den väl inom den här ramen, annars
              anser man väl att något annat är ännu viktigare i regionen.
            </seg>
            <seg xml:id="i-9e59e8df11fe5957-0">
              Fru talman! I övrigt vill jag fokusera på miljöfrågor. Inom flygbranschen
              finns det en hög medvetenhet om att det är viktiga frågor och
              att det är en överlevnadsfråga. Det finns en reservation från
              den samlade rödgröna oppositionen om miljöarbetet. Det gäller
              specifikt miljöarbetet på Malmö flygplats. Där gör man utan tvekan
              ett jättebra arbete. Utan att på något sätt förringa det arbetet
              är det viktigt att framhålla att miljöarbete är något som pågår
              på alla flygplatser i Sverige utifrån olika förutsättningar. Det
              har att göra med hur många flyg som landar och de geografiska
              förutsättningarna. Jag instämmer i utskottets ställningstagande
              att det vore fel att lyfta fram Malmö flygplats. Jag vet inte
              vad reservationen syftar till och vad regeringen ska göra med
              ett tillkännagivande. Det kanske någon kan förklara.
            </seg>
            <seg xml:id="i-57ea6914b3a1cc8e-0">
              Att det pågår ett brett miljöarbete framkom inte minst vid vårt
              studiebesök på Arlanda för en dryg vecka sedan. Vi träffade bland
              andra Swedavia som berättade om sitt sätt att se på miljöarbetet.
              Det är ett ambitiöst arbete.
            </seg>
            <seg xml:id="i-20c8a659c7e082ee-0">
              Det handlar mycket om siffror när man diskuterar utsläpp. Flyget
              står för 2 procent av de totala koldioxidutsläppen i Sverige.
              Det kan man tycka är försumbart; det låter inte speciellt mycket.
              Men varje sektor måste göra sin insats för att minska utsläppen.
              Det är vi helt överens om. Det är man också medveten om inom alla
              sektorer. Det är ju inte så att man inom flyget slår sig till
              ro och säger att det bara handlar om 2 procent så det kan man
              strunta i.
            </seg>
            <seg xml:id="i-a6779954172923c7-0">
              När det gäller det som har nämnts som den viktigaste faktorn,
              nämligen bränsleeffektiviteten, finns det andra drivkrafter, inte
              minst ekonomiska. Man vill ju inte göra slut på mer bränsle än
              nödvändigt. Den tyngsta faktorn är ändå miljöfaktorn.
            </seg>
            <seg xml:id="i-b4d24d4e59ea368c-0">
              Det är intressant att ta del av det tiopunktsprogram som föreningen
              Svenskt flyg har tagit fram. Svenskt flyg är en branschförening
              där Luftfartsverket, Saab, SAS, Sveriges regionala flygplatsförbund,
              Swedavia och Volvo Aero är de ordinarie medlemmarna. Man gör en
              samlad bild av vilka insatser som går att göra inom flyget. Det
              handlar om teknik, hur man flyger, hur man utvecklar flygmotorer
              och hur marktransporter ordnas. På Arlanda gör man gröna inflygningar
              där varje landning släpper ut 150 kilo koldioxid mindre. Om man
              kan nå målet att 80 procent av inflygningarna ska vara gröna blir
              det ju mycket sammanlagt.
            </seg>
            <seg xml:id="i-dae1809b07ff212c-0">
              Det handlar också om marktransporterna. Flyget kan ju aldrig
              agera självständigt utan måste interagera med minst ett annat
              transportslag. Det finns inga motsättningar där. Siv Holma lyfte
              fram järnvägen. Det bästa är naturligtvis snabba järnvägstransporter.
              Den kollektiva trafiken till Arlanda byggs ut mer och mer. Man
              har höga ambitioner för kollektivåkandet. Det handlar inte bara
              om tåg; att åka buss till flygplatsen är också ett bra alternativ.
            </seg>
            <seg xml:id="i-250d9e00a65d8223-0">
              Med det är jag tillbaka där jag började, nämligen vid det transportöverskridande
              tänkesättet. Ett transportslag kan aldrig vara ett mål i sig.
              Målet måste vara att rätt transportslag används på rätt plats
              vid rätt tillfälle. Många av oss har en tendens att sortera vissa
              transportslag för vissa situationer. Det viktiga är att skapa
              förutsättningar för att välja rätt transportslag vid rätt tillfälle.
              Jag tror att det är den enda framkomliga vägen för ett hållbart
              transportsystem där även flyget har sin givna roll.
            </seg>
          </u>
          <note type="speaker" xml:id="i-6aafe2215ebbafa1-0">
            Anf. 87 SIV HOLMA (V) replik:
          </note>
          <u who="siv_holma_218997" xml:id="i-8ec4c16309e00def-3">
            <seg xml:id="i-fbd68a4d1c80b1f3-0">
              Fru talman! Det som Lars Tysklind framför, nämligen att man ska
              se på transportslagen, är intressant. Vi anser att alla transportslag
              ska bära sina samhällsekonomiska kostnader även på lång sikt.
              Lars Tysklind talade mycket om miljöaspekten och kritiserade oppositionen
              för att vi har ställt oss bakom en reservation där vi lyfter fram
              Malmö som en förebild. Jag tycker inte att förebilderna ska motverka
              varandra. Det är väl bra att man kan lyfta fram dem och se hur
              långt de har kommit och hur erfarenheterna därifrån kan tas till
              vara på andra flygplatser.
            </seg>
            <seg xml:id="i-965a007e1ef00c62-0">
              Det som jag tycker är så märkligt i Lars Tysklinds resonemang
              när han talar så varmt om miljön är Folkpartiets inställning till
              Bromma flygplats. Jag har förstått att Folkpartiet har drivit
              denna fråga och gick till val 1991 med att man skulle avveckla
              Bromma flygplats. Men när det kom till kritan var borgarrådsplatserna
              viktigare än att ta miljöbelastningen och miljöproblemen på allvar.
            </seg>
            <seg xml:id="i-0258c7996d8d6010-0">
              Jag kan inte heller förstå hur man kan försvara att man när man
              gjorde förlängningen på 30 år tog bort alla miljöskyddande bestämmelser
              från det tidigare avtalet. Man tog bort alla dessa krav och lät
              lobbyisterna få sin vilja igenom, och man försämrade utifrån ett
              miljöperspektiv. Sedan vet vi hur det är med Brommas trafiksäkra
              läge och så vidare.
            </seg>
          </u>
          <note type="speaker" xml:id="i-79cbedcba82a8069-0">
            Anf. 88 LARS TYSKLIND (FP) replik:
          </note>
          <u who="lars_tysklind_527bfb" xml:id="i-8f8c80548f410247-1">
            <seg xml:id="i-72f8c8d5ab9dca48-0">
              Fru talman! Jag kanske lät lite mer kritisk än vad jag var. Jag
              riktar naturligtvis inte någon kritik mot oppositionen för att
              man lyfter fram Malmö flygplats. Det är ett mycket bra exempel.
              Där gör man ett mycket bra arbete. Både Edward Riedl och jag har
              sagt att vi tycker att man gör ett mycket bra arbete. Men man
              måste ändå se syftet med en reservation om ett tillkännagivande
              till regeringen. Det är ändå ett brett arbete som pågår på många
              flygplatser i Sverige i dag. Det är egentligen syftet med det
              som jag inte riktigt kan ställa mig bakom. Att man sedan gör ett
              bra arbete i Malmö och på Arlanda och säkert också på många andra
              ställen är helt uppenbart.
            </seg>
            <seg xml:id="i-ab7047aee8b701d9-0">
              När det gäller Bromma flygplats har det hänt mycket sedan 1991.
              Men jag vill ändå hävda att det som framför allt har hänt under
              senare år och som jag tycker är oerhört viktigt handlar om det
              regionala inflytandet och prioriteringarna. Det har även en koppling
              till Bromma. Även om Bromma ingår i det nationella basutbudet
              finns det i Helsingfors en majoritet för att ha kvar Bromma. Det
              kan inte vi i riksdagen egentligen ändra på.
            </seg>
            <seg xml:id="i-56d8bbe3fa38f84e-0">
              Om Folkpartiet var emot Bromma flygplats 1991 har jag lite svårt
              att ta ställning till i dag.
            </seg>
          </u>
          <note type="speaker" xml:id="i-8c2202d6ba4d3c73-0">
            Anf. 89 SIV HOLMA (V) replik:
          </note>
          <u who="siv_holma_218997" xml:id="i-8ec4c16309e00def-4">
            <seg xml:id="i-21a4b337941c7189-0">
              Fru talman! Lars Tysklind talar väl om det regionala inflytandet.
              Men jag blir förvånad om man nu vill värna detta inflytande. Man
              gjorde en förlängning av avtalet på upp till 30 år. För att förhindra
              att en annan majoritet i Helsingforss stadshus skulle få genomslag
              i fråga om avtalet är det skrivet så att det bara kan sägas upp
              av Luftfartsverket, numera Swedavia. Det regionala inflytande
              som ni talar om handlar väl ändå om att slå blå dunster i ögonen
              på folk i detta sammanhang.
            </seg>
            <seg xml:id="i-02efd9f25d629eb3-0">
              Om man ska ta miljöhänsyn måste man också kunna ta sådana beslut
              som innebär att man kanske får flygindustrin mot sig. Men man
              måste som folkvald politiker i första hand värna människors intressen.
              Det tycker jag inte att allianspartierna gör i fråga efter fråga.
              Det är i första hand företagens intressen som man låter sig vägledas
              av.
            </seg>
            <seg xml:id="i-5ac0607a9b96d98d-0">
              Ibland kan jag från Folkpartiet höra en miljömedvetenhet. Men
              tyvärr noterar jag att det är det moderata icke-intresset för
              miljön som slår igenom även hos Folkpartiet.
            </seg>
          </u>
          <note type="speaker" xml:id="i-418208aba740865e-0">
            Anf. 90 LARS TYSKLIND (FP) replik:
          </note>
          <u who="lars_tysklind_527bfb" xml:id="i-8f8c80548f410247-2">
            <seg xml:id="i-85d8261f3e35ede7-0">
              Fru talman! När vi nu diskuterar måste alla saker vägas mot varandra.
              Precis som Edward Riedl har sagt vid ett flertal tillfällen finns
              det störningar från Bromma flygplats. Det kan man inte sticka
              under stol med. Men Bromma flygplats är ett väldigt viktigt nav
              för många små flygplatser i Sverige, och den ligger centralt.
              Edward Riedl talade om organtransporter och så vidare.
            </seg>
            <seg xml:id="i-f70aa3dcd8e3f6eb-0">
              Det är alltså inte så enkelt som att vi i riksdagen kan säga
              att Bromma flygplats inte har något värde. Den skulle inte ha
              funnits om den inte hade haft det stora värde som den har.
            </seg>
            <seg xml:id="i-98d1a96c0cfae5d4-0">
              Att man har långa avtal har naturligtvis att göra med hur man
              ska investera och hur man ska planera. Det krävs långsiktighet
              i den delen.
            </seg>
            <seg xml:id="i-bc64b99c5f324c55-0">
              Jag vill ta chansen och säga till Siv Holma att det är helt riktigt
              att Folkpartiet har ett stort miljöhjärta och att vi jobbar, har
              ett bra miljöprogram och så vidare. Som folkpartister är vi stolta
              över detta.
            </seg>
          </u>
          <note type="speaker" xml:id="i-daf7cb1042027044-0">
            Anf. 91 ANNIKA LILLEMETS (MP) replik:
          </note>
          <u who="annika_lillemets_d743a3" xml:id="i-dadc4446748a408a-3">
            <seg xml:id="i-3787e1ff37b15af4-0">
              Fru talman! Jag tackar Lars Tysklind för att han talade varmt
              för effektivisering och liknande för att det ska bli mindre miljöbelastande
              när man flyger. Du talade fint om att det ska vara hållbara transporter
              och så vidare.
            </seg>
            <seg xml:id="i-af80a2459aaa9114-0">
              Jag undrar hur Lars Tysklind ser på det fenomen som uppstår,
              den så kallade rekyleffekten, alltså när man effektiviserar någonting
              och användningen ökar av det skälet. Om till exempel bilar blir
              mer bränslesnåla men om bränslet inte blir dyrare leder det till
              att människor åker mer bil. Så har det visat sig vara i Sverige
              och i många andra länder. Då har miljöbelastningen inte minskat.
              I det fallet har det tvärtom blivit så att i och med att volymerna
              har ökat har miljöbelastningen ökat trots att det har blivit mer
              resurssnåla resor per kilometer.
            </seg>
            <seg xml:id="i-ecb5e0666ee0ea22-0">
              Jag undrar hur Lars Tysklind ser på detta problem? Det var lite
              grann det som jag var ute efter när jag talade med Edward Riedl
              förut. Är det bra och ett självändamål att flyget hela tiden ökar?
            </seg>
            <seg xml:id="i-db592c8e6a9937b9-0">
              Jag undrar också hur Lars Tysklind ser på att bullerstörningarna
              ökar med anledning av Bromma flygplats. Det är ett allvarligt
              hälsoproblem att vara utsatt för buller, för att inte tala om
              att det är otrivsamt. Detta drabbar, som sagt, stora delar av
              Helsingfors och inte bara flygfältets grannar.
            </seg>
            <seg xml:id="i-20f406b3a23aa816-0">
              I Berlin har man faktiskt lyckats befria sin innerstad från en
              centralt belägen flygplats, nämligen Tempelhof. Det kan därför
              inte vara helt omöjligt att lösa de praktiska problemen.
            </seg>
          </u>
          <note type="speaker" xml:id="i-6c3978920fb5fe99-0">
            Anf. 92 LARS TYSKLIND (FP) replik:
          </note>
          <u who="lars_tysklind_527bfb" xml:id="i-8f8c80548f410247-3">
            <seg xml:id="i-36524259d2485e80-0">
              Fru talman! Först kan jag konstatera att det inte finns några
              transporter som är ett självändamål. De måste ha ett syfte och
              uppfylla någonting. Därför blir det svårt om man ska ställa denna
              typ av frågor: Hur mycket eller hur lite ska man resa? Från vår
              ideologiska synpunkt är det ett val som vi överlämnar till var
              och en att göra. Politiskt ska vi skapa ett ramverk och få en
              hållbarhet ur ekonomisk, social och miljömässig synpunkt. Det
              är detta som jag tycker är det politiska uppdraget. Men en transport
              är aldrig ett självändamål, utan den måste ha ett syfte.
            </seg>
            <seg xml:id="i-85cafee96a9027ed-0">
              När det gäller rekyleffekter vill jag nog påstå att det i dag
              finns så starka ekonomiska incitament att jag inte tror att någon
              som sänker sina bränslekostnader kör mer bara för den sakens skull.
              Jag tror att man är ganska glad för att man har lyckats sänka
              bränslekostnaderna.
            </seg>
            <seg xml:id="i-a66f01bae6a6463d-0">
              Det som jag personligen undrade lite över ett tag var när vi
              gick över till biobränslen, exempelvis etanol, och inte samtidigt
              effektiviserade bilarna utan körde dem på väldigt mycket etanol.
              Om man gör den typen av effektiviseringar och klimatsatsningar
              är det någonting som är fel i systemet.
            </seg>
            <seg xml:id="i-391016edc28a865d-0">
              Jag vet inte vilka belägg Annika Lillemets har för att dessa
              rekyleffekter är så stora på längre sikt.
            </seg>
          </u>
          <note type="speaker" xml:id="i-faef4a747278ebc2-0">
            Anf. 93 ANNIKA LILLEMETS (MP) replik:
          </note>
          <u who="annika_lillemets_d743a3" xml:id="i-dadc4446748a408a-4">
            <seg xml:id="i-01550900315037cc-0">
              Fru talman! Jag kan lika lite som någon annan se in i framtiden.
              Jag talar om vad som har visat sig hända när det gäller rekyleffekten.
              Vad som händer i framtiden kan man förstås inte veta.
            </seg>
            <seg xml:id="i-72a06591fa3a486a-0">
              Vad vi gör är naturligtvis att skapa förutsättningar, som Lars
              Tysklind sade, och sätta upp ramverk som gör det mer eller mindre
              dyrt att resa till exempel eller mer eller mindre möjligt att
              resa. Finns det inga tåg utan bara flyg, då får man flyga om man
              vill resa. Det är givetvis den typen av förutsättningar som vi
              skapar. Vi kan alltså styra mycket. Man måste också tänka på dem
              som kommer efter oss så att de har möjligheter att leva goda liv.
              Det handlar om ekologisk, social och ekonomisk hållbarhet i framtiden.
              Det var lite grann detta som jag var ute efter.
            </seg>
            <seg xml:id="i-759a8de622c84048-0">
              Men då vet jag att det inte är något självändamål att transporterna
              ökar. Det låter jättebra inför debatten om EU:s vitbok om transporter
              där man är tydlig med att detta är viktigt.
            </seg>
            <seg xml:id="i-122d4eabcf501bf6-0">
              Jag fick nog inget svar om hur Lars Tysklind ser på bullerstörningarna
              i Helsingfors, på stockholmarnas möjligheter att få ha det lite
              trivsamt och slippa drabbas av stress och de hälsorisker som ett
              liv med ständigt buller medför.
            </seg>
          </u>
          <note type="speaker" xml:id="i-12a3e8c4f641ff92-0">
            Anf. 94 LARS TYSKLIND (FP) replik:
          </note>
          <u who="lars_tysklind_527bfb" xml:id="i-8f8c80548f410247-4">
            <seg xml:id="i-4d205ef1668e9218-0">
              Fru talman! Först gäller det detta med olika transportsystem
              och att man om det inte finns tåg kanske kan ta flyget och vice
              versa. I ett konsumentperspektiv är det, tror jag, viktigt att
              det finns alternativa transportsätt och att man kan välja det
              som utifrån befintliga förutsättningar är bäst. Någon gång väljer
              man flyget, en annan gång tåget. Det är inte givet att bådadera
              ska finnas på samma sträcka. Att ordna ett sådant system tror
              jag skulle vara ett alldeles för planekonomiskt tänk. Sådant är
              ju också individuellt. Man har olika behov vid olika tillfällen.
            </seg>
            <seg xml:id="i-fac72b5c66b94453-0">
              Buller är ett gissel; så är det. Det är konstaterat att buller
              är ett hälsoproblem. Även det jobbar flyget med. Det kan gälla
              hur inflygningar görs, vid vilka tidpunkter man flyger och så
              vidare. Bromma har en del restriktioner när det gäller tidpunkter
              just på grund av störande buller, nattbuller och annat. Det är
              klart att den faktorn måste tas med när man planerar.
            </seg>
          </u>
          <note xml:id="i-2cd6f7df7a141e0a-8">
            Överläggningen var härmed avslutad.
          </note>
          <note xml:id="i-50decadb9834eec2-0">
            21 § Ändringar i registerlagarna för Arbetsförmedlingen och Inspektionen
            för arbetslöshetsförsäkringen
          </note>
          <note xml:id="i-6a9cd3377d238898-9">
            Föredrogs
          </note>
          <note type="speaker" xml:id="i-4273ac93fda73225-0">
            Anf. 95 MEHMET KAPLAN (MP):
          </note>
          <u who="mehmet_kaplan_6f7a65" next="cont" xml:id="i-394cd9c8b26427b2-0">
            <seg xml:id="i-b80d7bb319857dfd-0">
              Fru talman! Vi ska nu debattera betänkande 2010/11:AU7 Ändringar
              i registerlagarna för Arbetsförmedlingen och Inspektionen för
              arbetslöshetsförsäkringen .
            </seg>
          </u>
          <note xml:id="i-9f9ac69089ed47c9-0">
            Jag börjar med att läsa ur 21 § personuppgiftslagen, PUL, under
            rubriken Uppgifter om lagöverträdelser m.m.:
          </note>
          <u who="mehmet_kaplan_6f7a65" prev="cont" xml:id="i-73bbed40f5b83ed3-0">
            <seg xml:id="i-e010af3ddf3dfa1c-0">
              Det är förbjudet för andra än myndigheter att behandla personuppgifter
              om lagöverträdelser som innefattar brott, domar i brottmål, straffprocessuella
              tvångsmedel eller administrativa frihetsberövanden.
            </seg>
            <seg xml:id="i-8a742519dd9e5bcf-0">
              Finns det då inga undantag från detta? Jo, det finns det, bland
              annat när uppgifter liknande dem jag här räknat upp ska läggas
              in i en databas. Detta berör väldigt mycket det vi i dag ska debattera.
            </seg>
            <seg xml:id="i-fae7e15c63d1dbfa-0">
              Miljöpartiet har tidigare avstyrkt regeringens förslag om att
              ta bort kravet på skriftligt samtycke avseende handhavande av
              ömtåliga personuppgifter respektive känsliga personuppgifter som
              rör hälsa och etniskt ursprung.
            </seg>
            <seg xml:id="i-84a86402f35c4634-0">
              Att regeringen nu dessutom vill gå vidare och tillåta att även
              personuppgifter om lagöverträdelser med mera får behandlas utan
              krav på samtycke är orimligt. Arbetsförmedlingen kan redan i dag
              hantera uppgifter i enlighet med den upplästa paragrafen i personuppgiftslagen.
              Men dessa uppgifter får, som sagt, inte läggas in i den arbetsmarknadspolitiska
              databasen.
            </seg>
            <seg xml:id="i-3c0b21fb31050fd5-0">
              Inte heller delar vi regeringens uppfattning att Arbetsförmedlingens
              behov av att kunna behandla sådana uppgifter i sitt ärendehanteringssystem
              väger tyngre än integritetsintresset.
            </seg>
            <seg xml:id="i-617d02778a381d75-0">
              Fru talman! Vår principiella uppfattning är att ett borttagande
              av kravet på samtycke fordrar ett mycket starkt integritetsskydd
              på annat sätt. Något sådant har dock inte presenterats. Det är
              oroande att Arbetsförmedlingen ska få registrera allt fler känsliga
              och ömtåliga personuppgifter i en arbetsmarknadspolitisk databas
              som dessutom ett ökande antal myndigheter har direktåtkomst till.
            </seg>
            <seg xml:id="i-ce9e8bd75a535730-0">
              Regeringens vilja att prioritera området e-förvaltning och elektroniska
              ärendehanteringssystem är berömvärt. Men det ska inte ske på bekostnad
              av ett urholkat integritetsskydd.
            </seg>
            <seg xml:id="i-a47c23dbce9b6850-0">
              En remissinstans kanske den viktigaste i den här typen av ärenden
              nämligen Datainspektionen, har avstyrkt regeringens tidigare förslag
              och menade då att det vid behandling av känsliga personuppgifter
              ställs särskilt höga krav på både teknisk och organisatorisk säkerhet.
              Inspektionen pekade också på att tillsynsverksamheten för två
              år sedan visade att Arbetsförmedlingen tillämpar en mycket vid
              elektronisk åtkomst till personuppgifter i den arbetsmarknadspolitiska
              databasen.
            </seg>
            <seg xml:id="i-39b75dffca747e39-0">
              Datainspektionen sade förvisso att Arbetsförmedlingens översyn
              av behörighetstilldelning, arbetsmetoder, rutiner med mera är
              positivt men att en översyn inte kan kompensera för den försämring
              av integritetsskyddet som ett borttagande av kravet på skriftligt
              samtycke utgör.
            </seg>
            <seg xml:id="i-e9bb01236984567a-0">
              Miljöpartiet anser att det, inte minst mot bakgrund av det som
              Datainspektionen framfört som allvarlig kritik, är högst tvivelaktigt
              att regeringen går vidare med att urholka integritetsskyddet.
            </seg>
            <seg xml:id="i-04287abb0e76eea9-0">
              Fru talman! Om vi tittar på vad regeringen den senaste tiden
              åstadkommit inom detta område ser vi att ett flertal ändringar
              genomförts i regleringen av hur personuppgifter får behandlas
              inom den arbetsmarknadspolitiska verksamheten.
            </seg>
            <seg xml:id="i-5ae6fe0b973e1e0a-0">
              Den 31 januari 2011 trädde ett antal ändringar i kraft. Den 1
              april 2011 slopades kravet på samtycke vid behandling av känsliga
              och ömtåliga personuppgifter inom verksamheten. Det är precis
              det vi tidigare lyft fram, och det är på det som det i dag är
              en fortsättning.
            </seg>
            <seg xml:id="i-b5a1d46d1ced8acc-0">
              Utvecklingen borde i stället, tycker vi, gå åt motsatt håll.
              Risken finns att den uppluckring av integritetsskyddet som nu
              görs inom arbetsmarknadspolitiken leder till misstro och minskad
              tillit till Arbetsförmedlingen som myndighet och i en förlängning
              även till andra myndigheter.
            </seg>
            <seg xml:id="i-f05148fc4224a4ee-0">
              Vad bör då i stället göras? Ja, man borde gå åt motsatt håll
              och se till att prioritera värnandet av tilltron till att myndigheterna
              använder såväl känsliga som ömtåliga personuppgifter utifrån högt
              ställda krav på personlig integritet och på rättssäkerhet.
            </seg>
            <seg xml:id="i-678595f6e912af50-0">
              Jag yrkar bifall till vår och Vänsterpartiets gemensamma reservation.
            </seg>
          </u>
          <note type="speaker" xml:id="i-0c1f3993bc9e190d-0">
            Anf. 96 JOSEFIN BRINK (V):
          </note>
          <u who="josefin_brink_149089" xml:id="i-6fe7fc78442954d2-0">
            <seg xml:id="i-c26260def43f39ee-0">
              Fru talman! Vänsterpartiet anser att det är enormt viktigt att
              människor som avtjänat straff inom kriminalvården ges bästa möjliga
              stöd och hjälp så att de kan etablera sig i samhället och i arbetslivet.
              Där har både Kriminalvården och Arbetsförmedlingen en väldigt
              viktig roll att spela. Mycket kan göras bättre än som görs i dag.
            </seg>
            <seg xml:id="i-3720bc14bea1625c-0">
              Regeringen menar nu att det här arbetet underlättas och förbättras
              om Arbetsförmedlingen i sin databas får rätt att använda uppgifter
              om brott, domar och straffpåföljder.
            </seg>
            <seg xml:id="i-cd4f8da72808fc9b-0">
              Det är säkert sant att själva handläggningen i någon mån skulle
              underlättas om de här uppgifterna kunde behandlas digitalt i stället
              för, som i dag, i pappersform. Men i det här sammanhanget måste
              man när det handlar om väldigt känsliga uppgifter om enskilda
              människor avväga om nyttan av att lägga in de här uppgifterna
              i en databas väger tyngre än det integritetsintrång och den risk
              för spridning av uppgifterna som datalagringen faktiskt innebär.
            </seg>
            <seg xml:id="i-eedb22ebee7ff906-0">
              På den här punkten kommer Vänsterpartiet till en helt annan slutsats
              än regeringen. Vi anser inte att skälen för att tillåta lagring
              av och sökning på uppgifter om tidigare dömda väger tillräckligt
              tungt jämfört med de integritetsrisker som det medför.
            </seg>
            <seg xml:id="i-1274238549c5c0af-0">
              De här invändningarna har också Datainspektionen i sitt remissyttrande
              i ärendet framfört. Om regeringen inte är intresserad av att lyssna
              på vad Vänsterpartiet och Miljöpartiet har att säga i frågan kunde
              man väl åtminstone vara intresserad av att lyssna på den myndighet
              som har som sin uppgift att övervaka att behandling av personuppgifter
              sker på ett rättssäkert sätt.
            </seg>
            <seg xml:id="i-c7fc97d1e6ea4f71-0">
              För det första konstaterar Datainspektionen att det är oerhört
              svårt, även för myndighetens experter, att få en sammanhängande
              bild av Arbetsförmedlingens registerlagar och av hur dessa tillämpas
              eftersom regeringen valt att bit för bit förändra lagstiftningen
              utan att genomföra en övergripande och sammanhållen utredning
              och analys av behoven och konsekvenserna.
            </seg>
            <seg xml:id="i-3c74310086cec34e-0">
              För det andra konstaterar Datainspektionen att det med den information
              som ändå finns tillgänglig inte går att ställa sig bakom det här
              förslaget. Jag kan bara instämma i det.
            </seg>
            <seg xml:id="i-e725fa79ef151230-0">
              I stället för att utreda vilka problem och behov som finns när
              det gäller behandling av känsliga personuppgifter och att lägga
              fram ett samlat och genomarbetat förslag om detta har regeringen
              valt att genomföra den ena lilla förändringen efter den andra
              var och en för sig och då med en väldigt bristfällig utredning,
              med stora brister i konsekvensbeskrivningen och med väldigt korta
              remisstider.
            </seg>
            <seg xml:id="i-0f757357b3ea33e1-0">
              Den 1 januari genomfördes ett sjok av förändringar i registerlagen,
              och den 1 april slopades kravet på samtycke för behandling av
              känsliga personuppgifter hos Arbetsförmedlingen. Detta gjorde
              regeringen trots att myndigheten då inte hade de datasystem och
              rutiner på plats som krävs för en rättssäker behandling. Vi fick
              besök i arbetsmarknadsutskottet av både Arbetsförmedlingen och
              Datainspektionen, och vi fick tydliga besked om att arbetet med
              att få rutinerna och systemet på plats kommer att vara klart först
              år 2013. Ändå valde regeringen att hasta igenom en lagändring.
            </seg>
            <seg xml:id="i-5b4330fc085daea4-0">
              Nu vill man alltså att ytterligare integritetskänsliga uppgifter
              ska få läggas in och hanteras i Arbetsförmedlingens databas. Jag
              tycker inte att Datainspektionen använder några överord när de
              konstaterar att de ser integritetsrisker med att Arbetsförmedlingen
              ges lagstöd för att behandla personuppgifter av känslig karaktär
              i databasen redan innan arbetsrutiner och system för behörighetstilldelning
              med mera finns på plats. Återigen instämmer Vänsterpartiet i bedömningen.
            </seg>
            <seg xml:id="i-e6a90638fd92bf48-0">
              Man måste ställa sig frågan: Varför denna brådska och varför
              denna nonchalanta inställning till medborgarnas grundlagsskyddade
              rätt till skydd för sin integritet? Är det för att regeringen
              inte anser att de arbetslösas medborgerliga rättigheter är särskilt
              skyddsvärda, och kanske i synnerhet inte om de tidigare har gjort
              sig skyldiga till brott? Om det inte handlar om det kan man fråga
              sig varför inte regeringen har valt att lyssna på Datainspektionen
              och göra en gedigen utredning och se till att alla de säkerhetsrutiner
              och data- och säkerhetsutbildningar som behövs på Arbetsförmedlingen
              faktiskt är genomförda innan man genomför dessa lagändringar.
            </seg>
            <seg xml:id="i-c348e3cb628ff539-0">
              Som sagt: Vänsterpartiet anser att myndigheternas stöd och service
              till medborgare ska vara effektiv och smidig och att ny teknik
              självklart ska användas för att underlätta och förbättra arbete,
              men det får inte ske på bekostnad av skyddet för den personliga
              integriteten. Som medborgare måste vi nämligen kunna känna ett
              förtroende för att känsliga personuppgifter om oss själva som
              vi lämnar i förtroende till en myndighetsperson inte sprids och
              hamnar i orätta händer. Det gäller för alla medborgare, alldeles
              oavsett om vi har jobb eller är arbetslösa, om vi är sjuka eller
              friska och om vi är Guds bästa barn eller om vi tidigare har dömts
              för brott.
            </seg>
          </u>
          <note xml:id="i-3a05a9b984c31177-0">
            Jag yrkar därför bifall till reservationen, fru talman.
          </note>
          <note type="speaker" xml:id="i-b7c44b2e74b1e714-0">
            Anf. 97 LOTTA OLSSON (M):
          </note>
          <u who="lotta_olsson_5715f3" next="cont" xml:id="i-92a1791ddcc4f65e-0">
            <seg xml:id="i-463f6a54e01f0f76-0">
              Fru talman! Vi har nu att debattera Arbetsmarknadsutskottets
              betänkande angående regeringens proposition 2010/11:96, AU7 Ändringar
              i registerlagarna för Arbetsförmedlingen och Inspektionen för
              arbetslöshetsförsäkringen .
            </seg>
            <seg xml:id="i-60ff682d173772f5-0">
              Propositionen har till syfte att modernisera och effektivisera
              de register som har uppgifter som är relevanta och viktiga för
              att personer på ett mer flexibelt och effektivt sätt ska kunna
              beredas arbete. Att Arbetsförmedlingen när så behövs kommer åt
              uppgifter som tidigare varit sekretessbelagda utan att den enskilde
              vid varje tillfälle beviljat fullmakt är en viktig reform. Propositionen
              har beretts genom inhämtande av synpunkter från en mängd remissinstanser.
            </seg>
            <seg xml:id="i-22f69413092bf481-0">
              Arbetsförmedlingen får nu möjlighet att komma åt sådana personuppgifter
              som är viktiga för jobbsituationen. Det rör lagöverträdelser som
              innefattar brott, domar i brottmål, straffprocessuella tvångsmedel
              eller administrativa frihetsberövanden. Det är dock en möjlighet
              som är belagd med ett starkt regelverk för att uppgifterna ska
              vara tillgängliga enbart för de handläggare som är i behov av
              dem för att sköta sin uppgift som arbetsförmedlare.
            </seg>
            <seg xml:id="i-7f48d41eefbe01a7-0">
              Informationen måste vara relevant för ärendets hantering på Arbetsförmedlingen
              och ska behandlas enligt sekretess inom ärendet. Arbetsförmedlingen
              kommer heller inte att kunna använda data digitalt förrän säkerheten
              för sekretessen är säkerställd.
            </seg>
            <seg xml:id="i-ac157cf3c344f19d-0">
              Fru talman! Ärendet har två viktiga principer. Den första principen
              är att Arbetsförmedlingen ska ha de redskap som behövs för att
              vara behjälplig i processen med att finna ett arbete till alla
              och att alla, även om man varit straffad för brott, ska ha möjlighet
              att komma tillbaka till arbetsmarknaden. Detta uppdrag har Arbetsförmedlingen
              alltid haft, men det har tydliggjorts ännu mer genom regeringens
              tydliga jobbpolitik. Det måste vara möjligt att återgå till eller
              komma in på en arbetsmarknad även om man tidigare har varit straffad,
              en möjlighet som man tidigare inte har fått.
            </seg>
            <seg xml:id="i-f15743d7ce3f467d-0">
              Den andra principen är den om den personliga integriteten. Det
              är en viktig princip som vi aldrig kan skydda nog tydligt. Det
              är en säkerhet för den enskilde att de uppgifter som finns i de
              olika registren inte kommer i orätta händer. Därför är också de
              uppgifter som finns i hälso- och sjukvården enligt hälso- och
              sjukvårdslagen undantagna detta register och Arbetsförmedlingens
              kompetensområde.
            </seg>
            <seg xml:id="i-6c46583c3c65b670-0">
              Fru talman! Att på varje sätt stötta individer som efter avtjänat
              straff ska in på arbetsmarknaden är ett viktigt syfte. Vi ser
              att många efter avtjänat straff har hamnat i ett livslångt utanförskap,
              ett utanförskap som till stor del berott på svårigheten att komma
              in på arbetsmarknaden. Många har historiskt förtidspensionerats
              som enda möjlighet till försörjning.
            </seg>
            <seg xml:id="i-20b565707f60d877-0">
              Att först straffas för ett brott och sedan livslångt bestraffas
              med att aldrig få komma tillbaka till arbetsmarknaden är en dubbel
              bestraffning. Det finns ett stort mörkertal för hur många som
              kommer i arbete efter avtjänat fängelsestraff vi har helt enkelt
              inget register över dessa uppgifter i dag. Är det hälften, är
              det alla eller är det bara en bråkdel av alla straffade som hamnar
              i utanförskap? Och vad gör vi åt det?
            </seg>
            <seg xml:id="i-9bb8fbd51fcda4e1-0">
              Fru talman! Det är alltid viktigt med den personliga integriteten,
              och den kommer att ha lagskydd utifrån de uppgifter som Arbetsförmedlingen
              har att hantera. Arbetsförmedlingen har också att säkerställa
              sin IT-säkerhet för att uppgifter ska få behandlas digitalt. Arbetsförmedlingen
              som professionell myndighet har att säkerställa att sekretessuppgifterna
              i register man nu får möjlighet att ta del av efterlevs.
            </seg>
            <seg xml:id="i-da5e4fa540ec0852-0">
              Det finns ingen anledning att misstro Arbetsförmedlingens möjlighet
              att skapa bra rutiner för hur man arbetar med sekretessärenden
              och känslig information. Att registren i framtiden kommer att
              göra det möjligt att följa utvecklingen av hur arbetssituationen
              utvecklas för grupper som varit långt från arbetsmarknaden är
              också viktigt.
            </seg>
            <seg xml:id="i-0c3eb165f637f13a-0">
              Vi får inte avskräckas av att det alltid finns risker med att
              ge möjlighet att hantera känsliga uppgifter. Möjligheterna är
              dock större än hotet. På samma sätt som hälso- och sjukvårdens
              journalhantering bjuder på stora risker för den personliga integriteten
              är möjligheterna till korrekt och professionell hjälp större.
            </seg>
          </u>
          <note xml:id="i-5139f4dbf3666f1e-0">
            Fru talman! Jag yrkar bifall till förslaget i betänkandet.
          </note>
          <u who="lotta_olsson_5715f3" prev="cont" xml:id="i-33d2e396ce2e317b-0">
            <seg xml:id="i-37b5bf731521b4c7-0">
              (Applåder)
            </seg>
            <seg xml:id="i-860e9f8b6a350f45-0">
              Återupptagna förhandlingar
            </seg>
          </u>
          <note xml:id="i-5210805e35cfef0b-0">
            I detta anförande instämde Katarina Brännström, Christoffer Järkeborn,
            Jenny Petersson och Maria Plass (alla M).
          </note>
          <note xml:id="i-2cd6f7df7a141e0a-9">
            Överläggningen var härmed avslutad.
          </note>
          <note xml:id="i-c5bcc9114456108e-0">
            Ajournering
          </note>
          <note xml:id="i-929760ecc4174e6a-0">
            Kammaren beslutade kl. 15.08 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <note xml:id="i-3242d96b1743e5eb-0">
            Förhandlingarna återupptogs kl. 16.00.
          </note>
          <note xml:id="i-c18c3f8401a1dab0-0">
            22 § Beslut om ärenden som slutdebatterats vid dagens sammanträde
          </note>
          <note xml:id="i-29969fbf553ad1ea-0">
            Punkt 2
          </note>
          <note xml:id="i-9e2bbabad0b7c76e-0">
            Punkt 3
          </note>
          <note xml:id="i-e571120626409e65-0">
            Punkt 4
          </note>
          <note xml:id="i-737f728bf0926e27-0">
            Punkt 6
          </note>
          <note xml:id="i-f7c02cdc7d2dfde4-0">
            Övriga punkter
          </note>
          <note xml:id="i-21756ec32715eb80-0">
            Punkt 1
          </note>
          <note xml:id="i-29969fbf553ad1ea-1">
            Punkt 2
          </note>
          <note xml:id="i-9e2bbabad0b7c76e-1">
            Punkt 3
          </note>
          <note xml:id="i-e571120626409e65-1">
            Punkt 4
          </note>
          <note xml:id="i-6d085e51559417d7-0">
            Punkt 6 (
          </note>
          <note xml:id="i-f7c02cdc7d2dfde4-1">
            Övriga punkter
          </note>
          <note xml:id="i-21756ec32715eb80-1">
            Punkt 1
          </note>
          <note xml:id="i-e571120626409e65-2">
            Punkt 4
          </note>
          <note xml:id="i-f7c02cdc7d2dfde4-2">
            Övriga punkter
          </note>
          <note xml:id="i-21756ec32715eb80-2">
            Punkt 1
          </note>
          <note xml:id="i-f7c02cdc7d2dfde4-3">
            Övriga punkter
          </note>
          <note xml:id="i-451ab84a17fa4e69-0">
            23 § Anmälan om interpellationer
          </note>
          <note xml:id="i-72aee85b96f6afaf-0">
            Anmäldes att följande interpellationer framställts
          </note>
          <note xml:id="i-03209ae89eb25e2a-0">
            den 11 maj
          </note>
          <note xml:id="i-958b0524d7d26ed0-0">
            Helena Leander
          </note>
          <note xml:id="i-02f79deea6c8fa99-0">
            Peter Jeppsson
          </note>
          <note xml:id="i-06534a51d443a0b5-0">
            Hans Ekström
          </note>
          <note xml:id="i-06534a51d443a0b5-1">
            Hans Ekström
          </note>
          <note xml:id="i-8643f60329908586-0">
            Tina Ehn
          </note>
          <note xml:id="i-237404ceebdf0a0b-0">
            Eva Sonidsson
          </note>
          <note xml:id="i-5e290957654412e1-0">
            Monica Green
          </note>
          <note xml:id="i-0b1de3e1a37e0494-0">
            Siv Holma
          </note>
          <note xml:id="i-ecd2bbfb16f17aac-0">
            Interpellationerna redovisas i bilaga som fogats till riksdagens
            snabbprotokoll tisdagen den 17 maj.
          </note>
          <note xml:id="i-34b0e22d690c219b-0">
            24 § Anmälan om frågor för skriftliga svar
          </note>
          <note xml:id="i-be354b01f725dea7-0">
            Anmäldes att följande frågor för skriftliga svar framställts
          </note>
          <note xml:id="i-03209ae89eb25e2a-1">
            den 11 maj
          </note>
          <note xml:id="i-5318372a9b8b4620-0">
            Jan Ertsborn
          </note>
          <note xml:id="i-8fc59b979c55f7ce-0">
            Liselott Hagberg
          </note>
          <note xml:id="i-6abf58c3c18e6649-0">
            Ann Arleklo
          </note>
          <note xml:id="i-31c26033381fb6b7-0">
            Isak From
          </note>
          <note xml:id="i-e0153ecb6ff52768-0">
            Jens Holm
          </note>
          <note xml:id="i-a67d7ccc3c18bf08-0">
            Carina Ohlsson
          </note>
          <note xml:id="i-68bfab1f7358c05c-0">
            Frågorna redovisas i bilaga som fogats till riksdagens snabbprotokoll
            tisdagen den 17 maj.
          </note>
          <note xml:id="i-e1ae532889de6256-0">
            25 § Anmälan om skriftliga svar på frågor
          </note>
          <note xml:id="i-2f019375bc3b54cc-0">
            Anmäldes att skriftliga svar på följande frågor inkommit
          </note>
          <note xml:id="i-52ec3b1eb7b65652-0">
            den 9 maj
          </note>
          <note xml:id="i-2bc7e0a7db6af04c-0">
            Christer Nylander
          </note>
          <note xml:id="i-70765212bbcbf1bc-0">
            den 10 maj
          </note>
          <note xml:id="i-701e94114e3608be-0">
            Krister Örnfjäder
          </note>
          <note xml:id="i-701e94114e3608be-1">
            Krister Örnfjäder
          </note>
          <note xml:id="i-03209ae89eb25e2a-2">
            den 11 maj
          </note>
          <note xml:id="i-e0153ecb6ff52768-1">
            Jens Holm
          </note>
          <note xml:id="i-701e94114e3608be-2">
            Krister Örnfjäder
          </note>
          <note xml:id="i-f85a033c6e076ec2-0">
            Peter Hultqvist
          </note>
          <note xml:id="i-d82f5c071fda2f27-0">
            Jennie Nilsson
          </note>
          <note xml:id="i-d837ac4aaf7bda51-0">
            Lennart Axelsson
          </note>
          <note xml:id="i-d837ac4aaf7bda51-1">
            Lennart Axelsson
          </note>
          <note xml:id="i-1beb5514f702eff9-0">
            Ulla Andersson
          </note>
          <note xml:id="i-4be27ce53488235d-0">
            Sara Karlsson
          </note>
          <note xml:id="i-8643f60329908586-1">
            Tina Ehn
          </note>
          <note xml:id="i-c448b637e0ed3d5f-0">
            Åsa Romson
          </note>
          <note xml:id="i-1edf290ecd490d10-0">
            Jabar Amin
          </note>
          <note xml:id="i-701e94114e3608be-3">
            Krister Örnfjäder
          </note>
          <note xml:id="i-701e94114e3608be-4">
            Krister Örnfjäder
          </note>
          <note xml:id="i-701e94114e3608be-5">
            Krister Örnfjäder
          </note>
          <note xml:id="i-c448b637e0ed3d5f-1">
            Åsa Romson
          </note>
          <note xml:id="i-9ea780fd4a8b6ee4-0">
            Svaren redovisas i bilaga som fogats till riksdagens snabbprotokoll
            tisdagen den 17 maj.
          </note>
          <note xml:id="i-d1782687e98eb6b3-0">
            26 § Kammaren åtskildes kl. 16.13.
          </note>
          <note xml:id="i-4cf5dbcded91e48f-0">
            Förhandlingarna leddes
          </note>
          <note xml:id="i-a76f58569e63f9d4-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
