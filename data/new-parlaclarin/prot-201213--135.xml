<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--135</head>
          <docDate when="2012-01-01">2012-01-01</docDate>
        </div>
      </front>
      <body>
        <div>
          <note xml:id="i-e91e0d786f5fd91a-0">
            ﻿
          </note>
          <note xml:id="i-0150e69ea896d37e-0">
            Riksdagens snabbprotokoll
          </note>
          <note xml:id="i-ee91a7c72dc5744c-0">
            2012/13:135
          </note>
          <note xml:id="i-c4805dd64c6b43d4-0">
            Torsdagen den 5 september
          </note>
          <note xml:id="i-ca553b386eaf44fa-0">
            Kl. 13:00 - 14:14
          </note>
          <note xml:id="i-3558e16b7c79c8f2-0">
            1 § Justering av protokoll
          </note>
          <note xml:id="i-14df99552d0c7bf8-0">
            Justerades protokollet för den 29 augusti.
          </note>
          <note xml:id="i-dc3e6de24d43283b-0">
            2 § Anmälan om protokollsutdrag från utskott
          </note>
          <note xml:id="i-74d6dd8e26285026-0">
            Tredje vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note xml:id="i-a33e558431452a1b-0">
            3 § Anmälan om inkomna faktapromemorior om förslag från Europeiska
            kommissionen, m.m.
          </note>
          <note xml:id="i-c5c1979d59488cb7-0">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-29bb725946a2b3cf-0">
            KOM(2013) 520
          </note>
          <note xml:id="i-a20b063b94df3813-0">
            KOM(2013) 512
          </note>
          <note xml:id="i-1d5d69c12a941138-0">
            KOM(2013) 348
          </note>
          <note xml:id="i-7cf7c0fb78488d57-0">
            KOM(2013) 516
          </note>
          <note xml:id="i-6d6664c3a7ee63a2-0">
            KOM(2013) 531
          </note>
          <note xml:id="i-e8f55c0037ce4cbb-0">
            4 § Ärende för hänvisning till utskott och beslut om förlängd
            motionstid
          </note>
          <note xml:id="i-9ace4623d633d364-0">
            Föredrogs och hänvisades
          </note>
          <note xml:id="i-0c35b8f5a3f80f11-0">
            Kammaren biföll talmannens förslag att motionstiden för denna
            proposition skulle förlängas till onsdagen den 2 oktober .
          </note>
          <note xml:id="i-64585c67547d6f78-0">
            5 § Svar på interpellation 2012/13:502 om skattemedel till riskkapitalbolag
          </note>
          <note type="speaker" xml:id="i-b0d45df9c17b47a5-0">
            Anf. 1 Finansminister ANDERS BORG (M):
          </note>
          <u who="unknown" xml:id="i-913b73980e6ff587-0">
            <seg xml:id="i-215a95c4d0079653-0">
              Herr talman! Låt mig börja med att konstatera att det är skönt
              att vara tillbaka efter sommaren.
            </seg>
            <seg xml:id="i-af87e0305b4be8ec-0">
              Peter Persson har frågat mig om det är rimligt att offentliga
              skattemedel omvandlas till privat avkastning och genom vilka initiativ
              jag avser att skydda staten från ekonomiska förluster förorsakade
              av privata aktörer inom välfärdssektorn.
            </seg>
            <seg xml:id="i-e7ae281817e7b3c8-0">
              Låt mig först slå fast att min uppfattning är att kvalitet, tillgänglighet
              och valfrihet ska prägla den svenska välfärden. Lika villkor ska
              gälla för offentliga och privata utförare. Det kommunala bidrag
              som följer med eleven till en fristående skola, den så kallade
              skolpengen, bygger på en princip om att det ska ges samma resursfördelning
              som till motsvarande kommunal verksamhet. Om en fristående skola
              driver verksamheten framgångsrikt, med kvalitet och med positivt
              resultat, är det välkommet. Det är viktigt med principen att det
              finns en ekonomiskt likvärdig grund som medför valfrihet, något
              som värderas högt av elever och föräldrar.
            </seg>
            <seg xml:id="i-fc13704abb0062b9-0">
              Staten och kommunerna ska säkerställa kvalitet och se till att
              företagen gör rätt för sig inom välfärden. För att skydda den
              svenska bolagsskattebasen har vi infört effektivare ränteavdragsbegränsningar.
              Regeringen har även ökat resurserna till inspektion och inrättat
              särskilda myndigheter, bland annat Statens skolinspektion och
              Inspektionen för vård och omsorg.
            </seg>
            <seg xml:id="i-dbd67494a2dcec1a-0">
              Regeringen har initierat översyner av reglerna i välfärdsbranscherna.
              Friskolekommittén lämnade nyligen sitt betänkande. Utredningen
              om en kommunallag för framtiden lämnade i juni ett delbetänkande
              om ökad kontroll och insyn i privata utförares verksamhet.
            </seg>
            <seg xml:id="i-1637036ceaf862a3-0">
              Andra utredningar pågår, bland annat om meddelarskydd för privatanställda
              i offentligt finansierad verksamhet och om ägarprövning och mångfald
              där man utreder vilka krav utöver befintliga som kan och bör ställas
              på dem som äger och driver företag inom välfärdssektorn.
            </seg>
            <seg xml:id="i-ccd8501231c594af-0">
              Regeringen betonar allvaret i dessa frågor. Beredningen ska få
              ske i normal ordning för att säkerställa en bra lagstiftning på
              detta område.
            </seg>
          </u>
          <note type="speaker" xml:id="i-24d979aa98314c93-0">
            Anf. 2 PETER PERSSON (S):
          </note>
          <u who="peter_persson_b021b6" xml:id="i-6e53eb01c892d1db-0">
            <seg xml:id="i-f7e61008ba046a56-0">
              Herr talman! Jag tackar finansministern för svaret. Jag får för
              en gångs skull säga att finansministern är tydlig. Jag har haft
              många debatter med honom i kammaren om den moderatledda regeringens
              jobbfiasko, den ökande arbetslösheten och de sociala klyftor som
              orsakas av regeringspolitiken och genom orättvisa och ineffektiva
              skattesänkningar. Då flyr han gärna sakfrågan och hämtar skydd
              i krisens Europa eller i diffus statistik.
            </seg>
            <seg xml:id="i-f96f7549cebb0791-0">
              I dag är han dock tydlig, närmast återuppstånden från den nyliberalism
              han en gång fostrades i, ty svaret på min frågeställning om JB-gymnasierna
              inte Jan Björklund-gymnasierna, som en del trodde, utan John Bauer,
              och det är mer som en saga är att det är välkommet med ett positivt
              resultat. Det är bra om det skapar vinster på de medel som samhället
              ställt till förfogande för att driva skolan.
            </seg>
            <seg xml:id="i-28e1659186ced9d1-0">
              Sagan om John Bauer-gymnasierna är förkortat denna: Koncernen
              grundades i Jönköping hösten 2000. Ägarinsatserna stod kommunens
              skattebetalare för. Risken fanns inte för den som skapade skolan.
              Under åren skapades vinster. Det är välkommet, säger finansministern.
            </seg>
            <seg xml:id="i-4fe33f052a9af561-0">
              Lärarnas Riksförbund säger att 350 miljoner kronor levererades
              i koncernbidrag under några år. Det finns uppgifter om interna
              transaktioner med nytt moderbolag som köpte skolor av sig självt
              med en vinst på 360 miljoner. Vinstmaximeringen var tydlig. Elever,
              ungdomar, kunskaper och samhälle var underordnat. Det verkliga
              klippet skedde 2008 när hela verksamheten såldes för 300 miljoner
              kronor.
            </seg>
            <seg xml:id="i-a1ef266587240c23-0">
              Nu har vinsterna kramats ur. Skulderna är på 1 150 miljoner kronor
              enligt konkursförvaltaren. Lönegarantin påförs staten; 139 miljoner
              uppskattas det till. Det är kostnader som staten måste ta när
              de anställda lämnas i sticket. Till detta kommer kommunala omställningskostnader
              för de nedlagda gymnasierna och den plåga som eleverna utsattes
              för.
            </seg>
            <seg xml:id="i-4fc2c14230f72c49-0">
              Kommunala skattemedel byggde spekulationer. Statliga skattemedel
              betalar konkurs. Är detta rimligt, finansministern? Är det okej?
            </seg>
            <seg xml:id="i-58dfc2726adb4ba1-0">
              Är det en bra hantering av skattemedel att de driver skolor med
              färre lärare och ibland undermåliga läromedel, utan de lokaler
              som erfordras för att bedriva skola och med lånad biblioteksverksamhet
              och koncentrerad gymnastik och kramar fram mångmiljonvinster?
              När vinsterna sedan inte tickar in sätter de hela verksamheten
              i konkurs, och samhället får ta kostnaden. Är det verkligen rimligt,
              finansministern? Är det okej, är min fråga.
            </seg>
          </u>
          <note type="speaker" xml:id="i-757949ae7d4590f6-0">
            Anf. 3 Finansminister ANDERS BORG (M):
          </note>
          <u who="unknown" xml:id="i-913b73980e6ff587-1">
            <seg xml:id="i-e98ebcda11388bf0-0">
              Herr talman! Låt mig påpeka för Peter Persson eftersom han började
              med jobbpolitiken att vi i dag fick Riksbankens prognos och förra
              veckan KI:s prognos och att båda dessa landar i att Sverige har
              en sysselsättningsökning 2013 och 2014 på strax under 40 000 personer.
              Båda räknar med att vi har en ökning av sysselsättningen under
              mandatperioden 20102014 på 200 000 personer. Det är klart bättre
              än praktiskt taget något annat europeiskt land eller industriland
              kan uppvisa i termer av samlad styrka i ekonomin när vi talar
              om reallöner, sysselsättning, offentliga finanser, tillväxt och
              allt annat som är viktigt. Sverige står alltså starkt.
            </seg>
            <seg xml:id="i-6ef9e5a91d1cf952-0">
              Vi ska såklart återkomma i budgeten så småningom och göra precis
              det som OECD och andra uppmanat oss, nämligen att stötta svensk
              ekonomi i en svår tid.
            </seg>
            <seg xml:id="i-f4ce1eade2672f07-0">
              Det är dock inte detta vi debatterar i dag. I dag talar vi om
              vinster i privata företag som säljer tjänster och varor till den
              offentliga verksamheten.
            </seg>
            <seg xml:id="i-915ccd0f886bc1b8-0">
              Det är en mycket omfattande verksamhet i Sverige. Det offentliga
              köper enormt mycket tjänster och varor från den privata sektorn.
              I skolsektorn handlar det om 35 miljarder i tjänster och ungefär
              8 miljarder i varor, det vill säga skolböcker, varor med mera.
              Där finns det alltså vinster, i tjänsteproduktionen och varuproduktionen,
              på 35 miljarder.
            </seg>
            <seg xml:id="i-fdf769a475f05761-0">
              Peter Persson säger att detta är oerhört allvarligt. Det är ett
              stort samhällsproblem som måste åtgärdas. Låt mig då påpeka att
              Peter Persson har glömt ett mycket större samhällsproblem, nämligen
              byggsektorn. Det offentliga köper varor och tjänster från byggsektorn
              för i storleksordningen 70 miljarder kronor. Det är dubbelt så
              mycket som friskolorna.
            </seg>
            <seg xml:id="i-a2d3a03e795907c1-0">
              När det gäller den oro som Peter Persson känner för lönsamheten
              är det verkligen byggsektorn vi ska fokusera på. I den statistik
              vi har tillgänglig har byggsektorn haft en avkastning, en nettomarginal
              på 67 procent. I skolsektorn har den legat på mellan 4 och 6 procent.
              Det är i byggsektorn Peter Persson har sitt stora problem. Där
              har man tjänat pengar på att sälja varor och tjänster till det
              offentliga.
            </seg>
            <seg xml:id="i-33e6a6ec9f8681aa-0">
              Eller är det så att det finns någon underliggande premiss hos
              Peter Persson? Är skillnaden mellan Peter Persson och Vänsterpartiet
              att vinst är okej i vissa företag men inte i andra företag, alltså
              att man får sälja till det offentliga och att det offentliga får
              köpa tjänster av privata aktörer och vara lönsamma men inte inom
              skolsektorn? Men får man köpa skolböcker, eller ska vi återinföra
              ordningen att vi har offentligt producerade skolböcker? Får man
              tjäna pengar på att sälja bänkar, eller ska de produceras bara
              i offentlig regi? För inte Peter Persson i själva verket ett mycket
              märkligt resonemang som inte är grundat i några andra principer
              än att han tycker illa om friskolor?
            </seg>
            <seg xml:id="i-8f748fac8644ce7f-0">
              Är det inte i själva verket det som vi diskuterar, alltså att
              Socialdemokraterna tycker illa om friskolor? De vill att det ska
              vara kommunal verksamhet. De vill att alla föräldrar och lärare,
              alla som går till vårdcentraler och alla som bor i äldreboenden
              eller i omsorgsverksamhet ska känna att allt på nytt ska bli kommunalt
              i framtiden. Så är det nämligen i en riktig socialdemokratisk
              kommun. Där hindrar man valfrihet. När Socialdemokraterna får
              bestämma är det kommunalrådet som har makten, inte patienterna,
              eleverna, lärarna och sjuksköterskorna.
            </seg>
            <seg xml:id="i-9521bf1410712b12-0">
              Låt mig bara påpeka att det har gjorts noggranna genomgångar
              av friskolebranschen. Almega har låtit ett företag titta igenom
              detta. Det visar sig att mellan 2006 och 2010 har man stoppat
              in ungefär 650 miljoner i upplånat kapital. Man har ackumulerat
              800 miljoner i vinst, och man har gjort nyemissioner på 700 miljoner
              och sammantaget investerat 2,4 miljarder. Av det har man tagit
              ut 30 miljoner i utdelningar. På en investering på 2,4 miljarder
              har man alltså enligt denna redovisning från Almega gjort utdelningar
              på 30 miljoner.
            </seg>
            <seg xml:id="i-349143ceb281847c-0">
              Kan vi inte komma till kärnan, nämligen att Socialdemokraterna
              inte kan acceptera något annat än offentlig verksamhet?
            </seg>
          </u>
          <note type="speaker" xml:id="i-6e19e5f5a7519d8a-0">
            Anf. 4 PETER PERSSON (S):
          </note>
          <u who="peter_persson_b021b6" xml:id="i-6e53eb01c892d1db-1">
            <seg xml:id="i-03ff98fd4c1659bd-0">
              Herr talman! Jag känner väl igen finansministerns argumentation
              från moderat skolungdoms propagandamaterial på 80-talet. Det var
              en extrem ståndpunkt då och är det i dag.
            </seg>
            <seg xml:id="i-811ee24de3c4062f-0">
              Här står finansministern och försvarar att flera hundra miljoner
              har tagits ut i vinster specifikt kring JB-koncernen. När vinsterna
              inte längre tickar in sätter man verksamheten i konkurs, stänger
              skolor och kastar ut elever. Det är samhället som får städa upp
              och stå för lönekostnader och omställningskostnader. Det tycker
              finansministern är okej.
            </seg>
            <seg xml:id="i-d695cf5b16653dc9-0">
              För mig är skola ett vackert ord. Skola dig! Lär dig! Tänj dina
              gränser! Nå en del av din längtan!
            </seg>
            <seg xml:id="i-072bcbc6ad9f13ad-0">
              Skolan är också en del av samhället. Vi utbildar barn som växer
              till ungdomar. Vi utbildar ungdomar som växer till vuxna genom
              jobb. Utbildning måste orienteras och dimensioneras efter både
              ungdomars längtan och samhällets behov.
            </seg>
            <seg xml:id="i-e90b764e702e2315-0">
              Den moderatledda regeringens politik har lett till en kraftig
              överetablering av skolor. Sedan 2006 har antalet privata gymnasieskolor
              ökat med 80 procent samtidigt som antalet elever har minskat och
              fortsätter att minska.
            </seg>
            <seg xml:id="i-9dead78069beefac-0">
              Är du beredd, Anders Borg, att som Socialdemokraterna säger stoppa
              överetableringen av skolor? Tycker du att det är rimligt samhällsekonomiskt
              att vi har en gigantiskt mycket större kapacitet än de behov som
              vi har?
            </seg>
            <seg xml:id="i-d06f613fdf4d31c1-0">
              Skolan har också, som jag sade i ett tidigare inlägg, blivit
              en ren vinstmaskin. Skattebetalarna står för notan. Är du beredd
              att skriva in att dessa bolags avsikt och syfte är att bedriva
              utbildning för att då ta bort en del av vinstmaximeringsintresset
              i skolbolagens bolagsordning? Är du beredd att göra det, Anders
              Borg?
            </seg>
            <seg xml:id="i-1cc03c795da810e4-0">
              I vårt land anges enligt all forskning jag ser inte Almega som
              ett forskningsinstitut att segregationen ökar parallellt med en
              allmän kunskapsnedgång. Bekymrar det finansministern att likvärdigheten
              minskar i svensk skola? Tycker finansministern att det är rimligt
              att Skolinspektionens generaldirektör säger: Föräldrarna bör sätta
              sig in i skolans ekonomi när de är med barnen och väljer. De kanske
              behöver läsa bokslut etcetera för att få en rimlig orientering.
            </seg>
            <seg xml:id="i-adde3cb490b13a60-0">
              Tycker du, finansministern, att vårt samhälle ska vara ordnat
              så att föräldrarna ska studera bokslut för skilda skolor för att
              se om de vågar skicka dit barnen, så att skolorna inte bara klappar
              igen och de får någonting nytt? Finns det inte någon gräns för
              marknadens intrång i det gemensamma och viktiga som lärandet är?
              Jag tycker att det skulle vara generande att vara finansminister
              och tala om hushållning med resurser och samtidigt försvara att
              man kan tjäna många hundra miljoner. När vinsterna slutar ticka
              in sätter man verksamheten i konkurs och låter samhället och leverantörer
              ta ansvaret och föräldrarna ta smällarna.
            </seg>
          </u>
          <note type="speaker" xml:id="i-56f0eae47732a0ef-0">
            Anf. 5 RAIMO PÄRSSINEN (S):
          </note>
          <u who="raimo_parssinen_c1b884" next="cont" xml:id="i-613155946b129396-0">
            <seg xml:id="i-b9a98dea00b7815f-0">
              Herr talman! Vi har alla varit på sommarledighet och är nu tillbaka
              i kammaren för att ha våra interpellationsdebatter och annan verksamhet.
              Men redan nu tycker jag att Anders Borg visar nonchalans här i
              kammaren. Vi har knappt börjat riksdagsåret, Anders Borg, och
              vi kommer att träffas många gånger i denna kammare. Men när en
              så här pass principiellt viktig fråga för hela svenska folket
              kommer upp tycker jag att han kan visa lite större intresse.
            </seg>
            <seg xml:id="i-021e05bec64eddce-0">
              Herr talman! Anders Borg säger att vi har en sysselsättningsökning
              med 40 000. Min fråga när det gäller det är: När kommer Anders
              Borg att sätta upp ett sysselsättningspolitiskt mål? När kommer
              regeringen att presentera ett mätbart mål för arbetslösheten?
              Eller är det så att man nu bara lutar sig tillbaka och säger att
              vi är bättre än andra länder? Då kan vi alltså leva med en jämviktsarbetslöshet
              som ligger och gungar runt 8 procent. Är det detta som Anders
              Borg är nöjd med? Eller vill Anders Borg presentera en plan på
              hur vi kommer ned till 4 procent? Det är den stora frågan.
            </seg>
            <seg xml:id="i-6b254cdd9e54de62-0">
              I övrigt när det gäller den retorik som kastas fram om att det
              har blivit 200 000 nya jobb kan man dela det på åtta år. Hur många
              blir det per år? Det duger inte, Anders Borg. Han vet precis som
              jag och alla andra att det är en mycket hög arbetslöshet i detta
              land. Han vet också att det är politiken som styr den. Det är
              inte Greklands fel att vi har fas 3 som låser in människor i detta
              land runt 35 000.
            </seg>
            <seg xml:id="i-87195ff686056101-0">
              Jag ska återgå till interpellationen. Anders Borg gled över till
              byggsektorn och sade att det där minsann finns stora problem.
              Men Peter Perssons interpellation handlar specifikt om skolan.
            </seg>
            <seg xml:id="i-c7b7f1a11014cb2e-0">
              Min fråga till Anders Borg blir: Är Anders Borg nöjd med dagens
              system? Är finansministern nöjd med hur det fungerar där ute med
              konkurser? Denna överföring stöter sig med en stor majoritet av
              svenska folket genom att friskolorna tar ut stora vinster och
              stora avkastningar. Skattemedel förvandlas till privata vinster
              och hamnar i privata fickor. Vore det inte rimligt om man kunde
              begränsa detta? Om man gör en gemensam investering som skattebetalare
              med det som ibland kallas för surt förvärvade pengar man får sin
              lön, betalar sin skatt, och skatten ska användas till det gemensammas
              bästa och för våra barn är det då inte rimligt att mer av dessa
              pengar går tillbaka till skolan och verksamheten? Det är detta
              som principen handlar om.
            </seg>
            <seg xml:id="i-c0f56c8a10d37dc6-0">
              Anders Borg står här i talarstolen i kammaren och säger att vi
              socialdemokrater vill ha bara kommunala skolor. Han vet att det
              är retorik, lögn och förbannad dikt. Jag skulle kunna använda
              samma retorik som Moderata ungdomsförbundet använder och säga
              att ni moderater vill ha bara privata skolor. Men det säger jag
              inte därför att jag tycker att det ska finns en viss hyfs och
              en viss nivå på debatten. Den principiella frågan är: Är Anders
              Borg nöjd med dagens system, eller anser han, precis som en stor
              majoritet av svenska folket, att det är rimligt att begränsa dessa
              uttag av enorma vinster så att mer av dessa pengar går tillbaka
              till verksamhet så att vi får en bättre skola, bättre undervisning,
              fler barn som klarar skolan och en starkare framtida konkurrenskraft?
              Det är detta som det handlar om. Titta på skolresultaten i dag.
              De sjunker. Jag vill ha svar på frågan: Är Anders Borg nöjd med
              dagens system?
            </seg>
          </u>
          <note xml:id="i-b210238522bc9e73-0">
            Anf. 6 GUNNAR ANDRÉN (FP):
          </note>
          <u who="raimo_parssinen_c1b884" prev="cont" xml:id="i-fc31545034d4fd00-0">
            <seg xml:id="i-f1cacf1b02ac7855-0">
              Herr talman! Allting blir inte som man hade tänkt sig. Just denna
              dag vill jag ändå börja med att säga att allt blev som vi hade
              tänkt oss med president Obamas besök. Det var utmärkt för Sveriges
              del.
            </seg>
            <seg xml:id="i-6651e608f119f578-0">
              Låt mig gå in på sakfrågan, som Peter Persson har väckt. Jag
              har lagt märke till att ganska många elever, särskilt i grundskolan
              men även i gymnasiet, bussas till sina skolor. Får de bussbolagen
              göra vinster? Borde de inte, som Raimo Pärssinen säger, återinvestera
              sina vinster i skolan? Man skulle ju kunna använda pengarna de
              nu tar ut i vinster till fler lärare, bättre läromedel och så
              vidare. Det är den centrala frågan här: Får man göra vinster över
              huvud taget?
            </seg>
            <seg xml:id="i-0c713030ccbd3d94-0">
              Det finns matlagningsföretag, skolboksföretag och så vidare.
              De gör vinster. Allt detta skulle man kunna återinvestera eftersom
              det onekligen är så, Peter Persson, att man betalar detta med
              skattemedel dina, mina, Raimos, finansministerns och Gunvor G
              Ericsons skattepengar. Får man göra vinster på bussbolagen? Det
              är en väldigt intressant fråga jag gärna skulle vilja ha svar
              på.
            </seg>
            <seg xml:id="i-813680a2237f0361-0">
              Det finns annars två problem i debatten, utöver detta. Jag håller
              med Raimo Pärssinen om att Socialdemokraterna egentligen inte
              är emot mångfald och valfrihet i skolan. Det tror jag att vi kan
              vara ense om; så är det inte. Det behövs många olika former av
              pedagogik och allt möjligt, och allting kan inte den kommunala
              skolan göra. Det har varit bra att vi har haft detta, och så vidare.
            </seg>
            <seg xml:id="i-6ea607a24699838a-0">
              Det finns dock en annan fråga jag anknyter just till Peter Perssons
              interpellation och som vi har haft under senare år. Allt har nämligen
              inte blivit som vi hade tänkt oss det är jag den första att medge.
              Vi har nu en diskussion om alltför höga vinster i det som inte
              är den kommunala skolan. Vi har också den andra frågan, nämligen
              för låga vinster där man inte kan driva verksamheten vidare. Det
              är två olika saker. Det här, herr talman, går tillbaka till oss
              som har varit aktiva i kommuner. Den tidigare ordföranden i Jönköpings
              kommunstyrelse har fått lära sig det; han vet exakt hur det förhåller
              sig där. Det gäller till och med John Bauer som tydligen startades
              år 2000 i Jönköping.
            </seg>
            <seg xml:id="i-c6c891eeca7e1e8e-0">
              Som skolpolitiker i Lund av alla ställen har jag, herr talman,
              varit med om att både bygga nya skolor och tyvärr också lägga
              ned gamla skolor därför att elevunderlaget inte räckte. Det handlar
              om centrala Lund. Man var tvungen att lägga ned skolan. Så är
              det runt om i landet: Man tvingas göra olika saker med olika skolor
              av framför allt efterfrågeskäl. Det finns de som har gått på Sankt
              Jacobi skola i Vällingby. Det kan man inte göra längre, för den
              finns inte längre. Det var en stor gymnasieskola, och elevunderlaget
              försvann. Åsö gymnasium är det likadant med; det är numera ett
              vuxengymnasium.
            </seg>
            <seg xml:id="i-718b096867849849-0">
              Jag tror, herr talman, att man när vi diskuterar frågan tror
              att det kan finnas enkla svar på svåra frågor. Så är det inte.
              Vi behöver mer valfrihet, och vi behöver mångfald. Det är dock
              också så som jag har sett, alltså att allt inte blev som man hade
              tänkt sig. Jag tycker att regeringen gör rätt och att vi och jag
              tror att vi kan ha stöd för detta för att bevara mångfalden och
              valfriheten måste vidta åtgärder som gör att andra skolor än de
              kommunala omfattas av större restriktioner än hittills. Det tycker
              jag att regeringen har föreslagit och gör genom goda utredningar.
            </seg>
            <seg xml:id="i-d9f3a550ed2c99eb-0">
              Jag tror ändå att jag vill avsluta med detta: Får bussbolag som
              fraktar elever göra vinster eller inte?
            </seg>
          </u>
          <note type="speaker" xml:id="i-f37cafb98707e6d3-0">
            Anf. 7 Finansminister ANDERS BORG (M):
          </note>
          <u who="unknown" xml:id="i-913b73980e6ff587-2">
            <seg xml:id="i-99063c177ada9de0-0">
              Herr talman! Det här är en debatt som i grunden handlar om vad
              vi ska ha för skola och hur vi ska se på valfrihet och företagsamhet.
              Där har regeringen en väldigt klar linje vi tror att vi ska ha
              en kunskapsskola. Vi tror att det är bra med en riktig pluggskola
              där vi har läxor, där vi har nationella prov och där vi har välutbildade
              lärare som är välbetalda och kan få karriärtjänster, där vi har
              mer av betyg och där vi har tystnad och ordning i klassen. Det
              är en bra skola. Det är en skola som ger alla barn en grund för
              att utvecklas.
            </seg>
            <seg xml:id="i-5165fd6f5d32107a-0">
              Det är när det här fallerar vi börjar få uppdelningen där föräldrarnas
              utbildningsbakgrund spelar roll. Det är i pluggskolan vi bygger
              jämlikhet. Det är i flumskolan vi slår sönder jämlikhet. Det är
              därför det arbete Jan Björklund gör är så centralt för att återupprätta
              detta. En del av den politiken handlar om valfrihet. Den delen
              tillkom för många år sedan och har funnits under lång tid.
            </seg>
            <seg xml:id="i-f92f2cb2549dac4d-0">
              Det är alltjämt så att 75 procent av gymnasieskolorna är kommunala.
              I stora delar av landet, till exempel i Katrineholm där jag själv
              bor, går man i kommunala skolor. Det finns nämligen väldigt lite
              valfrihet. I Helsingfors är det annorlunda, men för oss som bor
              ute i landet är det så att vi i allt väsentligt har kommunal verksamhet.
              Ibland är den bra, och ibland är den sämre, men det är så det
              förhåller sig.
            </seg>
            <seg xml:id="i-69fc0c22e432b2cd-0">
              Det finns en del problem i friskolesektorn. Det är ingen tvekan
              om det. Det är den här regeringen som har börjat ta tag i det,
              med skolinspektioner, förstärkta kontroller och utredningar för
              att se över vilken ekonomisk grund företagen har. Det är vi som
              har stängt räntesnurror och annat som har funnits när det gäller
              skatteplanering. Riskkapitalbolag och private equity härjade fritt
              under de socialdemokratiska åren det vet vi ju. Då ändrade man
              skattereglerna så att det till och med skulle bli lättare att
              göra den typen av utflykter med vinster från Sverige.
            </seg>
            <seg xml:id="i-bb2506af630da56f-0">
              Nu försöker Raimo Pärssinen göra det här till en ideologisk debatt.
              Nja, jag skulle snarare säga att det är en ideologisk förvirring
              hos Socialdemokraterna vi diskuterar. Jag ser ingen ideologi i
              privat eller offentlig verksamhet, och all privat verksamhet måste
              naturligtvis vara lönsam. Det är väl självklart att man ska ha
              avkastning på insatt kapital.
            </seg>
            <seg xml:id="i-1e06fe6028340f61-0">
              Poängen med byggsektorn är att den visar hur omständligt och
              märkligt det socialdemokratiska tänkandet går: En friskoleverksamhet
              på 35 miljarder med en lönsamhet på 46 procent är ett stort och
              allvarligt problem, men dubbelt så mycket som 35, alltså 70 miljarder,
              till byggsektorn med en högre lönsamhet är inget problem. Jag
              kunde fortsätta med alltifrån försvarsmateriel till alla de andra
              saker det offentliga köper.
            </seg>
            <seg xml:id="i-b37b8bb3e560c482-0">
              Det är väl självklart att privat verksamhet ska inhandlas till
              offentlig sektor; allt annat är ju jättekonstigt. Det är jättemärkligt
              att säga att vi just i några branscher inte kan acceptera lönsamhet.
              Lönsamhet är en hörnsten i en marknadsekonomi, precis som fri
              etablering är det. Om man inte accepterar lönsamhet och inte accepterar
              fri etablering utan låter kommunalråden bestämma har man bakvägen
              undergrävt förutsättningarna för valfrihet.
            </seg>
            <seg xml:id="i-1aeca59433f12353-0">
              Det är det vi kommer till: Jag har inte stått och redovisat det
              Almega säger som någon forskning, utan jag har redovisat vad deras
              studier av vad branschen har gjort har visat. Man har alltså stoppat
              in runt 700 miljoner i lån, man har stoppat in runt 700 miljoner
              i ägarkapital och man har stoppat in lite över 800 miljoner i
              kvarhållna vinster. Sedan har man tagit ut 30 miljoner. Där menar
              Peter Persson att man har passerat gränsen för vad som är rimligt,
              och nu där kommer nyckelordet ska vi åtgärda överetableringen.
            </seg>
            <seg xml:id="i-574906935fc1d88e-0">
              Det är så det kommer att låta när Socialdemokraterna ska stänga
              skolorna när 90 000 elever och deras föräldrar inte längre ska
              få en möjlighet att välja. Sedan ska väl Socialdemokraterna tillsammans
              med Vänsterpartiet tillämpa de två grundprinciperna: att låta
              kommunalråden bestämma och avskaffa lönsamheten. Ja, det är bara
              att gå vidare till primärvården, apoteken och barnomsorgen, och
              sedan har vi fört Sverige tillbaka till 70-talet. Vi vet ju att
              det är det Socialdemokraterna drömmer om ett kommunalgrått Sverige
              där kommunalråden har makten. Det är Peter Perssons vision.
            </seg>
          </u>
          <note type="speaker" xml:id="i-e3b92969aa946722-0">
            Anf. 8 PETER PERSSON (S):
          </note>
          <u who="peter_persson_b021b6" xml:id="i-6e53eb01c892d1db-2">
            <seg xml:id="i-a5288f795938776f-0">
              Herr talman! Det är uppenbart att det för finansministern är
              samma värde i barns eller ungas utbildning som i produktion av
              försvarsmateriel, cement eller stålbalkar. Vinstintresset måste
              finnas.
            </seg>
            <seg xml:id="i-4b7a889acf261856-0">
              Det är bara det, Anders Borg, att det inte finns något riskvilligt
              kapital. Det finns ingen investering. Det handlar om rekvisition
              av kommunala medel för att driva i gång en skola. När jag började
              tala om sagan om John Bauer handlade det om en plundring av det
              gemensamma i att driva fram många hundra miljoner i vinster. När
              vinsterna inte tickar in slår du igen.
            </seg>
            <seg xml:id="i-ac72b0767e317adc-0">
              Anders Borg tycker att det är helt okej att vi tar över lönekostnader,
              att kommunerna ställer om och att riktiga företag småföretag får
              ta leverantörssmällar. JB:s vd kratsar kastanjerna ur elden, eller
              russinen ur kakan. Han ska driva fyra skolor vidare trots miljardkonkurs.
              Är det bra? Är han värd det, Anders Borg? Är han värd att få börja
              igen och driva fram en vinstmaximeringsmaskin med möjlighet att
              åter driva den i konkurs om det inte går jämnt upp?
            </seg>
            <seg xml:id="i-ca6617411b7912a1-0">
              För oss socialdemokrater är skolan någonting vidare en annan
              ekonomisk verksamhet. Barn kan inte byta ut en eländig skolgång,
              och alla barn och unga ska ha rätt till den bästa skolan i vårt
              land.
            </seg>
          </u>
          <note type="speaker" xml:id="i-c4be156f1eab7110-0">
            Anf. 9 RAIMO PÄRSSINEN (S):
          </note>
          <u who="raimo_parssinen_c1b884" next="cont" xml:id="i-613155946b129396-1">
            <seg xml:id="i-e015451facfae7f2-0">
              Herr talman! Jag måste få säga detta så att det kommer med i
              protokollet: Gunnar Andrén orkar resonera om det här. Han orkar
              se att det finns bekymmer. Och då måste vi naturligtvis försöka
              åtgärda det hela. Det är detta en stor majoritet av svenska folket
              tycker. Det finns bekymmer, Anders Borg, och vi måste göra någonting
              åt det. Det är inte sjyst att leverera en undervisning av sämre
              kvalitet för att tjäna pengar.
            </seg>
            <seg xml:id="i-42c3f0f2e9bda599-0">
              Precis som Peter Persson sade gör Anders Borg en jämförelse med
              cementsäckar och så vidare. Han jämför det med våra barn, som
              vi alla vill ska få en ljus framtid och bra kunskaper från en
              trygg skola. Våra barn jämför han med byggnadsställningar och
              annat.
            </seg>
            <seg xml:id="i-3ab39e00187852cc-0">
              Jag vill återigen säga, Anders Borg, att vi försöker resonera.
              Men Anders Borg var väl på Mufs möte i Gävle häromveckan eftersom
              han pratar om det kommunalgrå samhället. Försök föra ett resonemang
              i stället, Anders Borg. Frågan är: Tycker Anders Borg att det
              fungerar bra i dag? Tycker Anders Borg att det är vettigt att
              man kan pressa ut pengar ur skattemedel genom att erbjuda en sämre
              kvalitet i skolan? Säg det då! Men kom inte med några pamfletter
              som handlar om politisk retorik, utan ha en resonerande ton. Annars
              blir det ingen respekt för den här diskussionen. Vi tycker att
              det ska finnas mångfald. Vi tycker att det ska finnas ordning
              och reda.
            </seg>
            <seg xml:id="i-0dec997bfce46bc0-0">
              När det gäller byggsektorn, Anders Borg, vill jag säga: Se till
              att det tas tag mot den ekonomiska brottsligheten där i stället.
              Se till att det finns kollektivavtal. Men det struntar ni i.
            </seg>
          </u>
          <note xml:id="i-fc0d2834fd6f99eb-0">
            Anf. 10 GUNNAR ANDRÉN (FP):
          </note>
          <u who="raimo_parssinen_c1b884" prev="cont" xml:id="i-fc31545034d4fd00-1">
            <seg xml:id="i-c0e05e48b2c41704-0">
              Herr talman! Jag skulle vilja att interpellanten lyssnade lite
              bättre på Anders Borg. Det är ändå den här regeringen som tar
              itu med de problem som har uppstått. Man måste ge regeringen det
              erkännandet att den reder ut detta nu.
            </seg>
            <seg xml:id="i-5fa040ddd1fa98cd-0">
              Egentligen är problemen inte alltid nya. Jag har själv suttit
              i fullmäktige som beslutade om att bygga en skola och där entreprenören
              gick i konkurs. Den hette förut Kyrkskolan, av alla namn. Vem
              tar hand om detta? Jo, ytterst är det skattebetalarna genom kommunen
              eller genom lönegarantin.
            </seg>
            <seg xml:id="i-5ee14b6e78981966-0">
              Jag tror, herr talman, att det här var typiskt för interpellanten
              i ett avseende. Jag ställde en konkret fråga om man får göra vinster
              på att köra elever till skolan, vinster som skulle ha kunnat användas
              till att öka lärartätheten, läromedlen och så vidare. Den mest
              centrala frågan av alla är: Får man göra vinster eller inte? De
              är olika stora, det inser jag också, men får man göra vinster?
              Jag menar att om man inte får göra vinster på bussbolag som kör
              elever till skolan så kommer det inte att finnas någon som vill
              driva sådana bussbolag. Det är den centrala frågan. Man måste
              få göra vinster.
            </seg>
            <seg xml:id="i-469dd9e2942d2c54-0">
              Men i övrigt, herr talman, måste jag i den här debatten ändå
              säga att vi ska vara glada över att vi har en bra skola med många
              skickliga lärare. Den håller på att bli ännu bättre enligt mitt
              sätt att se. Jag är övertygad om att även om olyckan skulle vara
              framme och vi får ett regimskifte nästa år kommer nästan ingenting
              att ändras i den situation vi har fått. Vi kommer att fortsätta
              på den vägen, för en bättre kunskapsskola i Sverige. Ingen vill
              tillbaka till den skola jag gick i.
            </seg>
          </u>
          <note type="speaker" xml:id="i-02972900a1db8b1f-0">
            Anf. 11 Finansminister ANDERS BORG (M):
          </note>
          <u who="unknown" xml:id="i-913b73980e6ff587-3">
            <seg xml:id="i-ecfe79dc84dc40ef-0">
              Herr talman! Vad den här debatten ytterst handlar om är hur vi
              ska få en skola som ger våra elever goda kunskaper. Där är regeringens
              hållning glasklar. Vi ska sträva mot en kravskola med betyg, ordning,
              prov och välutbildade lärare som får bättre betalt ju mer utbildade
              de är. Det ska också finnas valfrihet. Det centrala är naturligtvis
              att alla barn, varav 75 procent går i den kommunala skolan, ska
              ha och vara i en kunskapsskola. Det är där vi egentligen har skiljelinjen.
              Socialdemokraterna tror inte på kunskapsskolan.
            </seg>
            <seg xml:id="i-b39177e4e48f827d-0">
              När det gäller vinsterna är Socialdemokraternas resonemang mer
              än lovligt märkligt. Det är okej att göra en vinst på 8 miljarder
              avseende köpta varor till skolan, men det är förkastligt med lönsamhet
              när man säljer tjänster. Det är okej med en högre vinst, på 70
              miljarder, i byggsektorn, och då talar vi om de 70 miljarder som
              det offentliga köper för av byggsektorn. Där är det okej med högre
              lönsamhet. Detta resonemang är med förlov sagt väldigt märkligt
              och inkonsekvent.
            </seg>
            <seg xml:id="i-be15ad57d3f1d277-0">
              Sedan är det inte som Socialdemokraterna gör gällande, att vi
              inte har gjort någonting. Den här regeringen har tagit tag i hela
              friskolesektorn med skolinspektioner, kontroll, åtgärder och krav
              på ordning och reda i verksamheten. Det är vi som har stängt de
              möjligheter till skatteplanering som Socialdemokraterna öppnade.
            </seg>
            <seg xml:id="i-f6ab524c64b7f2f2-0">
              Sedan är och förblir det så att om vi ska ha valfrihet och om
              det ska finnas privata företag som är intresserade av att driva
              verksamhet måste vi ha lönsamhet. Ska det fungera i hela landet
              måste vi ha en fri etablering. Det är de två sakerna Socialdemokraterna
              vill komma åt. De vill få bort lönsamheten och lägga makten hos
              kommunalråden. De börjar med att säga det här om skolan. Men varför
              inte säga det också om barnomsorgen, sjukvården, apoteken eller
              äldreomsorgen? Varför inte stå upp för det resonemang man har?
              Man är emot valfrihet, och visionen är att makten ska tillbaka
              till de kommunalgrå kommunalråden. Där är skiljelinjen i politiken.
            </seg>
          </u>
          <note xml:id="i-0966a142d623f106-0">
            Överläggningen var härmed avslutad.
          </note>
          <note xml:id="i-68511a43f0dc84ce-0">
            6 § Svar på interpellation 2012/13:497 om kvotering som medel
            för att uppnå jämn könsfördelning i bolagsstyrelser
          </note>
          <note type="speaker" xml:id="i-21cc9282cd1322fc-0">
            Anf. 12 Statsrådet MARIA ARNHOLM (FP):
          </note>
          <u who="unknown" xml:id="i-913b73980e6ff587-4">
            <seg xml:id="i-1f85ee2caa575ff2-0">
              Herr talman! Gunvor G Ericson har frågat Anders Borg om han avser
              att vidta åtgärder så att en lag införs för att nå minst 40 procent
              av vartdera könet i börsbolag och offentligt ägda bolag, om han
              avser att verka för att ge uppdrag till mig som jämställdhetsminister
              att överväga kvotering samt vilka initiativ finansministern är
              beredd att vidta med anledning av sina uttalanden under våren
              om att överväga kvotering. Interpellationen har överlämnats till
              mig att besvara.
            </seg>
            <seg xml:id="i-f1de99be4133f7b0-0">
              Regeringens inställning till lagstiftning om kvotering är den
              jag upprepade gånger, bland annat här i kammaren, har gett uttryck
              för: Det är ägarnas ansvar, inte politikernas, att se till att
              styrelsen präglas av mångfald och att den samlade kompetens som
              finns bland både kvinnor och män tas till vara.
            </seg>
            <seg xml:id="i-67b05b38283f3ece-0">
              Regeringen har tagit olika initiativ för att stärka kvinnors
              företagande och ledarskap. Som exempel kan jag nämna programmet
              Styrelsekraft, som drivs av Almi, och stödet till Golden Rules
              of Leadership.
            </seg>
            <seg xml:id="i-78c09a2c230bcc2a-0">
              Att utvecklingen går alltför långsamt är vi överens om. Jag fortsätter
              därför dialogen med näringslivet och andra centrala aktörer för
              att diskutera strategier för hur synen på bemanningen av ledande
              positioner och av styrelser kan utvecklas, med en jämn könsfördelning
              som mål.
            </seg>
          </u>
          <note type="speaker" xml:id="i-568dad1d4d282859-0">
            Anf. 13 GUNVOR G ERICSON (MP):
          </note>
          <u who="jan_ericson_c141e8" xml:id="i-2b6a634084633ab3-0">
            <seg xml:id="i-7aec74026c9f3e1e-0">
              Herr talman! Tack för svaret, Maria Arnholm! Det var tråkigt
              att Anders Borg alldeles nyss lämnade kammaren. Han svarade ju
              på interpellationen precis före den här. Min avsikt med interpellationen
              var just att fråga Anders Borg vad han egentligen menade när han
              i våras återigen uttalade sig positivt om kvotering. Det var faktiskt
              från honom jag ville ha ett svar. För vilken gång i ordningen
              sade nu representanter från Moderaterna att de överväger kvotering?
            </seg>
            <seg xml:id="i-9a6856bc5942c91c-0">
              Jag har full respekt för att Maria Arnholm återigen stänger dörren,
              om den nu någonsin har varit på glänt i den här frågan. Eftersom
              jag är fullt medveten om regeringens samlade svar är det mycket
              förvånande att finansministern gång på gång uttrycker någonting
              annat. Frågan är: Är det bara snack utan innehåll? Uppenbarligen
              är det så.
            </seg>
            <seg xml:id="i-d19bb4402d706df6-0">
              Maria Arnholm säger i sitt svar att regeringen har tagit olika
              initiativ för att stärka kvinnors företagande och ledarskap. Men
              vad har då effekten blivit? Enligt SIS Ägarservice är det nu 27
              börsbolag som helt saknar kvinnor i styrelsen jämfört med 25 förra
              året. Totalt sett är 353 ledamöter kvinnor. Det kan jämföras med
              1 129 män. Det är inte särskilt imponerande. År 2013, efter nästan
              20 år av diskussioner, är det alltså fortfarande över 75 procent
              män i börsbolagens styrelser.
            </seg>
            <seg xml:id="i-bdef1bca0c9f9a3f-0">
              Man kan fundera på vilken effekt de här metoderna har haft. Jag
              skulle verkligen önska att vi inte behövde kvotering. Kvotering
              är inget mål för mig eller Miljöpartiet, utan kvotering är en
              metod som fungerar.
            </seg>
            <seg xml:id="i-d5ae22c2b97fa146-0">
              I svaret står det som sagt att man ska stärka kvinnors företagande
              och ledarskap. Men hur ser det ut på företagarsidan? Mäns överrepresentation
              bland företagare ökar även i kvinnobranscher. Konkurrensutsättningen
              av den offentliga sektorn skulle leda till att fler kvinnor startade
              företag. Det var politikernas förhoppning, men resultatet så här
              långt är att fler män än kvinnor driver företag i flertalet branscher
              även inom de kvinnodominerade branscherna. Det visar en lic-avhandling
              i företagsekonomi vid Linköpings universitet som kom i våras.
              Licentiat Birgitta Sköld har studerat samtliga småföretagare under
              åren 19932008 i 16 kvinnodominerade näringsgrenar som påverkas
              av konkurrensutsättning.
            </seg>
            <seg xml:id="i-1c5046fdd9bc7712-0">
              Hon konstaterar att kvinnors företagande har ökat, men det har
              också mäns. Kvinnors andel av företagandet har minskat i nio av
              näringsgrenarna, och kvinnors underrepresentation bland företagarna
              har förstärkts under tidsperioden. Det går alltså helt emot det
              vi egentligen ville.
            </seg>
            <seg xml:id="i-2d261d8a9d1165af-0">
              Enbart i näringsgrenarna barnomsorg i förskola, annan barnomsorg
              och annan hälso- och sjukvård har kvinnor en representation bland
              företagarna som motsvarar deras andel av de sysselsatta.
            </seg>
            <seg xml:id="i-2934a3f35acd9370-0">
              Vad har de här insatserna haft för effekt? Man kan fundera på
              om det finns någonting annat som regeringen tänker göra. Finns
              det över huvud taget någon öppning att diskutera någon annan metod
              än det som regeringen hittills har gjort?
            </seg>
          </u>
          <note type="speaker" xml:id="i-ae9dd65c524a91a4-0">
            Anf. 14 Statsrådet MARIA ARNHOLM (FP):
          </note>
          <u who="unknown" xml:id="i-913b73980e6ff587-5">
            <seg xml:id="i-1f890092729b6fc4-0">
              Herr talman! Jag delar Gunvor G Ericsons uppfattning att kvotering
              är en bra metod. Det är också den vi har använt i politiken. Det
              har både ditt parti, mitt parti och Ylva Johanssons parti gjort.
              Med ett medvetet arbete har vi sett till att skapa mångfald i
              styrelser, regering, riksdag, kommunala beslutsnämnder och nu
              också i de statligt ägda företagen där vi med ett medvetet kvoteringsarbete
              fått en fifty-fifty-situation i styrelser, och så småningom kommer
              vi också att få det i ledningsgrupper. Vi är överens om kvotering
              som metod.
            </seg>
            <seg xml:id="i-5d7f274653a8e58a-0">
              Vi är också överens om att det är oacceptabelt och förfärligt
              att näringslivet inte har kommit längre än vad det har gjort.
              Det vi inte är överens om är vilka metoder vi ska använda. Jag
              kan också känna uppgivenhet och frustration. Jag stänger inga
              dörrar, men i dagsläget tycker jag inte att jag har prövat de
              vägar till samtal och påverkan som jag också har att använda.
              Därför är jag och regeringen fortsatt negativa till att lagstifta
              om kvotering till börsbolagens styrelser.
            </seg>
            <seg xml:id="i-e499a743770fdd5c-0">
              Den undersökning om kvinnors företagande som jag inte har hört
              talas om tidigare sträcker sig från 1993 till 2008. Det finns
              mycket att göra, men enligt de siffror jag känner till har andelen
              kvinnor bland nyföretagare ökat fram till dags dato. De åtgärder
              som regeringen vidtar spelar någon roll, och jag tror att det
              är viktigt att utvärdera dem, att fortsätta med dem och att söka
              nya lösningar hela tiden.
            </seg>
          </u>
          <note type="speaker" xml:id="i-a9f1d535d30f0210-0">
            Anf. 15 GUNVOR G ERICSON (MP):
          </note>
          <u who="jan_ericson_c141e8" xml:id="i-2b6a634084633ab3-1">
            <seg xml:id="i-a24d186868dffbcf-0">
              Herr talman! Den här undersökningen sträcker sig fram till 2008.
              Det är också intressant att se att andelen kvinnliga företagare
              ökade under 90-talet, men det svängde kring millennieskiftet.
              Då dyker andelen kvinnliga företagare igen.
            </seg>
            <seg xml:id="i-92a8c192f7e75ede-0">
              Resultatet på en detaljerad näringsgrensnivå visar att det finns
              en stabilitet även där när det gäller underrepresentation bland
              företagare, och det handlar om strukturella villkor. Kombinationen
              av stordrift och upphandling gynnar mäns företagande, medan smådrift
              och kundval gynnar kvinnors.
            </seg>
            <seg xml:id="i-0918e98c5ad8015d-0">
              Det skulle naturligtvis vara intressant att se om det har skett
              något stort trendbrott efter 2008, så jag hoppas att hon gör en
              uppföljning av den här studien.
            </seg>
            <seg xml:id="i-e71d7048bb270cda-0">
              När det gäller representationen i bolagsstyrelser har det egentligen
              inte hänt någonting, och det bekymrar mig jättemycket. Jag hör
              att Maria Arnholm tycker att kvotering är en bra metod, men jag
              anar att inte hela regeringen är överens om det. Och därför kan
              inte Maria Arnholm lägga fram det förslaget.
            </seg>
            <seg xml:id="i-20bd74afd1fcd592-0">
              Anders Borg sade till Dagens Industri i april: Jag tror inte
              att företagen klarar av att rätta till det här själva. Så sade
              han, och även Per Schlingmann har sagt liknande saker. Om man
              menar allvar med det borde regeringen ta tag i den här frågan
              och införa kvotering. Vi kan väl ta bort kvoteringen när det blir
              möjligt någon gång i framtiden. Nu förlitar man bara sig på samtal,
              och det har inte gett någon som helst effekt på 20 år.
            </seg>
            <seg xml:id="i-89288fb8998692e6-0">
              Vi fick ett initiativ från EU i december. Den 14 november antog
              EU-kommissionen ett förslag till direktiv med målet att kvinnor
              ska utgöra minst 40 procent av styrelseledamöterna i börsnoterade
              företag. Kärnan i förslaget bygger på en transparent urvalsprocess
              med ambition att nå 40 procent. Det var baserat på tydliga kriterier
              och en jämförelse av kandidaternas färdigheter och kvalifikationer.
              För statliga bolag satte man upp målet till 2018 och för privata
              bolag till 2020.
            </seg>
            <seg xml:id="i-c83c7a9c91914f59-0">
              Vi i Sverige borde kunna ha en sådan lagstiftning för kommunala
              och statliga bolag, det vill säga offentliga bolag, och privata
              bolag.
            </seg>
            <seg xml:id="i-98d59b40d1b76550-0">
              Medlemsstaterna skulle införa sanktioner för brott mot reglerna,
              och enligt kommissionens förslag var det helt upp till medlemsländerna
              att utforma sanktionerna utifrån relativt vaga riktlinjer. Men
              regeringen gick emot det här förslaget. Jag beklagar verkligen
              det. Det hade varit ett sätt att få spelregler.
            </seg>
            <seg xml:id="i-e2fffebeb39cf662-0">
              Det är inte enbart en ägarfråga. Det handlar om att inte ta vara
              på halva befolkningens kompetens. Man kan fundera på vad som är
              regeringens linje om finansministern överväger kvotering men inte
              hela regeringen. Finns det någon annan möjlighet? Jag tyckte att
              jag hörde en aning av en fundering i Maria Arnholms förra inlägg
              om att kvotering var en bra metod som har fungerat i politiken.
              Skulle det inte vara lämpligt att sätta upp spelregler för alla
              bolags styrelser, offentliga som privata, att använda den här
              metoden tills vi når en bättre representation i våra bolag oavsett
              om de är offentliga eller privata?
            </seg>
          </u>
          <note type="speaker" xml:id="i-e533d23263179745-0">
            Anf. 16 Statsrådet MARIA ARNHOLM (FP):
          </note>
          <u who="unknown" xml:id="i-913b73980e6ff587-6">
            <seg xml:id="i-91cb3457fa940ec6-0">
              Herr talman! Jag upprepar det som jag har sagt tidigare, nämligen
              att jag tycker att kvotering är en bra metod. Jag tycker inte
              att det är en bra princip att också lägga den på näringslivet.
              Jag har sagt tidigare och jag säger igen att det finns en gräns,
              det ska jag inte neka till, där jag liksom Anders Borg slutar
              tro på att näringslivet kan klara av det på egen hand, men jag
              är inte där ännu. Vi kommer nog inte längre i den delen av vårt
              samtal.
            </seg>
            <seg xml:id="i-7c73f35a02b3d3de-0">
              När det gäller EU-kommissionär Readings initiativ har Sveriges
              riksdag avvisat de idéerna mot bakgrund av subsidiaritetsprincipen,
              så oavsett vilken ställning man har i sakfrågan handlar det också
              om huruvida det här är ett förslag att hantera på den här nivån.
            </seg>
            <seg xml:id="i-2b1f6537e26cdb74-0">
              När det gäller företagandet är det så som Gunvor G Ericson säger
              att kundval och valfrihet gynnar det småskaliga företagandet.
              Det är intressant att se att det är ett antal av våra kommuner
              till exempel som använder sig av LOV, och att sådana företag växer
              fram. Jag hyser gott hopp om att vi är på rätt väg, men självklart
              finns de strukturer som ligger bakom löneskillnader, mäns våld
              mot kvinnor och en massa andra saker som jag jobbar med dagligen
              också närvarande i näringslivet och i företagen, och de behöver
              bekämpas där också.
            </seg>
          </u>
          <note type="speaker" xml:id="i-c5fd56dccc1359ae-0">
            Anf. 17 GUNVOR G ERICSON (MP):
          </note>
          <u who="jan_ericson_c141e8" xml:id="i-2b6a634084633ab3-2">
            <seg xml:id="i-d3bd4f3ec1087f1c-0">
              Herr talman! Jämställdhetsministern kryper runt detta och försöker
              vara tydlig med att regeringen inte vill det här. Jag har förståelse
              för att man kan ha en annan ideologisk hållning och inte vilja
              lägga det här på företagen, men om vi nu var överens alldeles
              nyss om att vi är bekymrade över att det inte händer någonting
              måste vi också kunna se att det finns en anledning att ändra metod,
              och det är därför som jag tycker att det är viktigt att återigen
              lyfta frågan om att ha en lagstiftning i Sverige som ger tydliga
              spelregler. Som sagt var, vi har diskuterat den här frågan i över
              20 år i Sverige och ändå inte kommit någon vart, och det gör att
              jag inte delar ministerns uppfattning om att inte gå fram nu,
              för måttet är rågat för mig.
            </seg>
            <seg xml:id="i-ea4b67cfbc9c7d74-0">
              En fundering som jag har rör att EU-kommissionen nu är på gång
              med att besluta om att ta fram ett direktiv. I andra frågor, till
              exempel när det gäller visstidsanställningar, har ju Sverige sagt
              att man inte så gärna bryr sig om de direktiv som EU har lagt
              fram, men hur kommer regeringen att göra i den här frågan? Om
              man antar ett direktiv på EU-nivå om att införa en kvoteringslagstiftning,
              kommer Sverige att bry sig om det?
            </seg>
          </u>
          <note type="speaker" xml:id="i-d5b31ec014898b39-0">
            Anf. 18 Statsrådet MARIA ARNHOLM (FP):
          </note>
          <u who="unknown" xml:id="i-913b73980e6ff587-7">
            <seg xml:id="i-0cc1b6d493e22416-0">
              Herr talman! Glädjande nog har det ju hänt någonting på 20 år.
              Numera har vi fifty-fifty i de statliga bolagens styrelser. Det
              visar att det finns vägar att gå och metoder att använda.
            </seg>
            <seg xml:id="i-4c6865dbb2a9d07b-0">
              Jag kryper inte, utan jag står rakt upp och säger: Jag tycker
              att ni i näringslivet ska lära er av oss. Jag hyser fortfarande
              hopp om att det ska hända.
            </seg>
          </u>
          <note xml:id="i-0966a142d623f106-1">
            Överläggningen var härmed avslutad.
          </note>
          <note xml:id="i-5142af77af7fc915-0">
            7 § Svar på interpellation 2012/13:506 om visstidsanställning
          </note>
          <note type="speaker" xml:id="i-1aea187b7c76811d-0">
            Anf. 19 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-913b73980e6ff587-8">
            <seg xml:id="i-361b8e5b7bf9526e-0">
              Herr talman! Ylva Johansson har frågat mig när regeringen avser
              att ändra lagstiftningen för att stoppa missbruket med att olika
              visstidsanställningar kan staplas på varandra under orimligt lång
              tid.
            </seg>
            <seg xml:id="i-0674e1c2ac441b70-0">
              Möjligheterna till tidsbegränsade anställningar är en viktig
              och engagerande fråga. Ingen vill att arbetstagare ska fara illa.
              Svensk arbetsmarknad ska präglas av ordning och reda och goda
              villkor. Fasta jobb ska vara grunden, och arbetsgivare som har
              ett längre arbetskraftsbehov bör erbjuda tillsvidareanställningar.
              Samtidigt måste arbetsgivare ha möjlighet att anpassa sin verksamhet
              efter nya förutsättningar, såväl bättre som sämre, bland annat
              genom tidsbegränsade anställningar.
            </seg>
            <seg xml:id="i-6cc78a17bc09fe01-0">
              Regeringens arbetslinje tar sin utgångspunkt i att alla som kan
              och vill arbeta ska kunna göra det. Vi ser i dag att ungdomar
              ofta kan ha särskilt svårt att finna sin plats i arbetslivet.
              Därför arbetar regeringen aktivt med att sänka trösklarna in på
              arbetsmarknaden och med att skapa nya möjligheter till arbete
              för unga. Bland annat har vi halverat kostnaderna för att anställa
              ungdomar. Kopplingen mellan skolan och arbetslivet har stärkts
              genom införande av lärlingsutbildningar. Vi går nu också vidare
              med satsningar på så kallade yrkesintroduktionsanställningar,
              där ungdomar kan få utbildning inom ramen för en anställning.
            </seg>
            <seg xml:id="i-32a4e3741196ca8d-0">
              Visstidsanställningar är ofta ett viktigt första steg in på arbetsmarknaden.
              Siffror från Eurostat visar att Sverige finns med bland de länder
              som har allra störst flöden från tillfälliga till fasta jobb.
              Varje kvartal går ungefär 70 000 personer från en tidsbegränsad
              anställning till en tillsvidareanställning.
            </seg>
            <seg xml:id="i-decd3d55c5a32b4c-0">
              I en tid av internationell ekonomisk kris ställs den svenska
              arbetsmarknaden inför betydande utmaningar. Att då begränsa möjligheterna
              till tidsbegränsade anställningar är fel väg att gå.
            </seg>
            <seg xml:id="i-17bddcce2961a7c0-0">
              Min och regeringens uppfattning är att reglerna i lagen om anställningsskydd
              är i linje med EU-rätten och visstidsdirektivet. Att skärpa regelverket
              skulle inte automatiskt leda till fasta jobb.
            </seg>
            <seg xml:id="i-4497e1c5035ecad6-0">
              Det stämmer att kommissionen har gett Sverige ett så kallat motiverat
              yttrande avseende svensk rätts överensstämmelse med visstidsdirektivets
              bestämmelser. Sverige besvarade det motiverade yttrandet den 22
              april i år. Kortfattat menar vi att det samlade regelverket kring
              tidsbegränsade anställningar, med krav på objektiva skäl, tidsgränser,
              företrädesrätt till återanställning samt möjligheten att få frågorna
              avgjorda av domstol, skapar ett rimligt skydd.
            </seg>
            <seg xml:id="i-8c516b6efe16aa70-0">
              Även arbetsmarknadens parter har en viktig roll när det gäller
              visstidsanställningar. Det handlar dels om att motverka missbruk
              av regelverket ute på arbetsplatserna, dels om att genom kollektivavtal
              anpassa regelverket till behoven inom olika branscher.
            </seg>
          </u>
          <note type="speaker" xml:id="i-64ce37a426f2ec56-0">
            Anf. 20 YLVA JOHANSSON (S):
          </note>
          <u who="ylva_johansson_e8ae63" xml:id="i-8ca79333d15352d5-0">
            <seg xml:id="i-fdcd69afcff0aa27-0">
              Herr talman! Jag vill tacka statsrådet för svaret. När man tar
              del av ministerns svar skulle man kunna tro att jag har föreslagit
              att man ska begränsa möjligheten till visstidsanställning, men
              så är inte fallet. Visstidsanställningar är viktiga och fyller
              en mycket viktig roll på vår arbetsmarknad, och de bör vara kvar.
              Det är väldigt många människor som börjar sitt yrkesliv med en
              visstidsanställning. Det är bra för arbetsgivarna att kunna ta
              in någon tillfälligt vid en arbetstopp eller för att fylla ett
              vikariat och därmed också få en chans att pröva om personen passar
              på arbetsplatsen. För individen är det också viktigt att kunna
              prova på ett arbete, att få in en fot på en arbetsplats och visa
              upp sin kompetens.
            </seg>
            <seg xml:id="i-04463362ed5e411b-0">
              Visstidsanställningar behövs på en väl fungerande arbetsmarknad.
              Vi har inte ifrågasatt visstidsanställningar. Det vi ifrågasätter,
              och det jag ifrågasätter, är missbruket av visstidsanställningar,
              och det är där konflikten ligger. Det förekommer i dag att man
              staplar visstidsanställning på visstidsanställning år efter år,
              och det kan man göra genom att byta mellan olika typer av visstidsanställningar.
              Det har väl aldrig varit avsikten att människor ska kunna gå tre,
              fyra, fem, sex, sju eller åtta år och rulla runt mellan visstidsanställningar
              bara för att arbetsgivaren utnyttjar att man kan flytta mellan
              olika typer av visstidsanställningar. Det är alltså missbruket
              som vi diskuterar, och det är där som vi är oense.
            </seg>
            <seg xml:id="i-917b7fe3c8bd7b27-0">
              Regeringen har ju svajat hit och dit när det gäller hur man ska
              se på missbruket av visstidsanställningar som gör att man kan
              rulla runt mellan olika visstidsanställningar under orimligt lång
              tid. Det här har kritiserats av EU-kommissionen. Sveriges regler
              så som de praktiseras strider mot EU:s visstidsdirektiv. När regeringen
              har bemött den kritiken har man först sagt att de inte strider
              mot det alls.
            </seg>
            <seg xml:id="i-34f91bdfb1c00f31-0">
              Sedan har man sagt att jo, man måste kanske förtydliga, därefter
              att här uppenbarligen krävs en ändring av lagstiftningen man har
              också tagit fram ett sådant förslag för att så ändra sig igen
              och säga nej, det krävs ingen ändring. Regeringen har tydligen
              själv problem med bedömningen av huruvida regelverket strider
              mot visstidsdirektivet eller inte.
            </seg>
            <seg xml:id="i-cace385d9c4225c1-0">
              Jag menar att det finns en stor poäng i att vi har ett regelverk
              som är tydligt. Det är också ett försvar för visstidsanställningar,
              som har en viktig plats på den svenska arbetsmarknaden, men då
              måste vi politiker ta ansvar och säkerställa att de inte missbrukas
              så att enskilda individer under obegränsad tid rullar runt i dessa
              anställningar.
            </seg>
          </u>
          <note type="speaker" xml:id="i-2283d50ef56bacc2-0">
            Anf. 21 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-913b73980e6ff587-9">
            <seg xml:id="i-2c6ff75275debab7-0">
              Herr talman! Jag vill vara tydlig med att säga att svensk rätt
              ska vara i överensstämmelse med EU-rätten. Regeringen menar att
              vi implementerat direktivet på ett korrekt sätt, och det har vi
              nu en dialog med EU-kommissionen om.
            </seg>
            <seg xml:id="i-a2d717642a79805f-0">
              Det är viktigt att i det här sammanhanget peka på något som jag
              alltid lyfter fram, nämligen den svenska kollektivavtalsmodellen.
              Vi har en mycket hög täckning inom våra kollektivavtal, 8090 procent,
              framför allt kanske i de branscher där många har visstidsanställning;
              det är fler kvinnor än män som har visstidsanställning. Därför
              ligger det ett stort ansvar på parterna att teckna kollektivavtal
              som är i överensstämmelse med lagen om anställningsskydd men också
              göra de anpassningar som behövs. Jag tror att branscherna är duktiga
              på att se hur de behöver anpassa sig för att få bra kollektivavtal
              för sina medlemmar och anställda, avtal som också passar branschernas
              förutsättningar.
            </seg>
            <seg xml:id="i-34b29240700bdb53-0">
              Man kan läsa TCO:s rapport på lite olika sätt, och jag delar
              inte uppfattningen beträffande hur pass omfattande det här problemet
              är. En sak som jag är överens med Ylva Johansson om är att missbruk
              ska beivras. Det vill jag vara tydlig med. Men det finns också
              behov av flexibla lösningar. När jag reser runt i Sverige möter
              jag många arbetsgivare, inte minst inom industrin, som säger att
              de har det svårt, att de inte vågar ge människor en tillsvidareanställning
              eftersom de vet så lite om hur konjunkturen blir, hur orderböckerna
              kommer att se ut om några månader eller ett halvår. Därför löser
              man det på olika sätt, speciellt inom industrin. Ofta sker det
              genom bemanningslösningar där man har en pool av duktiga industriarbetare
              som man hyr in. Andra företag löser det i form av visstidsanställningar.
            </seg>
            <seg xml:id="i-77bdce1f75d76cfb-0">
              Om det vore så enkelt som att en ändring av lagstiftningen skulle
              leda till fasta jobb vore vi i ett annat läge. Så är det inte.
              Det kommer inte per automatik att leda till att de visstidsanställda
              får en tillsvidareanställning. I stället kommer det nog att bli
              så som en del fack påpekat, att man helt enkelt blir av med jobbet,
              lasas ut. Om vi tittar på de kollektivavtal som är tecknade inom
              till exempel public service-sektorn ser vi att man tecknat kollektivavtal
              med längre tidsgränser just för att man vet att medlemmarna inte
              får tillsvidareanställningar utan blir utbytta mot andra.
            </seg>
            <seg xml:id="i-5588d14afaaecf0a-0">
              Det är därför viktigt att parterna tar sitt ansvar i den här
              frågan. Man ska inte tro att det finns en quick fix-lösning, att
              om vi ändrar lagstiftningen så får alla människor en tillsvidareanställning.
              Så enkelt är det inte. Till syvende och sist är det arbetsgivaren
              som bestämmer vilken typ av anställning man får. Jag vill understryka
              att normen i Sverige är fast anställning. Nu när vi har ett lite
              jobbigt konjunkturläge ser vi en svag ökning av visstidsanställningarna,
              men de har i princip hållit sig på samma nivå ända sedan den tidigare
              socialdemokratiska regeringens tid och de regler som då fanns
              för visstidsanställningar. Det är alltså ungefär lika många människor
              som rör sig i det häradet. Målsättningen är sjysta villkor och
              att människor får fast förankring på arbetsmarknaden.
            </seg>
          </u>
          <note type="speaker" xml:id="i-d8be13d363dc998c-0">
            Anf. 22 YLVA JOHANSSON (S):
          </note>
          <u who="ylva_johansson_e8ae63" xml:id="i-8ca79333d15352d5-1">
            <seg xml:id="i-0a635e6d2c7aa558-0">
              Herr talman! Jag tror att ministern och jag lite grann talar
              förbi varandra. Vi talar inte om någon quick fix som ger alla
              fast anställning på arbetsmarknaden. Jag har inte föreslagit det.
              Vi tycker att det är bra att det finns möjligheter till visstidsanställning.
              Visstidsanställningar har en viktig uppgift att fylla på den svenska
              arbetsmarknaden. Det är inte det som det handlar om.
            </seg>
            <seg xml:id="i-8137047be3f6cb44-0">
              Vad det handlar om är missbruket av visstidsanställningar. Det
              drabbar enskilda individer, ofta kvinnor, som rullar runt. Man
              utnyttjar systemet för att rulla runt och flytta människor mellan
              olika typer av visstidsanställningar år efter år efter år. Där
              har jag en fråga till ministern: Det var väl inte avsikten att
              man skulle göra så? Eller var det avsikten? Om det inte var avsikten
              borde det vara rimligt att stoppa det så att det finns en gräns
              för hur länge man kan rulla runt. Det finns tidsgränser inom varje
              visstidsanställning, men det finns ingen gräns när man lägger
              ihop dem, vilket gör att systemet kan utnyttjas. Det förekommer,
              och det drabbar framför allt kvinnor.
            </seg>
            <seg xml:id="i-378ee2c9fc4eeae4-0">
              Det finns en annan sida som också främst drabbar kvinnor och
              vissa branscher. Vi står inför en utmaning där vi kommer att behöva
              nyrekrytera oerhört många till offentlig sektor, inte minst till
              äldreomsorgen. Vi har i dag på tok för få ungdomar som väljer
              att utbilda sig för en framtid som undersköterska. Vi vet att
              många ungdomar gärna kommer in och jobbar, kanske under viss tid,
              inom äldreomsorgen. De trivs med arbetsuppgifterna. De trivs med
              sina arbetskamrater. Men de säger: Du vet, när jag ska välja yrke,
              då handlar det inte bara om det, utan jag vill också ha en trygg
              anställning, kunna få en rimlig utveckling, ha ett hyggligt schema.
            </seg>
            <seg xml:id="i-0027b282759a8d3d-0">
              Enligt Kommunal är medelåldern bland de visstidsanställda 35
              år, och det ser ungdomar. De ser att om de väljer det yrket är
              risken stor att de kommer att rulla runt med visstidsanställningar
              orimligt länge. Och de är inte dummare än att de kan räkna ut
              att det i så fall kommer att dröja innan de kan flytta hemifrån.
              Det kommer kanske att dröja mycket länge innan de vågar ta på
              sig ansvaret att bilda familj när de inte har en fast inkomst.
              I vissa yrken och branscher förekommer missbruk med visstidsanställningar
              på ett orimligt sätt.
            </seg>
            <seg xml:id="i-c3cb1a40ebdd6686-0">
              Den nuvarande lagstiftningen drabbar enskilda individer, men
              jag vill säga att den samtidigt drabbar oss alla. Ungdomarna väljer
              nämligen bort viktiga yrken, sådana som de borde välja. Vi politiker
              sitter på möjligheten att säkerställa detta genom att säga att
              ja, det är max två år, eller tre år, på visstidsanställningar.
              Det viktiga är inte antalet år utan att det finns en gräns för
              hur länge man kan rulla runt, så att man om man utbildar sig i
              yrket och gör ett bra jobb kan räkna med att sedan få en fast
              anställning, kunna bilda familj och ta på sig ekonomiska åtaganden.
            </seg>
            <seg xml:id="i-77e661748cd173fb-0">
              Därför vill jag fråga ministern: Var avsikten med lagstiftningen
              att man skulle kunna rulla runt under obegränsad tid genom att
              byta mellan olika anställningar? Om det inte var avsikten, varför
              är ministern då inte beredd att ändra lagstiftningen så att vi
              kan stävja detta missbruk?
            </seg>
          </u>
          <note type="speaker" xml:id="i-3cbaef0ae1d0b1b5-0">
            Anf. 23 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-913b73980e6ff587-10">
            <seg xml:id="i-385154a1334801e7-0">
              Herr talman! Inte under den förra alliansregeringens tid och
              heller inte nu har avsikten varit att människor inte ska få en
              fast förankring. Det vill jag vara tydlig med. Jag vill också
              vara tydlig med att det finns regler. De finns tidsgränser och
              det finns företrädesrättsregler i lagen om anställningsskydd.
              Det finns också möjlighet att få frågor avgjorda i domstol. Detta
              finns tillsammans med de regler som parterna har i sina kollektivavtal
              samt speciallagstiftning.
            </seg>
            <seg xml:id="i-2aaf6be23929eeea-0">
              En mycket viktig poäng är där håller jag med Ylva Johansson att
              om man ska vara en attraktiv arbetsgivare och kunna rekrytera
              400 000 nya medarbetare till välfärdens kärna måste man erbjuda
              sjysta villkor. Precis som Ylva Johansson säger handlar det om
              tillsvidareanställning, bra schema, utveckling och god arbetsmiljö,
              och kanske också möjlighet att jobba heltid när man så vill. Det
              innebär stora utmaningar, och där måste fack och arbetsgivare
              ta ett ansvar. Arbetsgivarna kommer inte att få personal till
              dessa verksamheter om de inte erbjuder sjysta villkor.
            </seg>
            <seg xml:id="i-5bef0ee15753dfbf-0">
              Jag är för den skull inte beredd att ändra de regler som i dag
              ger möjligheter till flexibilitet. Risken finns att det slår ut
              jobb på arbetsmarknaden i stället för att ge fasta anställningar.
              Unionen och Journalistförbundet har tecknat sina kollektivavtal
              som de gjort, eftersom lösningen inte är så enkel som att medarbetarna,
              medlemmarna, efter två, tre eller fyra år får fast anställning.
              De åker ut. De blir utlasade. Det är arbetsgivaren som till syvende
              och sist bestämmer vem som blir tillsvidareanställd. Det spelar
              egentligen ingen roll vilken lagstiftning vi har om arbetsgivarna
              inte har resurser att kunna anställa, särskilt nu när det är en
              trasslig konjunktur. Inom exempelvis industrin är man orolig,
              vågar inte anställa, har stora övertidsuttag och löser det hela
              genom bemanningsföretag.
            </seg>
            <seg xml:id="i-1afae0fb66e1ed3d-0">
              Jag vill dock vara tydlig med att missbruket måste åtgärdas,
              och vi måste också få ett hum om hur det ser ut. Ifall parterna
              tecknar avtal som i sig missbrukar lagen om anställningsskydd
              är det allvarligt. Så är det inte tänkt. Där har vi gett parterna
              på arbetsmarknaden ett stort ansvar. Jag tror att den här frågan
              kommer att bli mycket viktig i jakten på arbetskraft. Man ska
              kunna försörja sig på sin lön och utvecklas inom yrket. Då är
              det självklart att huvudparten av anställningarna ska vara just
              fasta och trygga, alltså tillsvidareanställningar.
            </seg>
            <seg xml:id="i-77467aef1ce4bd42-0">
              Jag nämnde i mitt första inlägg att Sverige tillhör de länder
              som har de största flödena från visstidsanställningar till fasta
              jobb. Det tycker jag är en bra indikation på att vårt system trots
              allt fungerar. Man kommer in och får en fast förankring, men det
              kan ta ett litet tag.
            </seg>
            <seg xml:id="i-f844ee6e9617f6ef-0">
              Till skillnad från andra länder har vi i Sverige väldigt många
              bra ledighetslagar, speciellt för kvinnor. Vi har graviditetsledighet,
              föräldraledighet och vård av barn. Men tyvärr har vi ett ojämnt
              uttag. Arbetsgivare som har många kvinnor anställda, till exempel
              inom vården, kan inte ge människor tillsvidareanställningar, för
              man har en bestämd budget. När de här personerna kommer tillbaka
              från sina långa ledigheter, som kanske kan vara uppåt ett år,
              eller ännu längre om det gäller studieledighet, får man en övertalighetssituation
              och får starta en uppsägningsprocedur. Jag kan förstå arbetsgivarnas
              ibland svåra situation.
            </seg>
            <seg xml:id="i-8ed78690800fe25e-0">
              I de verksamheter jag besöker tycker jag att parterna hanterar
              detta på ett klokt sätt. Jag har inte sett något omfattande missbruk.
              Men det förekommer såklart, och då ska det stävjas.
            </seg>
          </u>
          <note type="speaker" xml:id="i-0c87d9c1eb5ccec3-0">
            Anf. 24 YLVA JOHANSSON (S):
          </note>
          <u who="ylva_johansson_e8ae63" xml:id="i-8ca79333d15352d5-2">
            <seg xml:id="i-00fb884e5f59f673-0">
              Herr talman! Att det sker ett stort flöde från visstidsanställningar
              till fast tjänst är bra. Därför bör vi försvara visstidsanställningarna.
              De behövs på den svenska arbetsmarknaden. Men det är inget skäl
              att tillåta missbruk av visstidsanställningar, där människor kan
              rulla runt på dem under orimligt lång tid.
            </seg>
            <seg xml:id="i-83c7a4dedf60f32b-0">
              Ministern tar upp att det kan vara svårt för en arbetsgivare
              att anpassa verksamheten och klara av åtagandena när många anställda
              blir lediga. Men vi ska veta vad vi talar om. Vi talar i allmänhet
              om kommuner. Kommunerna är den stora boven. Det är inga små arbetsgivare.
              På många orter är det den största arbetsgivaren. Det är inte så
              att man har svårigheter att hantera personalfrågan.
            </seg>
            <seg xml:id="i-44b861d498298f61-0">
              Ministern sätter stor tilltro till att marknaden ska lösa detta.
              Jakten på arbetskraft ska leda till att exempelvis de kommunala
              arbetsgivarna inrättar fasta tjänster och gärna också heltider,
              vilket jag tror att vi är överens om vore bra. Men jag betvivlar
              tyvärr att detta kommer att ske. Erfarenheten lär oss att om det
              är några som nästan aldrig vinner på marknadslösningen är det
              kvinnor. Kvinnor blir hela tiden dragspelet på arbetsmarknaden.
              Vi har väldigt sällan sett exempel på att brister i välfärden
              skulle leda till att kvinnors ställning på arbetsmarknaden stärks.
              Tvärtom finns det en risk i andra änden: Om man inte får tag i
              kompetent och bra personal till äldreomsorgen tvingas allt fler
              kvinnor att själva svara för omsorgen om sina äldre och kan då
              inte längre jobba heltid eller ta fasta tjänster.
            </seg>
            <seg xml:id="i-22f7f0c7ec5cba22-0">
              Jag är inte alls lika säker som ministern. Mitt feministiska
              hjärta säger mig att det är väldigt sällan kvinnors ställning
              på arbetsmarknaden stärks per automatik. Det har varje gång krävts
              att modiga ministrar och politiker vågat ta steg framåt för att
              flytta fram kvinnors ställning.
            </seg>
            <seg xml:id="i-84af466f5e16480c-0">
              Här handlar det om att stävja ett missbruk. Visstidsanställningarna
              ska vara kvar och ska försvaras. Men missbruket ska stävjas.
            </seg>
          </u>
          <note type="speaker" xml:id="i-32593e20e578f470-0">
            Anf. 25 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-913b73980e6ff587-11">
            <seg xml:id="i-9496eb79a86073fe-0">
              Herr talman! Även mitt feministiska hjärta klappar för de här
              kvinnorna. Som Ylva Johansson säger finns det också ett genusperspektiv
              i den här frågan. Men icke förty tror jag inte att lösningen är
              lagstiftning. Det är det som skiljer oss åt. Lösningen ligger
              på ett annat plan.
            </seg>
            <seg xml:id="i-bf28897b8fe2b4b7-0">
              Det är klart att det behöver göras väldigt mycket mer. Bland
              annat behöver missbruket stävjas. När TCO svarar till kommissionen
              om varför det inte finns några rättsfall är det lite intressant.
              Man kan ju pröva frågor i Arbetsdomstolen. Svaret från TCO blir
              att det är svårt att få någon att ställa upp. Och så kan det absolut
              vara. Man vill inte fronta med att man sitter i en jobbig situation.
              Men man måste driva fall till domstol och få klarlagt när kollektivavtal
              strider mot lagens intentioner eller människor missbrukas. Det
              problemet har man även med en tydligare tidsgräns. Facken måste
              våga driva frågan.
            </seg>
            <seg xml:id="i-55058781e30ef518-0">
              Jag tror att frågan kommer att komma upp alldeles av sig själv
              också, speciellt inom kommuner och landsting. Titta på Helsingforss
              stad! De har nu en utfästelse om att alla ska kunna få heltid.
              Man jobbar med den frågan, men den är jättesvår att lösa. Det
              är inte någon enkel quick fix. På Serafen, som jag besökte i veckan,
              har man lyckats ge ett tjugotal kvinnor heltidsanställningar.
              Det är rätt komplicerat att jobba med detta, men fler och fler
              tar frågan på stort allvar.
            </seg>
            <seg xml:id="i-b0ea145cda41cc13-0">
              Jag tror inte att lösningen är att ändra lagstiftningen. Det
              riskerar att slå ut jobb, och det är jag inte beredd till. Men
              jag tycker att frågan är väldigt intressant och viktig. Jag håller
              med Ylva Johansson: Att stävja missbruket måste vara en central
              fråga, och där måste vi använda de verktyg som finns.
            </seg>
          </u>
          <note xml:id="i-0966a142d623f106-2">
            Överläggningen var härmed avslutad.
          </note>
          <note xml:id="i-a0290f1749398f46-0">
            8 § Bordläggning
          </note>
          <note xml:id="i-7b132806ca911456-0">
            Anmäldes och bordlades
          </note>
          <note xml:id="i-7eea174b8b2510d7-0">
            9 § Anmälan om interpellation
          </note>
          <note xml:id="i-4ca6cd27b439d5ca-0">
            Anmäldes att följande interpellation framställts
          </note>
          <note xml:id="i-bd47bbaf898279ab-0">
            den 30 augusti
          </note>
          <note xml:id="i-367743b20d606389-0">
            Mikael Damberg
          </note>
          <note xml:id="i-36f1dbab749c9cba-0">
            Interpellationen redovisas i bilaga som fogas till riksdagens
            snabbprotokoll tisdagen den 17 september.
          </note>
          <note xml:id="i-020d1141aa92fe54-0">
            10 § Anmälan om frågor för skriftliga svar
          </note>
          <note xml:id="i-3a47e05046663e94-0">
            Anmäldes att följande frågor för skriftliga svar framställts
          </note>
          <note xml:id="i-b5794a06754e9c7c-0">
            den 29 augusti
          </note>
          <note xml:id="i-8778244f5ff419cf-0">
            Agneta Gille
          </note>
          <note xml:id="i-5df14afbc238b427-0">
            den 3 september
          </note>
          <note xml:id="i-fbb4d51ffe777caa-0">
            Matilda Ernkrans
          </note>
          <note xml:id="i-bcec3e5ab5986d4f-0">
            Jacob Johnson
          </note>
          <note xml:id="i-bd8954542cfe9c1c-0">
            Bodil Ceballos
          </note>
          <note xml:id="i-515e355fbe2295a4-0">
            Jabar Amin
          </note>
          <note xml:id="i-2c6c8d17d460c7b5-0">
            Christina Oskarsson
          </note>
          <note xml:id="i-eeb352e426bfdfbd-0">
            den 4 september
          </note>
          <note xml:id="i-f87f2198c6cb512f-0">
            Berit Högman
          </note>
          <note xml:id="i-488ea990b264b5fb-0">
            Johan Andersson
          </note>
          <note xml:id="i-d53be58f47dc01a3-0">
            den 5 september
          </note>
          <note xml:id="i-0674412358565b58-0">
            Amineh Kakabaveh
          </note>
          <note xml:id="i-0674412358565b58-1">
            Amineh Kakabaveh
          </note>
          <note xml:id="i-0686b0c5c4c60f73-0">
            Frågorna redovisas i bilaga som fogas till riksdagens snabbprotokoll
            tisdagen den 17 september.
          </note>
          <note xml:id="i-cb58a25987d2e83c-0">
            11 § Anmälan om skriftliga svar på frågor
          </note>
          <note xml:id="i-fdb82db952b8986b-0">
            Anmäldes att skriftliga svar på följande frågor inkommit
          </note>
          <note xml:id="i-bd47bbaf898279ab-1">
            den 30 augusti
          </note>
          <note xml:id="i-3462d9903d4309dc-0">
            Hans Olsson
          </note>
          <note xml:id="i-57ae5881e79715e2-0">
            Hannah Bergstedt
          </note>
          <note xml:id="i-8498468bf847ac56-0">
            den 2 september
          </note>
          <note xml:id="i-c5c2382a6395dc2d-0">
            Raimo Pärssinen
          </note>
          <note xml:id="i-5df14afbc238b427-1">
            den 3 september
          </note>
          <note xml:id="i-f1b8df4c0e33b4cf-0">
            Fredrik Lundh Sammeli
          </note>
          <note xml:id="i-7e5b84e60590d068-0">
            Anders Karlsson
          </note>
          <note xml:id="i-eeb352e426bfdfbd-1">
            den 4 september
          </note>
          <note xml:id="i-9edffb259c33b9de-0">
            Roza Güclü Hedin
          </note>
          <note xml:id="i-d53be58f47dc01a3-1">
            den 5 september
          </note>
          <note xml:id="i-c85418a96f5032bf-0">
            Mats Pertoft
          </note>
          <note xml:id="i-f0fbc8d35f8e3335-0">
            Svaren redovisas i bilaga som fogas till riksdagens snabbprotokoll
            tisdagen den 17 september.
          </note>
          <note xml:id="i-085534aa93faedd6-0">
            12 § Kammaren åtskildes kl. 14.14.
          </note>
          <note xml:id="i-cb5b78f01cb68ebb-0">
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
