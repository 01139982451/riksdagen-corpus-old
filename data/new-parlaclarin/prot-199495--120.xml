<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--120</head>
          <docDate when="1994-01-01">1994-01-01</docDate>
        </div>
      </front>
      <body>
        <div>
          <note xml:id="i-871584739b5f91ea-0">
            15.00 - 17.14
          </note>
          <note xml:id="i-1bbfc15c9a4d013f-0">
            Det justerade protokollet beräknas utkomma om 3 veckor
          </note>
          <note xml:id="i-e6218b7b6d072922-0">
            ------------------------------------------------------------------------
          </note>
          <note xml:id="i-f0863b4a54a85fb5-0">
            1 § Justering av protokoll
          </note>
          <note xml:id="i-62706046b3dc2515-0">
            Justerades protokollet för den 8 juni.
          </note>
          <note xml:id="i-ed891ead111b5310-0">
            2 § Den ekonomiska politiken och slutlig budgetreglering för
            budgetåret 1995/96 (prop.
          </note>
          <note xml:id="i-8a82927aeacf5ab2-0">
            1994/95:150)
          </note>
          <note xml:id="i-4ed4ae771ad056dc-0">
            Föredrogs
          </note>
          <note xml:id="i-bd81883789648711-0">
            Finansutskottets betänkande 1994/95:FiU20
          </note>
          <note xml:id="i-71d157c97d9fb8a7-0">
            Den ekonomiska politiken och slutlig budgetreglering för budgetåret
            1995/96 (prop. 1994/95:150)
          </note>
          <note xml:id="i-824c543743d51bdf-0">
            Anf. 1 BO LUNDGREN (m)
          </note>
          <note xml:id="i-3022af600fe5b319-0">
            Fru talman! Det är glädjande att se så många av kammarens ledamöter.
            Beklagligtvis saknar vi finansministern, åtminstone såvitt jag
            kan se. Förhoppningsvis följer han debatten på annat sätt.
          </note>
          <note xml:id="i-ca3d181d331fc3a9-0">
            Syftet med det konvergensprogram som regeringen presenterade
            i förrgår är att visa hur Sverige skall kunna delta i det fördjupade
            ekonomiska samarbete inom EU vars mål är en långsiktigt hållbar
            positiv ekonomisk utveckling. Det räcker därför inte att bara
            uppfylla de s.k. konvergenskriterierna i en högkonjunktur, utan
            det krävs uthållighet.
          </note>
          <note xml:id="i-071ab7d32d79211a-0">
            Arbetet med konvergensprogrammet kan inte jämföras med ett hundrameterslopp
            som tar slut när målsnöret bryts, utan med ett maratonlopp där
            det gäller att hänga med i tätklungan hela tiden.
          </note>
          <note xml:id="i-7a7cb30dcc421299-0">
            Regeringens skrivelse, som är mer bedömningar och förhoppningar
            än ett program i egentligen mening, har som utgångspunkt de prognoser
            som redovisades i kompletteringspropositionen. Det är också en
            av de stora svagheterna i skrivelsen.
          </note>
          <note xml:id="i-2d23ba3e1c8f8f94-0">
            Låt mig ge ett exempel. Regeringen utgår från tillväxtantaganden
            som för 1996 skulle ge en tillväxt på
          </note>
          <note xml:id="i-4bc16e424aa37218-0">
            2,9 %. Om man gör en sammanvägning av sju oberoende bedömningar
            - från TCO, Industriförbundet,
          </note>
          <note xml:id="i-e1767179832c116a-0">
            Handelsbanken, Sparbanken, SE-banken, Handelns utredningsinstitut
            och Nordbanken - får man, trots
          </note>
          <note xml:id="i-48abb0746eb4202f-0">
            TCO som lyfter med sina antaganden om 3,2 %, en genomsnittlig
            bedömning på litet drygt 2,2 procents tillväxt nästa år.
          </note>
          <note xml:id="i-d57e4682e88d4910-0">
            Regeringen ligger alltså i sin bedömning väldigt högt och har
            väldigt litet utrymme för en mer negativ utveckling.
          </note>
          <note xml:id="i-1b543886dab7b42a-0">
            Det saknas också bedömningar och åtgärder som kan sättas i sjön
            om de positiva bedömningar regeringen gör, och som alltså ligger
            i överkant, inte skulle slå in. Även om prognoserna skulle slå
            in så saknas enligt de bedömningar regeringen själv gör ungefär
            16 miljarder i budgetförstärkningar under mandatperioden för att
            kunna uppnå den balans som eftersträvas. Men det finns inga konkreta
            förslag.
          </note>
          <note xml:id="i-f4a3334f352b9015-0">
            Regeringen uppskattar själv att den i grunden optimistiska bedömning
            man gör om utvecklingen ändå kräver ytterligare åtgärder - ungefär
            16 miljarder.
          </note>
          <note xml:id="i-56455442a0b80428-0">
            Men man tar inte tillfället i akt att konkret klara ut vilka
            åtgärder som skall vidtas och när. Därmed får man heller inte
            de positiva effekter det skulle kunna gett för den ekonomiska
            utvecklingen.
          </note>
          <note xml:id="i-311a0ca6a72f85db-0">
            Det är också beklagligt att, även om man talar om begränsat utrymme
            för skattehöjningar, man har dörren öppen för ytterligare höjningar
            av skatterna. Vi vet alla att socialdemokratin både kan höja existerande
            och uppfinna nya. Båtskatt skall det bli, metskatt, sopskatt,
            grusskatt för att bara nämna några av de innovationer på skatteområdet
            som man har kommit med under det senaste året, eller avser att
            komma med.
          </note>
          <note xml:id="i-b2dd1071e66e4bf7-0">
            Det allvarligaste är emellertid att grunden för konvergensprogrammet
            är den politik regeringen fört sedan den övertog regeringsansvaret
            förra hösten. Den politiken har inte gett de förutsättningar som
            krävs för en långsiktigt stabil tillväxt och för tillräckligt
            många nya jobb för att möta uthållighetskravet och långsiktigheten
            i det som ligger i konvergensprogrammet.
          </note>
          <note xml:id="i-7bfed6688d64f898-0">
            Tvärtom, man har försämrat förutsättningarna genom återregleringar
            och skattehöjningar. Skatterna har höjts med inte mindre än 55
            000 miljoner kronor.
          </note>
          <note xml:id="i-15d3656fac0d37bf-0">
            Skattehöjningarna på arbete är 36 miljarder. Det innebär att
            man höjer skatten på arbete med en kostnad som motsvarar uppemot
            150 000 heltidsarbeten. Det är alldeles uppenbart att detta leder
            till högre kostnader för att anställa och färre jobb i framtiden.
          </note>
          <note xml:id="i-8e259f5c1beab8f8-0">
            Man har dessutom höjt skatten på investeringar i nya jobb med
            ungefär 12 miljarder, också det någonting som självklart leder
            till färre jobb och sämre tillväxt.
          </note>
          <note xml:id="i-c372d461a36fddf7-0">
            Det saknas hos socialdemokraterna en insikt om vad problemet
            i Sverige är. Problemet är inte att vi har för låga skatter. Problemet
            är att vi av olika orsaker har för stora utgifter.
          </note>
          <note xml:id="i-5ff1f5102f774fb0-0">
            För Ingvar Carlsson och Göran Persson är det uppenbarligen viktigare
            att slå vakt om de gamla strukturerna - stor offentlig sektor,
            höga skatter och regleringar - än att skapa förutsättningar för
            välstånd och nya jobb. Därmed har socialdemokraterna också kapitulerat
            för massarbetslösheten.
          </note>
          <note xml:id="i-e4f90041c21b62d9-0">
            I kompletteringspropositionen räknar regeringen själv med att
            i storleksordningen 500 000 människor skall sakna arbete år 2000.
            500 000 människor! En fullkomligt orimlig siffra! Det innebär
            att tusentals människor döms till ekonomiska och sociala problem.
          </note>
          <note xml:id="i-16b11e7d695ac179-0">
            Jag tror få av oss kan föreställa oss hur det känns med den osäkerhet
            som ligger i att sakna arbete och känna en verkligt långsiktig
            otrygghet.
          </note>
          <note xml:id="i-be7e0b39f052076e-0">
            Till det kommer en sämre ekonomi för alla andra, som ju måste
            betala för att klara ekonomin någorlunda för den som har drabbats
            av arbetslöshet. Det blir sämre förutsättningar för det allmänna
            att kunna klara sina grundläggande och viktiga uppgifter.
          </note>
          <note xml:id="i-2baa73a8609a6f0b-0">
            I det besparingsarbete som skär över alla sektorer har ju också
            kniven kommit fram när det gäller kostnader för centrala områden,
            som exempelvis rättstrygghet. Vi vet alla vilket problem det i
            dag är med det ökande grövre våldet. I ett sådant läge har man
            inte utrymme för att på ett vettigt sätt kunna sköta sina uppgifter!
          </note>
          <note xml:id="i-153ba3901e3494dd-0">
            Det blir också en minskad trovärdighet vad avser saneringen av
            de offentliga finanserna. Med en så stor arbetslöshet i dagens
            konjunktur, är det självklart att tilltron till att Sverige långsiktigt
            skall kunna ha stabila offentliga finanser blir betydligt mindre.
          </note>
          <note xml:id="i-098b4889afdbc996-0">
            Det här är resultatet av den politik regeringen har fört. När
            jag talar om 500 000 arbetslösa år 2000 är det regeringens egna
            bedömningar jag citerar. Men det går att vända denna utveckling.
            Det är möjligt att göra det. Det är självklart möjligt för svensk
            ekonomi att växa snabbare än vad regeringen bedömer, även om regeringen
            i dagsläget är väl optimistisk med sina prognoser. Det är självklart
            att det går att ge ett nytt arbete åt de flesta av dem som i dag
            saknar arbete.
          </note>
          <note xml:id="i-09b5a1dea9ae4e4b-0">
            Om vi i dag har råd att ge de uppemot en miljon som saknar arbete
            - direkt arbetslösa, i åtgärder, förtidspensionerade som skulle
            kunna arbeta, invandrare som ännu inte har fått något arbete i
            Sverige - en dräglig ekonomisk tillvaro, så måste vi naturligtvis
            också, om vi ändrar ekonomins sätt att fungera, ha råd att betala
            dem för ett arbete de faktiskt kan utföra.
          </note>
          <note xml:id="i-5d1ba68cea315e5f-0">
            Men det kräver förändring. Det kräver en omläggning.
          </note>
          <note xml:id="i-0d90201994369d98-0">
            Det är där Socialdemokraterna och andra partier uppenbarligen
            är låsta i sina bedömningar.
          </note>
          <note xml:id="i-50b6c3b5344f4553-0">
            Den omläggningen av politiken måste bygga på en insikt om att
            tillväxt och nya jobb i företagen inte kan kommenderas fram genom
            politiska beslut. Det har vi sett i historien många gånger - Stålverk
            80 och många andra satsningar som skulle göras, nu senast det
            s.k.
          </note>
          <note xml:id="i-5b0732ba3e8973bd-0">
            RAS. Hur mycket blev det av de stolta proklamationerna? Knappt
            ingenting, sannolikt sådant som hade kommit till oavsett om det
            var stöd eller inte stöd. Det är klart att man utnyttjar det om
            man ändå skall anställa.
          </note>
          <note xml:id="i-d5e7ff0462bfd675-0">
            Tillväxt och nya jobb förutsätter att de tusentals och åter tusentals
            människor som driver dagens företag och som funderar på att starta
            morgondagens känner att det är intressant och lönsamt - Välkommen,
            finansministern! - och att klimatet är sådant att man faktiskt
            tar beslutet om att expandera eller att starta nya företag. Vad
            krävs då för att de skall få denna känsla och för att klimatet
            skall förbättras?
          </note>
          <note xml:id="i-eb6b13f4d65cde46-0">
            Först måste man naturligtvis skapa förutsättningar för en varaktig
            räntenedgång. Om räntorna går ner och det känns stabilt underlättar
            det självklart finansieringen av de investeringar som kan ge nya
            jobb. Det ger också framtidstro till hushållen, villaägare, hyresgäster
            och andra som oroar sig för räntebetalningarna direkt eller indirekt.
          </note>
          <note xml:id="i-db5b7efe5583e130-0">
            För att få en varaktig räntenedgång krävs det tillräckligt omfattande
            åtgärder för att sanera de offentliga finanserna, och det krävs
            att de åtgärderna också har en riktig inriktning. I måndags var
            det ett seminarium där man diskuterade just hur man hanterade
            problem med stort underskott. Man pekade på exempel där man lyckats
            väl, och det där man tagit itu med de verkliga problemen, de alltför
            stora utgifterna och avstått från att välja de skattehöjningar
            som har kännetecknat Göran Perssons budgetsanering. För de allra
            flesta människor, men inte för Göran Persson och socialdemokraterna,
            är väl ganska klart att tillväxthämmande skattehöjningar inte
            ger samma effekt när det gäller att dra ned budgetunderskott som
            produktivitetsfrämjande besparingar. Det är dessutom så att man
            med den riktiga inriktningen kan få en räntenedgång som delvis
            kompenserar det negativa ekonomiska utfall som ju varje skattehöjning
            eller varje besparing de facto ger för individer och för ekonomin.
            Om skattehöjningarna följs av permanent höga räntor och besparingarna
            av lägre räntor, är ju besparingarna att föredra både för individerna
            och för hela ekonomin som sådan.
          </note>
          <note xml:id="i-e34d69f023dda2fb-0">
            Det krävs alltså besparingar och ett undanröjande av de många
            skattehöjningar som genomförts. På litet längre sikt måste den
            offentliga sektorns och skatternas andel av ekonomin minskas.
            Det skall ske därför att skatterna och också utgifterna - det
            har flera utredningar visat - i sig hindrar tillväxten och jobben
            men också därför att vi med en stor offentlig sektor och höga
            skatter får en instabilitet vid konjunktursvängningarna som kan
            ge dramatiska upp- och nedgångar i de offentliga finansernas balans.
          </note>
          <note xml:id="i-4ac363dd87ba893a-0">
            Det krävs lägre utgifter för transfereringar genom ändrade villkor
            men också genom färre mottagare i en fungerande ekonomi. Det offentliga
            ansvaret och den offentliga verksamheten skall koncentreras på
            kärnuppgifterna, som måste utföras väl. I dag behöver också hushåll
            med normala inkomster bidrag för att kunna betala de höga skatterna.
            I framtiden måste vi få en utveckling där familjer och individer
            normalt skall kunna vara ekonomiskt självständiga, samtidigt som
            det inte får råda någon tvekan om det gemensamma ansvaret för
            att ingen skall fara illa i Sverige.
          </note>
          <note xml:id="i-134047ae681c686b-0">
            Utrymmet för skattesänkningar måste naturligtvis fördelas på
            ett sådant sätt att det skapas goda förutsättningar för tillväxt
            och nya jobb. I utkastet till konvergensprogrammmet skriver regeringen
            om sitt handlingsprogram mot arbetslöshet, ett traditionellt program:
            subventioner och bidrag. Effekterna har vi själva sett. Men i
            ett avseende visar man den insikt som jag talade om. Man skriver
            att förutsättningarna för näringslivets expansion förbättras genom
            åtgärder som ökar tillgången på riskkapital och förbättrar företagens
            soliditet. Är det därför Göran Persson återinför en extrahög skatt
            på just det riskkapital som kan ge de nya jobben - dubbelbeskattning?
            Man har en insikt i ord, i handling går man åt motsatt håll. Vi
            måste självklart eliminera de snedvridande överbeskattningarna
            av det riskkapital som är grunden för varje nytt jobb. Vi måste
            eliminera de kraftiga skattehöjningarna på arbete, och vi måste
            se till att också jobba mot en sänkning specifikt av skatter på
            arbete inom tjänstesektorn, som ju annars inte kommer att kunna
            expandera därför att alternativ finns: Man kan göra det själv,
            man kan låta någon göra det svart, man kan låta bli att utföra
            arbetet över huvud taget.
          </note>
          <note xml:id="i-36171a66bd489ee7-0">
            Sedan måste skattepolitiken inriktas på att understödja en mer
            flexibel lönebildningsprocess. Det gäller att höja grundavdragen,
            att sänka momsen för att skapa förutsättningar för att man normalt
            skall kunna leva på sin lön.
          </note>
          <note xml:id="i-e93c396d74bb6f9a-0">
            Förutom dessa direkt ekonomiska förändringar för att skapa förutsättningar
            för tillväxt och nya jobb krävs det att lönebildningsprocessen
            ses över, att den blir mer flexibel så att vi inte straffar ut
            människor från arbetsmarknaden, att arbetsmarknaden också avregleras,
            att vi satsar på kompetens och utbildning, att vi strävar efter
            fasta spelregler och normer så att man inte får de problem som
            uppkommer när man är beredd att gå in med snabblagstiftning vad
            gäller det nödvändiga pensionssparandet.
          </note>
          <note xml:id="i-f2eb45f0263626d3-0">
            Fru talman! Regeringen har återgått till den politik när det
            gäller strukturerna som en gång förde Sverige in i krisen. Tillväxten
            blev mindre än vad den kunde ha blivit. Massarbetslösheten permanentas,
            välfärden urholkas. Det finns alternativ. Det finns det alternativ
            som jag har skisserat här och som kan ge större tillväxt, fler
            nya jobb och eliminera långtidsarbetslöshet.
          </note>
          <note xml:id="i-e71eea864d148a1a-0">
            Jag yrkar bifall till reservationerna 1 och 134.
          </note>
          <note xml:id="i-6125459b23785810-0">
            Anf. 2 ANNE WIBBLE (fp)
          </note>
          <note xml:id="i-deaecb3097fa65bd-0">
            Fru talman! Så här i examenstider kan det kanske vara lämpligt
            att något värdera Göran Perssons insatser under det gångna året.
            Jag tycker att han är värd en hel del beröm. Han har gjort avsevärt
            mycket mera i fråga om budgetsanering än vad de flesta trodde.
            Om man ser tillbaka på för ett år sedan eller bara på fram till
            tiden för regeringsskiftet i oktober, tror jag att det var få
            som trodde att Göran Persson skulle vilja eller kunna minska barnbidraget,
            sänka ersättningen i akassan till 75 %, minska kommuners och landstings
            inkomster med drygt 9 miljarder kronor. Förmodligen var det inte
            så många som trodde honom om att vilja höja skatterna med mer
            än 55 miljarder kronor heller.
          </note>
          <note xml:id="i-8e683f98a5172ccc-0">
            Sammantaget får man nog säga att omfattningen av budgetinsatserna
            är imponerande. Han har faktiskt också klarat av, åtminstone i
            början, att leverera det han har sagt sig skola leverera. Dessutom
            är det värt att framhålla finansministerns pedagogiska talang,
            den är betydande. "Den som är skuldsatt är inte fri" är värt att
            citera många gånger.
          </note>
          <note xml:id="i-1922284abe3fe14c-0">
            Varför har det då inte gått bättre för Sverige?
          </note>
          <note xml:id="i-b439ed26538818db-0">
            Statsskulden är högre, räntorna är högre, arbetslösheten bara
            obetydligt lägre, medan kronan däremot är oerhört mycket lägre.
            Utsikterna till tillväxt, skuldminskning och lägre arbetslöshet
            och flera jobb framöver är mycket omdiskuterade. Bedömningarna
            går rejält isär i olika prognoser. Ingen, inte ens regeringen,
            spår någon direkt ljus framtid för Sverige.
          </note>
          <note xml:id="i-8e034942c410b72c-0">
            Jag tror att det handlar om två strategiska misstag.
          </note>
          <note xml:id="i-062356d31d8c8897-0">
            Det första gäller faktiskt pedagogik, det andra ekonomi. Inte
            ens Göran Perssons pedagogiska talanger har räckt till för att
            övertyga LO och andra löntagarorganisationer på arbetsmarknaden.
            Det är alldeles uppenbart att nattens avtal för de handelsanställda
            innebär att de inte tror ett dugg på det Göran Persson säger.
            Handelsanställda fick i natt igenom större löneökningar än i något
            annat avtal, större än den expansiva exportindustrins anställda.
          </note>
          <note xml:id="i-cc635290b2e94603-0">
            De har inte förstått eller inte brytt sig om att så höga löneökningar
            går ut över de arbetslösa som inte får några jobb. Jag tycker
            att det är en osolidarisk lönepolitik. Det är verkligen motsatsen
            till vad många brukar tala om, nämligen solidaritet mellan arbetslösa
            och dem som har jobb. Det bådar inte gott inför de offentliganställdas
            förhandlingar till hösten.
          </note>
          <note xml:id="i-ae3c96f606df1b35-0">
            Det är uppenbart att ganska många struntar i om avtalen resulterar
            i stora prisökningar som inte bara spräcker inflationsmålet utan
            också spräcker den övre gränsen för acceptabla prisökningar. Både
            prisökningarna och prisförväntningarna ligger ju redan långt över
            målet, och regeringen tycks inte ha något motmedel.
          </note>
          <note xml:id="i-8f56d40ded7ae554-0">
            Jag tar ganska ofta emot vuxenstuderande från komvux, folkhögskolor
            eller studieförbund. Påfallande många är fast i samma sorts politik
            som socialdemokraterna förespråkade när de var i opposition.
          </note>
          <note xml:id="i-ea39e81f672885ff-0">
            Stimulera konsumtionen och låt den offentliga sektorn anställa
            fler, säger de, så kan Sverige lösa sina problem. Redan där har
            finansministerns pedagogik tydligen kommit till korta.
          </note>
          <note xml:id="i-cb35550b95990ac0-0">
            Det är särskilt påfallande att många från arbetarrörelsen närstående
            skolor eller bildningsförbund vill skylla alla problem på spekulanter
            eller banker. De har uppenbarligen inte tagit intryck av Göran
            Perssons påståenden att det är för att vi måste låna så mycket
            pengar som vi är utsatta för långivaren och hans göranden och
            låtanden. Pedagogiken har, trots Göran
          </note>
          <note xml:id="i-1b9d15816f3ec6c9-0">
            Perssons stora skicklighet, inte räckt till.
          </note>
          <note xml:id="i-3e5794c9672e92c8-0">
            Förmodligen är en bidragande orsak att regeringen under det här
            första året har lierat sig så nära med både Vänsterpartiet och
            Miljöpartiet, som ju ofta och gärna skyller de flesta problem
            just på internationella spekulanter. LO, som också är regeringen
            närstående, driver dessutom linjen att man nog egentligen behöver
            varken höja några skatter eller spara på några utgifter.
          </note>
          <note xml:id="i-a28b3883f9afe54f-0">
            Det räcker att öka utlandsupplåningen rejält, för det skulle
            spara en massa pengar.
          </note>
          <note xml:id="i-f6ec8cbfe2d19c3d-0">
            Hittills har Göran Persson undvikit att låta lura sig till sådana
            påstådda genvägar. Men det är naturligtvis pedagogiskt svårt,
            även för en skicklig pedagog, att samtidigt vara både för och
            emot LO, att samtidigt vara både för och emot Vänsterpartiet och
            att samtidigt vara både för och emot Miljöpartiet.
          </note>
          <note xml:id="i-0a2bbd1103f650e3-0">
            Det andra stategiska misstaget är ekonomiskt. Göran Persson bestämde
            sig från början för att det var omfattningen, volymen, av budgetsaneringen
            som var viktig. Sammansättningen - om man höjde skatter eller
            minskade utgifter - spelade ingen roll enligt honom. Budgetsaneringen
            skulle klaras till varje pris.
          </note>
          <note xml:id="i-e2c47da8ec15fdea-0">
            Det skulle vara skarpa förslag, och det skulle vara många miljarder.
            Och det visade sig, föga förvånande, vara oerhört mycket lättare
            att få fram dessa miljarder skattevägen än besparingsvägen.
          </note>
          <note xml:id="i-278e8ba3c6e47202-0">
            Det strategiska misstaget var att blunda för att så omfattande
            skatteökningar är starkt skadliga för tillväxten och för möjligheten
            att få fram flera jobb och minska arbetslösheten. Det förvärrades
            ytterligare av omfattande återställare i det fåfänga försöket
            att blidka LO, särskilt återregleringen av arbetsrätten och återinförda
            offentliga monopol.
          </note>
          <note xml:id="i-90c1d28f73096c00-0">
            Ännu tycks inte Göran Persson vilja inse att det inte går att
            driva ekonomisk politik på samma sätt som man städar en lägenhet
            eller något annat; ett rum i taget. Det förhåller sig faktiskt
            på den här punkten precis som det står i konvergensprogrammet,
            vilket är mycket intressant: Underskotten i de offentliga finanserna
            och den höga arbetslösheten är ömsesidigt beroende. De måste angripas
            samtidigt, står det. Men detta är precis det som regeringen och
            dess olika partner inte gör.
          </note>
          <note xml:id="i-cefd8e1fb7711ef3-0">
            Både Göran Persson och finansutskottets ordförande har tvärtom
            gjort en stor poäng av att man skall arbeta stegvis. Först skall
            man ta ner underskotten och sedan skall man gripa sig an tillväxten
            och jobben.
          </note>
          <note xml:id="i-3d0afa89f7e7da4b-0">
            Folkpartiets krav på att slopa hinder för tillväxt och att genomföra
            budgetsanering på ett sätt som inte försvårar utan stöder tillkomsten
            av nya jobb har avfärdats med ganska spydiga kommentarer om att
            det inte är tid för akademiska seminarieövningar eller annat nu.
          </note>
          <note xml:id="i-634cb614b904f80d-0">
            Jag är optimist till naturen, och jag trodde ett slag att skrivningarna
            i utkastet till konvergensprogram var ett uttryck för omtänkande.
            Jag trodde att finansministern nu faktiskt insåg att önskemålen
            om tillväxt och fler jobb i privata företag kräver konkreta åtgärder.
          </note>
          <note xml:id="i-9d85d49b3ebaa139-0">
            Detta visade sig tyvärr vara enbart en läpparnas bekännelse.
          </note>
          <note xml:id="i-9bc71838842b7391-0">
            Det hade ju annars varit mycket enkelt, och från budgetsynpunkt
            helt okomplicerat, att t.ex. ta bort två saker. Man hade kunnat
            ta bort den från tillväxt- och jobbsynpunkt helt meningslösa matmomssänkningen
            och ta bort den föreslagna skatteökningen genom att företagen
            skall betala in moms innan de ens har fått betalt från sina kunder.
          </note>
          <note xml:id="i-6469b6b80d977f1d-0">
            Regeringen kan inte gärna tro att det senare förslaget uppmuntrar
            intresset för fler företag och därmed fler jobb. Det är ungefär
            som om Göran Persson eller vi andra löntagare skulle tvingas betala
            inkomstskatt innan vi har fått någon inkomst. Om regeringen skulle
            behandla löntagarna så skulle det bli ett ramaskri, men tydligen
            tycker inte socialdemokraterna att det är så kinkigt med företagare.
            Jag tycker att det är dåligt.
          </note>
          <note xml:id="i-3a5571137ffdebe6-0">
            Även i fråga om arbetsrätten finns goda argument för ett omtänkande
            under diskussionen om konvergensprogrammet. I våras skrev man
            ju att man hoppades att parterna på arbetsmarknaden skulle lösa
            denna fråga i avtalsförhandlingarna. Det har nu visat sig vad
            de flesta rimligen måste ha insett från början: Parterna misslyckades.
            Men regeringen envisas fortfarande med att parterna skall lösa
            frågan. Nu skall det ske i den kommission där parterna finns med.
            Och allt som står i konvergensprogrammet är några meningar om
            kommissionens direktiv.
          </note>
          <note xml:id="i-de47b32824eaed39-0">
            Fru talman! Tillväxtens betydelse för jobben och för de offentliga
            finanserna illustreras mycket tydligt av de många och skiftande
            prognoserna för den ekonomiska utvecklingen. De är mer olika än
            på mycket länge. Regeringen och Konjunkturinstitutet är mest optimistiska.
            Några andra är betydligt mer bekymrade. Konjunkturinstitutet har
            lämnat ifrån sig ett alternativt scenario, som visar precis detta.
            Tillväxten är nyckeln till om politiken skall leda till framgång
            eller misslyckande.
          </note>
          <note xml:id="i-ccce68d09bf1aa5f-0">
            KI beskriver detta alternativ som en förlängning av dagens situation
            ytterligare några år. KI har lagt in vad de själva kallar "en
            mer normal konjunktursvacka" 1997 och 1998 - inget anmärkningsvärt,
            inga minskningar, utan bara en normal konjunktursvacka. I
          </note>
          <note xml:id="i-8371955027e7c6d7-0">
            genomsnitt för 1990-talet blir tillväxten då några tiondelar
            lägre än vad regeringen räknar med, och det kan ju synas vara
            en ganska liten förändring.
          </note>
          <note xml:id="i-aef13f1f06f61046-0">
            Men resultatet blir alarmerande. Den öppna arbetslösheten ligger
            kvar på 7,5 % ännu vid sekelskiftet.
          </note>
          <note xml:id="i-ae3ad6e935cb0826-0">
            Inflationsmålet överskrids tre år i rad. Statsskulden blir väsentligt
            större och skulden enligt konvergenskriterierna ligger kvar på
            85 % tre år i rad, 1997,
          </note>
          <note xml:id="i-422d93fb0535812c-0">
            1998 och 1999.
          </note>
          <note xml:id="i-fd64f0a796c5c03f-0">
            Jag hoppas att det inte går som i KI:s alternativkalkyl. Men
            uppenbart är att alla prognoser är väldigt känsliga för tillväxten,
            även för små förändringar i tillväxten. Regeringen måste väl i
            all sin dar ha ambitionen att det skall gå något bättre även än
            huvudscenariot och de egna prognoserna. Där är ju tillväxten bara
            ett enda år ens i nivå med andra jämförbara länder, så Sverige
            fortsätter att halka efter. Arbetslösheten ligger kvar på 10 %
            vid sekelskiftet. Det konstiga är att regeringen ändå inte har
            brytt sig om att skaffa sig någon tillväxtpolitik för flera jobb.
          </note>
          <note xml:id="i-bb1c474bea584598-0">
            Fru talman! Finansdepartementet har en grupp forskare som skall
            bistå med ekonomisk kunskap, det s.k. Ekonomiska rådet. I måndags
            den hade en diskussion - Bo Lundgren nämnde den också - om hur
            den ekonomiska politiken skall utformas när man har stora offentliga
            skulder. Deltagarna kom passande nog från huvudsakligen Italien
            och Sverige.
          </note>
          <note xml:id="i-220fcfe02fe6d422-0">
            En av slutsatserna var faktiskt ganska slående.
          </note>
          <note xml:id="i-27084f07b9dcd7b0-0">
            Framgångsrika länder hade klarat budgetsaneringen huvudsakligen
            med besparingar. Mindre framgångsrika länder hade ägnat sig åt
            skatteökningar. Skälet till att de länder som hade ägnat sig mest
            åt skatteökningar inte var framgångsrika, dvs. inte hade någon
            stabil budgetsanering, var att skatteökningarna hade hämmat och
            försvagat tillväxten och medfört hög eller mycket hög arbetslöshet.
          </note>
          <note xml:id="i-c4cd0e84f1107e82-0">
            För att vara litet polemisk kan jag säga att slutsaterna från
            detta seminarium faktiskt visar stora likheter med den borgerliga
            reservationen till dagens finansutskottsbetänkande.
          </note>
          <note xml:id="i-52b55949c1944b95-0">
            Göran Persson deltog i detta seminarium, vilket kanske vittnar
            om ett omtänkande. Jag vill därför fråga honom vilka slutsatser
            han drog av detta seminarium. Nu har han visserligen gått ut ur
            salen, men någon kan väl vidarebefordra frågan. Vilken sorts åtgärd
            är det som skall stimulera tillväxten och jobben enligt honom?
          </note>
          <note xml:id="i-e36d692a87f01c0a-0">
            Det är nämligen väldigt klart vad det inte får vara.
          </note>
          <note xml:id="i-d12689e2043a5263-0">
            Det får inte vara slopad straffskatt på riskkapital. Det får
            inte vara lägre arbetsgivaravgifter eller lägre moms för tjänstesektorn.
            Det får inte vara avreglerad arbetsrätt eller slopade offentliga
            monopol. Allt det har ju ett antal borgerliga partier, med Folkpartiet
            som viktig talesman, föreslagit. Men vilka åtgärder skall det
            vara då?
          </note>
          <note xml:id="i-9717092f8a9210ae-0">
            Jag tycker att det skulle vara ett fattigdomsbevis om regeringen
            utlovar en tillväxtproposition om några månader, utan att kunna
            ange någonting om innehållet.
          </note>
          <note xml:id="i-3791268afe2df1f3-0">
            Fru talman! Jag sade inledningsvis att Göran Persson ända till
            nyligen har levererat vad han har sagt sig vilja leverera. Men
            under våren har han i fråga om budgetsaneringen gjort några allvarliga
            snedsteg, faktiskt på fyra punkter. Det rör sig om 98 miljarder
            kronor för snedsteg i förskönande budgetriktning.
          </note>
          <note xml:id="i-675651c73f9a3e08-0">
            För det första har regeringen räknat in pensionärernas premiereserver
            i det offentliga sparandet. Det är ungefär 40 miljarder kronor
            - ren bokföring.
          </note>
          <note xml:id="i-1d746419a0a1a245-0">
            För det andra har man räknat in utflyttning av lån från SBAB
            på 30 miljarder kronor - också en ren utflyttnings-/bokföringstransaktion.
          </note>
          <note xml:id="i-85abb84bea5f410b-0">
            För det tredje återstår en hel del besparingsbeslut att genomföra.
            Där finns det bara principer, och den faktiska utformningen är
            ännu under utredning. Det handlar om många saker: förtidspensioner,
            räntebidrag, handikappersättning, Justitiedepartementets område,
            Näringsdepartementet, försvaret och statlig konsumtion - många
            miljarder.
          </note>
          <note xml:id="i-bf12f6c3fe45ffca-0">
            För det fjärde återstår enligt regeringens egna prognoser 16
            miljarder kronor som inte ens har ett principiellt innehåll utan
            är helt blanka.
          </note>
          <note xml:id="i-c0c93659298dba58-0">
            Det blir alltså 98 miljarder kronor i bokföring eller opreciserat.
            Det är knappast skarpa förslag utan snarare lösa skott. 98 miljarder
            kronor är ungefär 6,5 % av
          </note>
          <note xml:id="i-8b7f7eb338d31bec-0">
            BNP. Det vore intressant att få en kommentar till detta från
            finansministern eller utskottets talesman.
          </note>
          <note xml:id="i-d4e9e37a48a29e24-0">
            Fru talman! Jag hade gärna sett att konvergensprogrammet blev
            så bra att Folkpartiet kunde ställa sig bakom det. Ett slag trodde
            jag att det skulle gå. Vi i Folkpartiet var beredda att göra mycket
            allvarliga och långtgående ansträngningar. Det hade varit bra
            för Sverige. Några goda tecken framkom under diskussionerna, men
            det visade sig sedan att
          </note>
          <note xml:id="i-c23a336a4d0c0d2f-0">
            Socialdemokraterna inte ville, eller inte orkade, fylla på orden
            med konkreta åtgärder. Att då ställa sig bakom konvergensprogrammet
            skulle vara som att köpa grisen i säcken. Det är i allt väsentligt
            samma politik som beskrivs i dagens betänkande och i konvergensprogrammet.
          </note>
          <note xml:id="i-5fbb482a94a3a148-0">
            Två av riksdagens partier står bakom båda dokumenten, nämligen
            Socialdemokraterna och Centern.
          </note>
          <note xml:id="i-0fdebffc991bf20a-0">
            Två andra partier, kds och Miljöpartiet, lyckas med konststycket
            att på en och samma gång vara både för och emot samma ekonomiska
            politik. Dels har de reservationer i dagens betänkande mot den
            ekonomiska politiken, dels ställer de sig bakom samma politik
            när den formuleras i konvergensprogrammet. Det skall bli mycket
            intressant att höra Mats Odell och
          </note>
          <note xml:id="i-24cc82adecdb3cae-0">
            Roy Ottosson förklara denna "akrobati".
          </note>
          <note xml:id="i-a9619fefee830e03-0">
            Fru talman! Folkpartiet står givetvis bakom alla reservationer
            i betänkandet som jag har undertecknat, men för tids vinnande
            yrkar jag bifall bara till reservationerna 1 och 135.
          </note>
          <note xml:id="i-0bfd25e305292e59-0">
            Anf. 3 JOHAN LÖNNROTH (v)
          </note>
          <note xml:id="i-73ba3f4176d37adc-0">
            Fru talman! Jag börjar med att yrka bifall till reservation nr
            2. Mina partikamrater Ingrid Burman,
          </note>
          <note xml:id="i-c62a8e49aa371fda-0">
            Eva Zetterberg och Ulla Hoffmann kommer att lägga vissa andra
            yrkanden. Jag lovar dock att det inte blir alltför många.
          </note>
          <note xml:id="i-3943f8eb7db2a1af-0">
            Jag fick mig tillsänt ett exemplar av tidningen
          </note>
          <note xml:id="i-b1514862b09a8606-0">
            Växjöbladet-Kronobergaren, där Per-Ola Eriksson har en betraktelse
            över Vänsterpartiet och momssänkningen. Han försöker skapa en
            motsättning mellan
          </note>
          <note xml:id="i-455143206ba46957-0">
            Gudrun Schyman och mig. I dag finns vi båda i kammaren, så Per-Ola
            Eriksson kan passa på att försöka reda ut detta.
          </note>
          <note xml:id="i-87c2543b10ede76a-0">
            Per-Ola Eriksson försöker alltså skapa en motsatsställning -
            jag gratulerade Olof Johansson den 5
          </note>
          <note xml:id="i-9dae750fd164c07f-0">
            april efter uppgörelsen om momssänkningen, medan
          </note>
          <note xml:id="i-61780e750d869546-0">
            Gudrun Schyman har talat om gåsleversocialism. Jag är litet rädd
            att Per-Ola Eriksson inte riktigt förstår sig på ironi. Jag har
            just talat med Gudrun Schyman, för det handlar just om ironi.
            Man angrep ju oss under alla år då vi talade om sänkt matmoms.
            Vi beskylldes för att ägna oss åt gåsleversocialism. Det har Gudrun
          </note>
          <note xml:id="i-0f64bff75bbf8db6-0">
            Schyman i ironiskt syfte tagit upp. Den poängen har
          </note>
          <note xml:id="i-2a02ac8d9264efaf-0">
            Per-Ola Eriksson uppenbarligen missat.
          </note>
          <note xml:id="i-05cb6431f59c0427-0">
            Jag är en förhållandevis artig person. Jag tycker t.ex. att det
            hör till god ton att vara närvarande i kammaren när man skall
            delta i en debatt. Det hör också till god ton att man gratulerar
            en motståndare, även om man har fått stryk. Om Per-Ola Eriksson
            noga följer den debatten skall han se att jag faktiskt vänt mig
            mot kombinationen momssänkning för mat respektive sänkta nivåer
            för a-kassa och sjukersättning. Sammantaget blev fördelningseffekterna
            av detta orimliga.
          </note>
          <note xml:id="i-b439943561054f4b-0">
            Häromdagen träffade jag en partikamrat från
          </note>
          <note xml:id="i-1aebbeab6781bc69-0">
            Jämtland. Hon berättade att hon har 4 900 kr i akassa. Hon skulle
            förlora ungefär 300 kr i månaden på det förslag som Per-Ola Eriksson
            har förhandlat fram med Göran Persson. Min partikamrat har räknat
            ut att hennes familj kanske skulle tjäna ungefär 150 kr i månaden
            på momssänkningen, men under förutsättning att den verkligen slår
            igenom på priserna. Detta är högst osäkert.
          </note>
          <note xml:id="i-d0a5f70a56d3efe4-0">
            Enligt Finansdepartementets egna beräkningar blir det så att
            den allra lägsta decilen, dvs. de 10 procent av hushållen som
            har de lägsta disponibla inkomsterna, i procent förlorar mest
            av alla inkomstgrupper på den samlade saneringspolitiken mellan
            1995 och
          </note>
          <note xml:id="i-8585075ee32e8925-0">
            1998.
          </note>
          <note xml:id="i-8c6e9256d07ce5b7-0">
            Jag gratulerade er i Centerpartiet till uppgörelsen i fråga.
            Ni fick ju nästan allt ni pekade på. Men gratulationen betyder
            inte att jag uppskattade politiken.
          </note>
          <note xml:id="i-c8018af884349160-0">
            Olof Johansson skrev en gång i vintras riktat till oss vänsterpartister
            när vi hade träffat ett antal uppgörelser med Socialdemokraterna:
            Vänta er inget tack! Det skall kanske förstås som bakgrund till
            Per-Ola Erikssons försök att slå in en kil mellan Gudrun Schyman
            och mig.
          </note>
          <note xml:id="i-34497c2cd52e5788-0">
            Anne Wibble säger att Göran Persson är en god pedagog. Det håller
            jag helt med om. Därför skulle jag väldigt gärna vilja höra finansministern
            utveckla sin pedagogiska talang när det gäller just den formulering
            i konvergensprogrammet som handlar om att sysselsättningen nu
            skall få en lika ambitiös behandling som konvergenskriterierna.
          </note>
          <note xml:id="i-fb93f9e905a6474c-0">
            En annan mycket god pedagog är Milton Friedman. Jag vet inte
            hur många av er som var med på den tiden då han fick nobelpriset,
            1976. Han förklarade i svensk TV på ett oerhört pedagogiskt sätt
            den nya monetaristiska linjen. Han jämför ekonomen och sig själv
            med en läkare som skall bota den sjuka samhällskroppen. Han för
            ett resonemang om detta och säger: Det gäller verkligen att stå
            fast. Det här med arbetslösheten får man ta. Det krävs en chockterapi.
          </note>
          <note xml:id="i-a10ac6ae6d2ab400-0">
            Han älskar liknelser och använder gärna medicinska termer - det
            krävs chockterapi. Man måste alltså göra allt. Inflationstakten
            måste tas ner. De offentliga finanserna skall saneras. Den offentliga
            sektorn skall bantas. Om det går ut över arbetslösheten får man
            ta det, därför att långsiktigt får man fart på det kapitalistiska
            systemet. Långsiktigt kommer då också arbetslösheten att så att
            säga resa sig upp.
          </note>
          <note xml:id="i-1577043a6bd78342-0">
            Jag har en konkret fråga till Göran Persson: Om det nu skulle
            vara så att arbetslösheten mot vår önskan stiger framåt hösten
            beroende på en olycklig konjunkturutveckling internationellt e.d.,
            betyder då meningen om en lika ambitiös behandling att vi kan
            komma att bli tvungna att frångå konvergenskriterierna därför
            att de kan komma i konflikt med arbetslöshetsmålet?
          </note>
          <note xml:id="i-2b6c6111773ca0b2-0">
            Kom inte och säg att det inte kan finnas någon motsättning mellan
            arbetslöshetsbekämpning och inflationsbekämpning i vissa bestämda
            situationer!
          </note>
          <note xml:id="i-41dc228e2bf9377d-0">
            Om Göran Persson har den uppfattningen är han, skulle jag vilja
            påstå, väldigt unik. En så extrem ståndpunkt har inte ens plutonen
            av monetaristiska ekonomidoktorer hos riksbankschefen.
          </note>
          <note xml:id="i-8b0dd28e68ae431b-0">
            Bo Lundgren jämför EMU-processen vid ett maratonlopp. Det är
            märkligt med dessa medicinska, och nu alltså också idrottsliga,
            termer. Man skall plåga sig och springa långt, och om några faller
            omkull på vägen så får det väl bli så.
          </note>
          <note xml:id="i-374e9f4d615cd389-0">
            Bo Lundgren talar mycket vältaligt om massarbetslösheten. Det
            är litet märkligt att höra en moderat prata om massarbetslöshet.
            Det är nästan så man tycker sig känna igen Ernst Wigforss i en
            del av Bo
          </note>
          <note xml:id="i-e05148d20da82d24-0">
            Lundgrens vändningar. Men det är väl ändå så att det samhälle
            som ni moderater alltid har strävat efter och som ni nu i samband
            med EMU-medlemskapet osv.
          </note>
          <note xml:id="i-67a074406e06a278-0">
            vill ha in oss i, faktiskt är ett samhälle där kanske 10-
          </note>
          <note xml:id="i-42a8430dadbab568-0">
            15 % står utanför arbetsmarknaden. Våldet på gatorna och sådana
            saker har länge varit utvecklade i den här typen av samhälle.
            Det är ett mer brutalt klassamhälle där en betydligt lägre andel
            av kvinnorna har jobb.
          </note>
          <note xml:id="i-cea2a8429d80cf9c-0">
            Den politik som fördes när Bo Lundgren var skatteminister har
            prövats i verkligheten. Den bidrog till att Sverige då hamnade
            på massarbetslöshetens nivå.
          </note>
          <note xml:id="i-c78291f5d8bc1d36-0">
            Jag skulle vilja höra Bo Lundgren säga någonting åtminstone litet
            självkritiskt om detta.
          </note>
          <note xml:id="i-f4ece5871d8934fe-0">
            Anne Wibble säger att vi vänsterpartister skyller allt på den
            internationella spekulationen. Men om hon har lyssnat på vad vi
            har sagt i den ekonomiska debatten, så vet hon att vi faktiskt
            också skyller en liten del på henne själv. Vi tillhör inte dem
            som förenklar; jag har aldrig påstått att det var den borgerliga
            regeringen som åstadkom allt elände, och att allt var frid och
            fröjd dessförinnan. Jag har stått i den här talarstolen och erkänt
            att om Vänsterpartiet hade varit mer konstruktivt på 80-talet,
            så hade kanske såväl arbetslösheten som budgetunderskotten varit
            något lägre i dag.
          </note>
          <note xml:id="i-f8b5517c082bec5e-0">
            En av de få saker som jag välkomnar i konvergensprogrammet är
            faktiskt det lilla försöket att för en gångs skull inte vara så
            partipolitiserande som socialdemokrater brukar vara i sådana här
            sammanhang. De brukar säga att allt är borgarnas fel. Den historiska
            analys som presteras i konvergensprogrammet är litet bättre.
          </note>
          <note xml:id="i-a24031e4f431b20e-0">
            Men en viktig förklaring till att vi i dag har massarbetslöshet
            är ändå den borgerliga politik som redan då kallades för tillväxtpolitik.
            Ofinansierade skattesänkningar i kombination med den olycksaliga
            knytningen av kronan till ECU:n och den ofinansierade skattereform
            som ni folkpartister genomdrev ihop med socialdemokraterna bidrog
            till massarbetslösheten.
          </note>
          <note xml:id="i-a7d2496e15ad48ef-0">
            Anne Wibble är också en pedagog, tycker jag. Jag skulle vilja
            höra henne förklara det här med sänkta skatter, sänkta arbetsgivaravgifter
            eller sänkt moms i tjänstesektorn. Det är ju faktiskt, för en
            gångs skull höll jag på att säga, en punkt där vi vänsterpartister
            är ganska överens med folkpartisterna. Det är nödvändigt att sänka
            skatterna eller att på andra sätt stärka ekonomin i tjänstesektorn.
            Vi är också överens om att det är i tjänstesektorn som den stora
            massan av nya jobb måste komma.
          </note>
          <note xml:id="i-15cdfb2320343f1d-0">
            På en punkt är dock den folkpartistiska politiken för mig fullständigt
            obegriplig. Lars Bäckström hade den här frågan uppe i gårdagens
            skattedebatt. Jag vill upprepa den, för den fick inte något riktigt
            svar i går.
          </note>
          <note xml:id="i-84949ce171bfe228-0">
            Anne Wibble tog ju här upp exemplet med städning och att regeringen
            inte kunde det här med städning; man skulle städa ett rum i taget.
            I och för sig brukar jag när jag städar alltid ta ett rum i taget,
            men det kanske finns någon bättre metod där man tar alltihop på
            en gång. Anne Wibble får väl lära mig hur man gör. Men strunt
            detsamma!
          </note>
          <note xml:id="i-5e7a942902bcef63-0">
            Kan Anne Wibble då förklara för mig: Om man nu sänker arbetsgivaravgifterna
            på privata städfirmor, varför skall då inte kommunala städare
            få samma sänkning som exempelvis gäller för arbetsgivaravgifterna?
            Är det inte konkurrensneutralitet som skall gälla? Varför detta
            ideologiska angrepp på den offentliga sektorn? Skall inte den
            offentliga sektorn ha chansen att konkurrera på någorlunda lika,
            rimliga villkor? Varför är det enbart privata tjänster som skall
            åtnjuta den här favören?
          </note>
          <note xml:id="i-836cb3c6195aa865-0">
            Nu kanske Anne Wibble tycker att detta hör till gårdagens kommunala
            debatt. Men eftersom vi nu ändå har modern till Nathalieplanen
            närvarande, skulle jag gärna vilja höra Anne Wibble ge några kommentarer
            kring detta med den kommunala ekonomin.
          </note>
          <note xml:id="i-9590da0a27c92a34-0">
            Är det inte så att kvinnojobben i den offentliga sektorn och
            i kommunerna är någonting som också folkpartister inser är grundläggande
            för den relativt sett fortfarande höga kvinnliga förvärvsfrekvensen
            i
          </note>
          <note xml:id="i-97df5bd1290a779c-0">
            Sverige? Hur kan då Folkpartiet och Anne Wibble stå bakom en
            politik som i realiteten innebär att vi späder på massarbetslösheten
            med ytterligare kanske 50 000-
          </note>
          <note xml:id="i-580a1594df3fea42-0">
            80 000 kommunalt anställda, varav den stora majoriteten är kvinnor?
            För mig är denna politiska hållning obegriplig, inte bara för
            att den nu uttrycks också av
          </note>
          <note xml:id="i-5b70c3365ed13f1f-0">
            Socialdemokraterna i och med att man inte får kompensation för
            egenavgifterna utan också av Folkpartiet.
          </note>
          <note xml:id="i-71be53cc65fd70fd-0">
            Nu står Roy Ottosson på tur efter mig, och jag vill inte ha någon
            stor strid mellan Miljöpartiet och
          </note>
          <note xml:id="i-bd4884a1ee8c5dc0-0">
            Vänsterpartiet. Jag hoppas att vi i den kommande EU-
          </note>
          <note xml:id="i-693315823764c699-0">
            valrörelsen i höst skall arbeta tillsammans och gemensamt försöka
            få in så många EU-kritiker som möjligt i
          </note>
          <note xml:id="i-2915ef5d5713749c-0">
            EU-parlamentet.
          </note>
          <note xml:id="i-e68d3597e6c91e8e-0">
            Men jag måste ändå få ställa frågan till Roy Ottosson: Vad är
            det som är nytt i skrivningarna om miljön i konvergensprogrammet,
            som fått Miljöpartiet att vända på klacken och inta en radikalt
            annorlunda hållning som gör att man ställer upp? Efter att ha
            lyssnat på Birger Schlaug under de senaste veckorna måste jag
            säga att jag upplevde en oerhört stor förvåning över att Miljöpartiet
            helt plötsligt anslöt sig till konvergensprogrammet. Det handlar
            ju ändå om att konvergera in i EMU.
          </note>
          <note xml:id="i-52d02496e27a464d-0">
            Allra sist till finansministern: Nu har jag sagt ganska mycket
            negativa saker, men jag vill avsluta med att försäkra finansministern
            och alla andra som sitter här att Vänsterpartiet inte har givit
            upp ambitionen att spela en konstruktiv roll i den ekonomiska
            politiken. När ni har tänkt igenom det hela framåt hösten kanske
            ni ändå kan komma fram till att vänstersamarbetet inte var så
            dumt, att det var då vi tog de stora tagen och hämtade hem den
            större delen av saneringen av de offentliga finanserna. Vi är
            inte omöjliga. Vi är inte bittra och känner oss inte svikna.
          </note>
          <note xml:id="i-294f82210ea8a32f-0">
            Kom gärna tillbaka till oss i höst, Göran Persson, så kan vi
            nog resonera.
          </note>
          <note xml:id="i-c5398a1d41bc8e34-0">
            Anf. 4 BO LUNDGREN (m) replik
          </note>
          <note xml:id="i-480295cbbbdf00f4-0">
            Fru talman! Ett maratonlopp är naturligtvis en plåga och det
            finns risk för att man faller ur, om man inte är tillräckligt
            förberedd och tränad. Liknelsens innebörd var just att det gäller
            att förbereda sig inför ett maratonlopp.
          </note>
          <note xml:id="i-20ec111ccdb685a1-0">
            Det är ganska uppseendeväckande att Johan Lönnroth försöker göra
            gällande att jag och det parti som jag representerar skulle sträva
            efter ett samhälle med hög arbetslöshet med risk för våldstendenser.
            Det är tvärtom. De flesta kan i verkligheten se effekterna av
            det samhälle som det parti som Johan Lönnroth åtminstone tidigare
            tillhörde förespråkade, när det har fallit sönder och samman.
          </note>
          <note xml:id="i-29dfd0bb3579a237-0">
            Det som är ett problem i Sverige är den stelhet och de höga skatter
            samt mycket annat som jag tog upp i mitt anförande, något som
            den socialdemokratiska politiken, oftast med direkt eller indirekt
            stöd från
          </note>
          <note xml:id="i-8937121da1ba77fe-0">
            Vänsterpartiet, har orsakat.
          </note>
          <note xml:id="i-743b1b2c7ef878fd-0">
            Jag skall en gång för alla i den här debatten, med utgångspunkt
            från kompletteringspropositionen, klara ut vad som egentligen
            hände i svensk ekonomi. På s.
          </note>
          <note xml:id="i-9d3c479f7eedac93-0">
            20-21 kan man läsa att åren 1991-1993 minskade
          </note>
          <note xml:id="i-f8a505ccbecc4d21-0">
            Sveriges BNP med ca 5 %. Man talar om vilka tre faktorer som
            är orsak till detta.
          </note>
          <note xml:id="i-2218c166444454bd-0">
            Den första är överhettningen i den svenska ekonomin under slutet
            av 1980-talet. Den andra är den snabba kreditexpansionen under
            andra hälften av
          </note>
          <note xml:id="i-e3f0ddf0285124da-0">
            1980-talet. Den tredje är att världsekonomin utvecklades svagt
            i början av 1990-talet.
          </note>
          <note xml:id="i-c10bdec76b5af982-0">
            Detta är vad Göran Persson och hans departement anger. Jag kan
            instämma i detta. Så, Johan Lönnroth, tänk tillbaka på 80-talet
            när ni var stödparti åt den socialdemokrati som förde Sverige
            in i krisen!
          </note>
          <note xml:id="i-964cb654fffd7322-0">
            Sedan är det förvånansvärt att namnbyte inte ger någon större
            effekt. I dag skriver Johan Lönnroth och
          </note>
          <note xml:id="i-43406d4cb2658c1b-0">
            Gudrun Schyman en artikel, där man talar varmt för statligt ägande.
            De stora företag som har varit lyckosamma är sådana som har varit
            statligt ägda. Behåll banker och fastighetsbolag. Jobba aktivt
            med dem.
          </note>
          <note xml:id="i-71b260a3038043b9-0">
            Har ni inte lärt er något av det förflutna och av misstagen?
          </note>
          <note xml:id="i-7ab592a4ba0a6269-0">
            Anf. 5 JOHAN LÖNNROTH (v) replik
          </note>
          <note xml:id="i-92083e888f72de8d-0">
            Fru talman! Bo Lundgren, namnbyten i sig löser inga grundläggande
            problem. Det var väl likadant när ni bytte ut namnet Högerpartiet
            mot Moderata samlingspartiet. Det har ju inte inneburit att ni
            på något sätt har gjort er av med er gamla historia, då ni med
            liv och lust bekämpade den allmänna rösträttens genomförande i
            detta land. Det är fortfarande det gamla högerpartiet. Men det
            kanske inte är detta som vi skall diskutera i första hand.
          </note>
          <note xml:id="i-8966f7bd069a7270-0">
            Till att börja med är detta med de statliga företagen en missuppfattning.
            I Gudrun Schymans och mitt inlägg i Dagens Nyheter i dag konstaterar
            vi bara att om man går tillbaka till den ekonomiska historien,
            så visar det sig faktiskt att det statliga ägandet har varit väldigt
            grundläggande för att man i kombination med privata exportföretag
            har kunnat utveckla en rad världsunika svenska produkter. Den
            offentliga sektorn har spelat en mycket avgörande roll för t.ex.
            läkemedelsindustri, telefoni osv. Det är detta vi konstaterar.
          </note>
          <note xml:id="i-6ce71f7c37b3322c-0">
            Därför är det med mycket stor förvåning vi nu konstaterar att
            regeringen ställer sig bakom det gamla borgerliga utförsäljningsprogrammet.
          </note>
          <note xml:id="i-869dbd3e68f56768-0">
            Anf. 6 BO LUNDGREN (m) replik
          </note>
          <note xml:id="i-6accc014dbf7fe4a-0">
            Fru talman! Det är väl helt korrekt att namnbyte inte löser problem
            i sig, om politiken bibehålls. Johan
          </note>
          <note xml:id="i-b52de0a87fa9296a-0">
            Lönnroth intygar ju därmed att Vänsterpartiet driver samma politik
            som det gamla Vänsterpartiet kommunisterna en gång i tiden gjorde,
            med de konsekvenser det har.
          </note>
          <note xml:id="i-6d6ec757ae8ac573-0">
            När det gäller rösträttsfrågan, om vi skall gå tillbaka till
            i början av seklet, så minns jag hur man läste om - jag minns
            det inte personligen - hur Arvid
          </note>
          <note xml:id="i-a662c27a8f13bd96-0">
            Lindman genomförde de första rösträttsreformerna. I
          </note>
          <note xml:id="i-213235a700b4e912-0">
            det avseendet finns det ingen skillnad oss emellan.
          </note>
          <note xml:id="i-9acb0e5ca92635d0-0">
            Men när det gäller detta med statliga företag och förstatligande
            är det klart att det är väldigt viktigt att det finns ett allmänt
            ansvar för utbildning och forskning. Det är klart att en hög kompetensnivå
            och en bra forskning, som i viss utsträckning naturligtvis måste
            vara gemensamt finansierad, också underlättar för svenska företag
            att utvecklas, expandera och bli starka.
          </note>
          <note xml:id="i-1200377aad800979-0">
            Men vad Socialdemokraterna, såvitt jag kan bedöma med stöd från
            Vänsterpartiet, driver igenom här är reformer, som man kallar
            det, vilka egentligen är antireformer som försämrar förutsättningarna
            för kompetensutbyggnad och för att verkligen höja kvaliteten vid
            de universitet som många gånger är plantskola för idéer som kan
            bli någonting för framtiden.
          </note>
          <note xml:id="i-58ede2751cfecd0a-0">
            Det som är förvånansvärt är att Vänsterpartiet går tillbaka till
            den gamla socialiseringstanken, att man inte skall göra sig av
            med statliga företag därför att de är bra. Jag kan inte förstå
            hur slutsatsen kan bli något annat än att om man hade haft tillfälle,
            så skulle man ha förstatligat flera företag. Detta måste ju vara
            den logiska slutsatsen av vad Johan Lönnroth säger. Men å andra
            sidan har ju Johan Lönnroth sagt att kommunistpartiet fortfarande
            är ett parti med samma politik som tidigare.
          </note>
          <note xml:id="i-800b3542d9ea5dd2-0">
            Anf. 7 JOHAN LÖNNROTH (v) replik
          </note>
          <note xml:id="i-c688d2ba648ab37a-0">
            Fru talman! Jag har inte sagt att Vänsterpartiets politik är
            densamma i dag. Vår politik utvecklas ständigt. Jag påstod inte
            heller att Moderata samlingspartiets politik i dag är identisk
            med Arvid Lindmans gamla politik. I början av 1900-talet stod
            högern i mycket hög grad just för statlig ägande. Det skulle vara
            den stora starka staten, kungen och militären, som skulle vara
            ledande i samhället. Däremot hade han som skrev första partiprogrammet
            åt oss, Carl
          </note>
          <note xml:id="i-3a3daab0e3b209af-0">
            Lindhagen, kommit från Anne Wibbles parti och över till det socialdemokratiska
            vänsterpartiet. Han var en mycket hängiven anhängare av kooperation
            och gräsrotsdemokrati och en mycket stark motståndare till den
            stora starka överhetsstaten.
          </note>
          <note xml:id="i-83b1fa842a7bf97d-0">
            Sedan bara ett par ord om forskning och sådant.
          </note>
          <note xml:id="i-4b5694f6c375864a-0">
            Detta är också en av de punkter där jag tror att Bo
          </note>
          <note xml:id="i-0081cacb02b88f1e-0">
            Lundgren och jag är ganska så överens när det gäller vikten av
            utbildning, av utbildningssamhället. Men vad jag inte kan förstå
            i den moderata politiken är just detta med den demokratiska styrningen
            av utbildningen och forskningen. Angående t.ex. stiftelserna lyckades
            ni alltså låsa in en hel del av pengarna i stiftelser där man
            inte utsätter det hela för konkurrens. Det är ett litet gäng som
            skall sitta i allsköns ro och dela ut pengarna utan inbördes konkurrens.
            Det är för mig litet svårbegripligt hur detta går ihop med allt
            det vackra talet som Bo Lundgren och Moderata samlingspartiet
            brukar ägna sig åt, att det skall finnas bredd och ett slags tävlan
            mellan olika forskningsoch utbildningsprojekt.
          </note>
          <note xml:id="i-d731ab4c050090d8-0">
            Anf. 8 ANNE WIBBLE (fp) replik
          </note>
          <note xml:id="i-89a21516024b6200-0">
            Fru talman! Jag är i motsats till Johan Lönnroth mycket glad
            över att tillhöra ett parti som varken har bytt namn eller ideologi.
            Vi i Folkpartiet är mycket stolta över vår ideologi, och den är
            oss väl tjänlig fortfarande. Vi behöver inte använda några knep
            för att skilja oss från historien.
          </note>
          <note xml:id="i-5697c658bd6d37db-0">
            Johan Lönnroth höll ett intressant anförande. Det innehöll praktiskt
            taget ingen kritik mot regeringen.
          </note>
          <note xml:id="i-e012ad6736221ff8-0">
            Det är ju faktiskt regeringens politik som genomförs i verkligheten.
          </note>
          <note xml:id="i-9988679b77af3d70-0">
            Johan Lönnroth gjorde också några andra misstag.
          </note>
          <note xml:id="i-5e1a5fd74f048a12-0">
            Jag är inte mamma utan mormor till Nathalie. Min poäng var att
            ekonomisk politik inte är detsamma som städning. Det är mycket
            möjligt att Göran Persson är jättebra på städning, kanske Johan
            Lönnroth också -
          </note>
          <note xml:id="i-922907b4b10d46b9-0">
            vad vet jag. Men ekonomisk politik går inte till på det sättet.
            Beträffande ekonomin kan man inte ta en sak i taget. Man måste
            - precis som det står i konvergensprogrammet - försöka att hålla
            mer än en grej i huvudet samtidigt. Man måste klara ut både budgetsaneringen
            och tillväxten av jobben. Annars är det hela dömt att misslyckas,
            och Sverige fastnar då i massarbetslösheten.
          </note>
          <note xml:id="i-3629fd319243ef90-0">
            Johan Lönnroth tog upp frågan om lägre skatt på tjänstesektorn
            och konkurrensneutralitet. Jag kan bara hänvisa till Folkpartiets
            motioner och annat där det framgår mycket tydligt att vi självfallet
            skall vara konkurrensneutrala. Vi skulle gärna se att man sänkte
            momsen, men det går inte att genomföra för närvarande. Därför
            har vi lagt fram ett konkret förslag, eftersom det är bråttom
            med jobben. Vi kan inte sitta och vänta på att andra skall hinna
            tänka om. Vi vill sänka arbetsgivaravgifterna i två steg med sammanlagt
            ca 7,5 procentenheter.
          </note>
          <note xml:id="i-4554040e4e9976e9-0">
            Johan Lönnroth tycks tro att de nya jobben skall komma i offentlig
            verksamhet. Detta är nog dömt att misslyckas. Det är ungefär som
            de socialdemokratiska människorna från bildningsförbunden som
            tycks vara fast där. Jag tycker nog att frågan om den kommunala
            sektorns stabilitet borde riktas snarare till Göran Persson, som
            har lovat mera pengar men inte hållit detta löfte.
          </note>
          <note xml:id="i-8a6508a19d34fdef-0">
            Anf. 9 JOHAN LÖNNROTH (v) replik
          </note>
          <note xml:id="i-08d90ac76c066633-0">
            Fru talman! Först detta med historien. Jag blev litet grand förvånad.
            Jag trodde att Folkpartiet var det parti som hade bytt namn oftast.
            För att gå riktigt långt tillbaka i tiden så hette det väl Liberala
            samlingspartiet. Sedan var man uppdelad på två partier, de frisinnade
            och liberalerna. Efter det gick man ihop till Folkpartiet. Och
            för inte så länge sedan - om jag inte har missuppfattat det hela
            - bytte man namn till
          </note>
          <note xml:id="i-da08fb621f8f0e8b-0">
            Folkpartiet liberalerna. Jag förstår att det var det här problemet
            med att moderaterna höll på att knycka liberalismen. Sedan blev
            ju socialdemokraterna socialliberaler osv. Sedan dess har man
            svårt att finna sin roll litet grand i svensk politik. Därför
            håller man på att hatta så här med namnet. Så det som Anne
          </note>
          <note xml:id="i-d70eeea7d2526aab-0">
            Wibble sade var väl inte riktigt rätt.
          </note>
          <note xml:id="i-d5a56ab5fd445ad9-0">
            Vi skall försöka att hålla fler saker i huvudet. På den punkten
            är vi alldeles överens, Anne Wibble. Det är därför som jag tycker
            att det är lämpligt att inte bara hålla den privata tjänstesektorn
            i huvudet, utan man borde samtidigt hålla den offentliga tjänstesektorn
            i huvudet. Jag skall gärna ta en debatt också med regeringen och
            socialdemokratin om den politik mot kommunerna som nu alltmer
            börjar att likna Anne
          </note>
          <note xml:id="i-9e03602f1ca2794f-0">
            Wibbles tidigare Nathalieplan. Men jag ställde alltså frågan
            till Anne Wibble. Hur kan Anne Wibble förklara att man skall ge
            de privata städfirmorna en fördel som inte de kommunala städfirmorna
            skall få? För mig är detta obegripligt. Varför skall det inte
            råda konkurrensneutralitet?
          </note>
          <note xml:id="i-44d24abc74937d89-0">
            Anf. 10 ANNE WIBBLE (fp) replik
          </note>
          <note xml:id="i-f4af161e789ac6fc-0">
            Fru talman! Folkpartiets namnbyten har skett som en markering
            av den ideologiska kontinuiteten, inte som i Västerparitets fall
            där man har gjort sig av med namnet för att försöka att dölja
            den historiska ideologin. Det är en stor och väsentlig skillnad.
            Vi är stolta över vår ideologi. Det har jag inte hört Johan Lönnroth
            försöka sig på att vara när det gäller hans ideologi, och det
            är väl klokt det.
          </note>
          <note xml:id="i-f27b4978dd7525e7-0">
            Folkpartiets politik visar en starkare bas för det som vi tycker
            är väldigt centralt för människor, nämligen jobben och välfärden.
            Med de exempel som jag nämnde - sänkta arbetsgivaravgifter för
            tjänstesektorn och självfallet en konkurrensneutralitet - får
            man med
          </note>
          <note xml:id="i-f996053e45e93ce8-0">
            Folkpartiets politik en betydligt starkare ekonomi. Vi kan börja
            kämpa oss ur massarbetslösheten. Det blir därmed en starkare ekonomisk
            situation i kommunerna. Jobben där blir tryggare. Vi får en bättre
            kvalitet på omsorg, vård och utbildning. Det blir över huvud taget
            en mera tillförlitlig trygghetssituation för många människor.
            Människor skulle med Folkpartiets politik känna en större tillförsikt
            inför och en större tillit till att de sociala systemen håller
            vad de har lovat. Jag tror att detta är oerhört centralt.
          </note>
          <note xml:id="i-42cfb43989fabd9c-0">
            Många människor är i dag pessimister. De upplever att regeringens
            politik inte håller vad den har lovat. De är väldigt nervösa,
            och jag förstår dem.
          </note>
          <note xml:id="i-1c64c5f38f8e5833-0">
            Folkpartiets politik skulle ge en väsentligt förbättrad situation.
            Det är också därför som jag har försökt att intressera olika regeringsföreträdare
            för att lägga om politiken litet grand i tillväxt- och jobbstimulerande
            riktning. Tyvärr har inte Johan Lönnroth velat bidra till detta.
          </note>
          <note xml:id="i-5cec7452b79c7303-0">
            Anf. 11 JOHAN LÖNNROTH (v) replik
          </note>
          <note xml:id="i-08e3346969b886e4-0">
            Fru talman! Också det här med den ideologiska kontinuiteten förvånar
            mig något. Det råkar vara så att jag ofta befinner mig i närheten
            av ett antal personer som står Anne Wibbles parti nära. De upplever
            det nog så att Folkpartiet har genomgått en ganska dramatisk förändring
            högerut. En gång fanns det en tid då
          </note>
          <note xml:id="i-47688782e3caaa40-0">
            Folkpartiet kallade sig för vänstern. Det fanns en stark vänsterliberalism
            i det här landet som krävde republik och som angrep den gamla
            högerns överhetsstat. Den ser man nu inte mycket av. Så upplever
            de få kvarvarande vänsterliberalerna situationen i dagens svenska
            politik.
          </note>
          <note xml:id="i-c118405485affe5c-0">
            När det gäller detta med upplevelsen av trygghet i den offentliga
            sektorn är jag ute en hel del och träffar folk som jobbar inom
            vården och bl.a. på skolor. Jag antar att också Anne Wibble är
            det. Jag undrar om
          </note>
          <note xml:id="i-1a63deb45e458cb9-0">
            Anne Wibble egentligen klarar av att åka ut på ett daghem, en
            skola eller ett sjukhus och föra det resonemang som hon förde
            alldeles nyss. Det går inte att ge den förklaringen till folk
            som hotas av arbetslöshet.
          </note>
          <note xml:id="i-a3d53376c805e03a-0">
            Så är läget i kommunerna i dag. Man förstår inte hur det kan
            bli en tryggare situation i det här landet om man sparkar ytterligare
            50 000-70 000 anställda i kommuner och landsting. Det är obegripligt.
            Anne
          </note>
          <note xml:id="i-8e5b16aacfa37250-0">
            Wibble har fortfarande inte svarat på frågan: Varför vill ni
            inte ge den offentliga sektorn samma villkor som den privata tjänstesektorn?
          </note>
          <note xml:id="i-7367e5e21c7eab8f-0">
            Anf. 12 ROY OTTOSSON (mp)
          </note>
          <note xml:id="i-24aab2ed0806ad7e-0">
            Fru talman! Ett flertal landsting rapporterar nu att vårdköerna
            återigen växer, och det är risk att vårdgarantin inte kan uppfyllas.
            Från kommunerna har det i dagarna kommit alarmerande rapporter
            om snabbt växande köer till de barnpsykiatriska klinikerna.
          </note>
          <note xml:id="i-61e79cc9d03a24b9-0">
            Det här är några allvarliga signaler som vi måste lyssna till,
            oroas över och ta på blodigaste allvar. De är tecken på att statens
            sparande nu har börjat drabba välfärdssamhällets kärna. De är
            tecken på att staten inte i alla delar sparar på rätt sätt och
            på rätt ställe.
          </note>
          <note xml:id="i-bd52417893dacc94-0">
            Vi i Miljöpartiet de gröna kritiserade kompletteringspropositionen
            när den kom i april för att den innebar betydande neddragningar
            på kommunsektorn, sammantaget beräknade till 9 miljarder kronor.
            Detta slår mot välfärdens kärna; t.ex. på vården, omsorgen och
            skolan. Vi i Miljöpartiet pekade på andra möjligheter till besparingar:
            militärt försvar, motorvägar, bidrag och ersättningar till relativt
            välbeställda personer och företag.
          </note>
          <note xml:id="i-508023ed1ec053ee-0">
            Tyvärr måste jag nu upprepa min kritik. Finansutskottets majoritet
            har i allt godtagit den del av statens budgetförstärkningar som
            medför försämrade förhållanden för kommunsektorn och som därmed
            slår rakt mot välfärdens innersta och viktigaste delar. Det är
            en obepriplig politik med tanke på att den leder till ökad arbetslöshet
            och omfattande kostnader för staten.
          </note>
          <note xml:id="i-79979cccf10a45e1-0">
            Nettobesparingen blir i slutändan mycket liten, och på lång sikt
            kan detta leda till sämre ekonomi på grund av att människor varaktigt
            ställs utanför arbetsmarknaden.
          </note>
          <note xml:id="i-33eb47b4b1187c36-0">
            Jag tog upp den här kritiken i riksdagsdebatten i går om kommunerna
            men fick då inget som helst bemötande eller svar från regeringspartiet.
            Kritiken mot nedrustningen och urholkningen av välfärdens själva
            kärnområden bemöttes med största möjliga tystnad. Har socialdemokraterna
            något att säga till svenska folket och alla dem som drabbas i
            dag?
          </note>
          <note xml:id="i-89d0eaf756d95d79-0">
            Vi i Miljöpartiet de gröna är övertygade om att
          </note>
          <note xml:id="i-82419f2939a25483-0">
            Sverige som stat och nation snart kan ta sig ur sina enorma ekonomiska
            problem. Men med ett budgetunderskott som omfattar nästan en fjärdedel
            av statens samlade utgifter, med långa räntor som på grund av
            internationellt misstroende ligger mer än 4 procentenheter högre
            än omvärldens, och med en kolossal statsskuld vars räntekostnader
            överstiger vad barnbidraget, ålderspensionen och sjukpenningen
            kostar sammantaget krävs det många, både radikala och långtgående,
            åtgärder.
          </note>
          <note xml:id="i-5128a5e1bc69cc90-0">
            I det läget kan man inte, som Vänsterpartiet nu föreslår, slå
            sig till ro och låta utgifterna återigen börja växa. Men man kan
            inte heller, som Moderaterna kräver, spara så hårt att välfärden
            helt enkelt sparas bort.
          </note>
          <note xml:id="i-eed2aecd01b3e9ee-0">
            Fru talman! Målen i den ekonomiska politiken är inte ekonomiska.
            Det är inte BNP-talet, inflationssiffran, ränteprocenten eller
            skuldkvoten som är målen.
          </note>
          <note xml:id="i-7a44c42b579cf0a3-0">
            Målen måste i stället handla om livskvalitet, social rättvisa,
            låg arbetslöshet och en miljömässigt långsiktigt hållbar utveckling.
          </note>
          <note xml:id="i-9061dd31fef23482-0">
            De ekonomiska nyckeltalen är viktiga som delar i en större verklighet.
            Det sätt på vilket ekonomin hanteras och hur den utvecklas har
            stora, ibland enorma återverkningar på resten av verkligheten.
            Men verkligheten, samhället och livet kan aldrig reduceras till
            ekonomi.
          </note>
          <note xml:id="i-5a78d94e38c71e0b-0">
            I måndags kunde finansministern presentera Sveriges första konvergensprogram,
            dvs. den ekonomiska rapporten till EU-kommissionen och rådet enligt
            kraven i Maastrichtfördraget. Jag hade helst sett att Sverige
            hade stannat utanför EU och Maastrichtfördraget men svenska folket
            ville ju annorlunda i folkomröstningen i höstas.
          </note>
          <note xml:id="i-4d46a79e0b8f6f00-0">
            Folkomröstningen skall respekteras, och följden är bl.a. att
            nödvändigheten av ett konvergensprogram har uppstått. Regeringen
            inbjöd alla oppositionspartier att delta i ett samarbete om konvergensprogrammet
            i våras.
          </note>
          <note xml:id="i-e0b3aba62ce2e4e3-0">
            Vi har från Miljöpartiets sida gått in för att arbeta för att
            vidga det programmet till en bred ekonomiskpolitisk programförklaring,
            så att det inte bara handlar om de fem snäva kriterier som ingår
            i Maastrichtfördraget. Vi ser den rapporten som ett utmärkt tillfälle
            att demonstrera en bredare politisk enighet kring saneringen av
            statsfinanserna - den avgörande frågan för att återvinna omvärldens
            förtroende för svensk ekonomi.
          </note>
          <note xml:id="i-804df5f3c9d3545c-0">
            De fem konvergenskraven om prisökningstakt, statsunderskott,
            statsskuld, räntenivå och valutastabilitet måste kompletteras
            med åtminstone två ytterligare krav om lägre arbetslöshet och
            bättre miljö. Den ensidiga tanken att åstadkomma en snabb ekonomisk
            tillväxt måste ersättas med ett mer verklighetsnära synsätt. Det
            gäller i stället att åstadkomma en långsiktigt hållbar ekonomisk
            utveckling, med starkt uttalade sociala och miljömässiga mål.
          </note>
          <note xml:id="i-fc63c18026c1e73e-0">
            Slutligen, men inte minst, har det för vår del gällt att göra
            klart för EU:s kommission och råd att Sverige inte har fattat
            beslut om att gå in i den ekonomiska och monetära unionen, EMU.
            Folkomröstningen i höstas gällde inte EMU. När Sverige har klarat
            konvergenskriterierna kan EU-rådet besluta att vi får gå med,
            men det är Sveriges riksdag som skall avgöra om vi gör det eller
            ej. Helst skulle vi se att det sker efter en folkomröstning.
          </note>
          <note xml:id="i-15d050cc0987a11e-0">
            Allt detta - med undantag av folkomröstningskravet och en del
            annat - har vi efter förhandlingar med regeringen fått med i konvergensprogrammet.
            Vi har därför kunnat ställa oss bakom det.
          </note>
          <note xml:id="i-56ea548a73684db8-0">
            Jag vill därmed svara på Johan Lönnroths fråga om vad vi har
            fått med. Han kan jämföra det utkast som vi såg i förra veckan
            med det som blev resultatet i måndags. Det är många betydande
            skillnader i skrivningarna. Vi har lyckats jämställa sysselsättningsmålet
            och miljömålet med de andra fem konvergenskriterierna för Sveriges
            del, och det är mycket viktigt.
          </note>
          <note xml:id="i-6449d3f900622fe8-0">
            Det är utmärkt att även Centerpartiet och kds har ställt sig
            bakom programmet. Jag beklagar att Vänsterpartiet inte klarar
            det - det beror väl på att man inte är beredd att spara och förstärka
            statens budget lika mycket.
          </note>
          <note xml:id="i-f8ea232ee1c5d46f-0">
            Det hade emellertid varit ännu bättre om konvergensprogrammet
            i sig diskuterades och beslutades av riksdagen. Så är inte fallet,
            utan det är nu regeringen själv som fattar beslutet. Det beklagar
            jag.
          </note>
          <note xml:id="i-2fefbcce9aa345c1-0">
            Jag vill också beklaga att regeringen inte var beredd att gå
            in i seriösa diskussioner tidigare när det gällde kompletteringspropositionen.
            Då hade vi med största sannolikhet haft en betydligt bättre ekonomisk
            politik att ta ställning till i dag.
          </note>
          <note xml:id="i-cf80cbc22eeb9e1c-0">
            Från Miljöpartiets sida har vi inte mindre än 33
          </note>
          <note xml:id="i-797f8e975a3a5742-0">
            olika reservationer fogade till betänkandet. Hade vi vunnit gehör
            för den politik som nu redovisas i konvergensprogrammet också
            i detta betänkande från finansutskottet, hade reservationerna
            naturligtvis blivit betydligt färre.
          </note>
          <note xml:id="i-83cc1d6f335f9c12-0">
            Vi anser att besparingarna som nu görs slår alltför hårt mot
            socialt utsatta grupper, låginkomsttagare, uhjälp, vård, omsorg,
            skola och miljöarbetet. I stället borde betydligt större besparingar
            göras på det militära försvaret, på motorvägsbyggen, på bidrag
            i olika former till relativt välbeställda personer och företag.
          </note>
          <note xml:id="i-379e0ff65406f468-0">
            Vi i Miljöpartiet föreslår på det sättet att ytterligare 8
          </note>
          <note xml:id="i-497664b655573657-0">
            miljarder kronor tas hem i besparingar under budgetåret 1995/96.
          </note>
          <note xml:id="i-b98d9b108fdea5f7-0">
            Dessutom klarar vi av att sänka både arbetsgivaravgifterna och
            matmomsen. Det bekostar vi i huvudsak genom höjda miljö- och energiskatter.
            Det ingår alltså i en skatteväxling. Nettoförbättringen jämfört
            med regeringens budgetförslag är 5 miljarder kronor i vårt förslag.
          </note>
          <note xml:id="i-c81355f7c9d12252-0">
            Skälen till att vi går längre i budgetsaneringen än regeringen
            och majoriteten här i riksdagen är flera.
          </note>
          <note xml:id="i-5830d40fa367a67f-0">
            För det första gör vi inte en lika optimistisk bedömning av den
            inhemska konsumtionens utveckling.
          </note>
          <note xml:id="i-24378974c896d2f0-0">
            Vi tror att sparandet kommer att fortsätta att vara högt. Människorna
            kan inte, som förr, lita lika mycket på farbror staten som ekonomisk
            garant på ålderns höst, när man får barn eller när man blir sjuk
            eller arbetslös. Samtidigt tenderar boendet att bli dyrare, beroende
            både på det höga ränteläget och på neddragningar av olika subventioner.
            Med fortsatt högt sparande blir det också en lägre inhemsk konsumtion
            och en långsammare ekonomisk återhämtning.
          </note>
          <note xml:id="i-40e710834e899a61-0">
            För det andra vill vi ha en bättre säkerhetsmarginal, eftersom
            nästa lågkonjunktur sannolikt väntar om hörnet. Regeringen, liksom
            majoriteten i riksdagen, har räknat på en långsiktig trend utan
            konjunkturer -
          </note>
          <note xml:id="i-1cd807cfe477adb9-0">
            vilket i sig kan ha en viss poäng. Men risken är uppenbart den
            att man därigenom skapar en alltför optimistisk bild.
          </note>
          <note xml:id="i-14638f3b2b32c116-0">
            För det tredje bör budgetsaneringen gå så snabbt som möjligt
            för att på så sätt minska de sammanlagda förlusterna för stat
            och samhälle så mycket som möjligt. De beror på att räntorna på
            statsskulden ökar och äter oss ur boet. Det beror också på att
            omvärldens misstroende ger alltför höga räntor och svag valuta.
          </note>
          <note xml:id="i-39aa6c025888d2dd-0">
            Vi framförde den här kritiken redan i januari, då regeringen
            lade fram sin ursprungliga finansplan och budgetpropositionen
            för 1995/96. Kompletteringspropositionen innebar betydande förbättringar,
            genom att en rad förstärkningar i budgeten tidigarelades och kompletterades
            med nya. I vårt motförslag till regeringens förslag i januari
            krävde vi en nettobudgetförstärkning på ytterligare 10 miljarder,
            men nu kan vi alltså nöja oss med 5 miljarder.
          </note>
          <note xml:id="i-970039f252d099e2-0">
            I konvergensprogrammet slås dessutom fast att budgetförstärkningar
            på totalt 16 miljarder för åren
          </note>
          <note xml:id="i-c71616c6ecf61368-0">
            1997 och 1998 måste göras för att få budgeten i balans. Därtill
            utlovas en minskning av statsskulden med
          </note>
          <note xml:id="i-2b282f74e2b630fe-0">
            50 miljarder genom utförsäljning av bl.a. Securum och Retriva.
            Genom dessa åtgärder har regeringen stegvis närmat sig våra bedömningar
            och våra krav på budgetförstärkningar. Det är också själva grundförutsättningen
            för att vi har kunnat enas med regeringen i konvergensprogrammet.
          </note>
          <note xml:id="i-ae288334ca1ac92e-0">
            Fru talman! Jag skall nu gå in på några särskilt viktiga förslag
            där vi har reserverat oss till betänkandet.
          </note>
          <note xml:id="i-cae6eb1e1baea5a8-0">
            Vi har sagt bestämt nej till sänkningen av ersättningsnivån i
            arbetslöshetsförsäkringen, föräldraförsäkringen och sjukpenningen
            till 75 %. Vi anser att ersättningsnivån 80 % skall bibehållas
            för de första
          </note>
          <note xml:id="i-2883b188219c5603-0">
            144 000 kr som man tjänar. För den eventuella del av inkomsten
            som överstiger 144 000 kr föreslår vi att ersättningen sänks till
            hälften, dvs. 40 %. Det betyder att vi sparar mer på dem som tjänar
            mer och minskar trycket på låginkomsttagarna. Med hänsyn till
            statens dåliga finanser anser vi att det inte längre är rimligt
            att bibehålla de förmånliga villkoren för medel- och höginkomsttagarna.
            Med hänsyn till rimliga krav på social rättvisa, risken för ökade
            kostnader i socialbidragssystemet och risken för att ytterligare
            strypa den inhemska konsumtionen, anser vi att låginkomsttagarna
            måste undantas från besparingar i socialförsäkringssystemet.
          </note>
          <note xml:id="i-6700d3a59f4aeee4-0">
            Det här ger en större besparing för staten än en generell sänkning
            till 75 %, dvs. ytterligare ungefär 2
          </note>
          <note xml:id="i-f67a7c411a948b41-0">
            miljarder kronor.
          </note>
          <note xml:id="i-f01afad27f63c9a0-0">
            Jag noterar med viss besvikelse att inget annat parti ännu har
            stött det här kravet, men vi hoppas fortfarande att insikten om
            nödvändigheten av den här typen av besparingar kommer snart. Vi
            kan inte fortsätta att sänka generellt.
          </note>
          <note xml:id="i-0fbf407e18ef6805-0">
            Fru talman! Vi i De gröna kräver nu en sänkning av arbetsgivaravgifterna
            med 3,5 procentenheter för nästa budgetår och samtidigt att kommunerna
            får behålla sina minskade kostnader till följd av detta. Det motsvarar
            med god marginal vad höjningen av egenavgifterna kostar kommunsektorn.
          </note>
          <note xml:id="i-a9e718322706178b-0">
            Sänkningen av arbetsgivaravgifterna gynnar också bl.a. återvinningsindustri,
            tjänstesektorn och soluppgångsbranscher som miljö- och informationsteknologi.
            Detta är en viktig del i en grön politik för en långsiktigt hållbar
            utveckling och flera jobb. En sådan utveckling förbättrar också
            skatteunderlaget och bidrar därmed till en bibehållen välfärdsstat
            på sikt.
          </note>
          <note xml:id="i-0d704f67362ca613-0">
            Företagande gynnas på ett långsiktigt hållbart sätt.
          </note>
          <note xml:id="i-b529adda43a9a897-0">
            Arbetslösheten måste bekämpas mer aktivt. Vi anser inte att det
            är acceptabelt med de fortsatt höga arbetslöshetsnivåer som majoriteten
            förutspår för resten av seklet. Skatteväxlingen, dvs. att arbetsgivaravgifter
            byts ut mot skatter på energi och miljö, ger nya, riktiga jobb.
            Vi kräver också sänkt normalarbetstid till 37 timmar per vecka
            i ett första steg. I nästa steg om några år bör en ytterligare
            sänkning till 35
          </note>
          <note xml:id="i-18675f00155d408d-0">
            timmar genomföras. Det här ger också åtskilliga nya jobb, främst
            på kortare sikt. Det är också en viktig och nu alltmer efterlängtad
            reform för ökad social rättvisa.
          </note>
          <note xml:id="i-70fd1f359bed877f-0">
            Allt fler ekonomiska bedömare instämmer numera med oss om att
            de återkommande oroligheterna på penning- och valutamarknaden
            bidrar till att hålla uppe räntenivån och hålla nere kronkursen.
            Betydelsen och omfattningen av dessa spekulativa penningplaceringar
            illustreras av det faktum att 90 % av de pengar som passerar den
            svenska gränsen inte har med handel att göra. Dessa bristfälligt
            fungerande marknader medför ökade kostnader för företag, enskilda
            och den offentliga sektorn. Det finns mycket starka skäl att snabbt
            se över hur penning- och valutamarknaden kan fås att fungera på
            ett för hela samhällsekonomin bättre sätt. Vi har därför krävt
            att regeringen skyndsamt tillkallar en parlamentariskt sammansatt
            kommission, som får till uppgift att se över penning- och valutamarknadens
            funktionssätt i syfte att i ett internationellt sammanhang få
            fram en bättre genomlysning och bättre spelregler än vad som nu
            gäller.
          </note>
          <note xml:id="i-269f68497dc8a5e0-0">
            Det är med stor besvikelse jag tvingas notera att alla partier
            utom Vänsterpartiet avvisar det här förslaget. Samtidigt erkänner
            dock majoriteten här i riksdagen att det verkligen är ett problem,
            vilket i och för sig är en framgång jämfört med tidigare debatter
            under året. Men varför då inte inse att vi också måste göra något
            åt problemet? Majoritetens passiva hållning gentemot penning-
            och valutamarknadens härjningar i det svenska samhället är inte
            särskilt klädsam.
          </note>
          <note xml:id="i-e6d40c3ddc921e2f-0">
            Jag är för min del övertygad om att majoriteten av svenska folket
            har en annan uppfattning än majoriteten här i riksdagen i dag.
          </note>
          <note xml:id="i-cb0b5ae8261dc0c8-0">
            Jag kan bara vädja till regeringen: Tillsätt en kommitté eller
            en annan typ av utredning för att se över spelreglerna på penning-
            och valutamarknaden.
          </note>
          <note xml:id="i-a6131cb692eaf991-0">
            Ta upp frågeställningarna i EU-samarbetet, i FN och i andra internationella
            sammanhang. Göran Persson behöver inte skämmas eller känna sig
            ensam om han vågar ta upp de här frågorna. Det här är något som
            diskuteras alltmer internationellt.
          </note>
          <note xml:id="i-e6fdec0c72fc7fbc-0">
            Fru talman! Det finns mycket i övrigt att tillägga.
          </note>
          <note xml:id="i-c9c3b02d21666991-0">
            En del kommer mina partivänner att ta upp i den följande debatten;
            annat får vi återkomma till vid senare tillfällen.
          </note>
          <note xml:id="i-1f47a48131302a31-0">
            Vi står naturligtvis bakom alla reservationer till betänkandet
            med mig som undertecknare, men jag yrkar särskilt bifall till
            reservationerna 3, 7 och 137.
          </note>
          <note xml:id="i-920d79293e8c1ebb-0">
            Anf. 13 JOHAN LÖNNROTH (v) replik
          </note>
          <note xml:id="i-bcc21e1403d091f0-0">
            Fru talman! Roy Ottosson säger att vi vänsterpartister vill slå
            oss till ro och låta utgifterna öka, men det var väl ändå litet
            magstarkt. Vi har ju nu varit överens med regeringen om saneringsåtgärder.
            När det gäller själva omslutningen är vi överens med regeringen
            om saneringsåtgärder på totalt 114 miljarder kronor.
          </note>
          <note xml:id="i-8019fb583146f1c3-0">
            Det är riktigt att vi sedan sade nej till att skvätta ut
          </note>
          <note xml:id="i-e74d26eec795a74e-0">
            5 miljarder till RAS, men det var faktiskt utgifter. Vi har också
            sagt nej till de ytterligare 4 miljarder netto som ligger i kompletteringspropositionen.
            Jag tycker faktiskt, Roy Ottosson, att det är litet väl häftigt
            att säga att vi i och med det har släppt det här med utgiftsökningen.
            Även med Vänsterpartiets politik minskar faktiskt de offentliga
            utgifterna.
          </note>
          <note xml:id="i-11745d7966f96522-0">
            Min fråga till Roy Ottosson gällde vilka nya skrivningar om miljön
            det finns i konvergensprogrammet som alltså inte finns i andra
            regeringsdokument och uttalanden. Det var det min fråga gällde.
          </note>
          <note xml:id="i-55570836cdd9f86c-0">
            Naturligtvis är regeringen inte korkad - det är klart att den
            inte skrev in det här med miljön från början, det måste den ju
            på något sätt ha att kunna bjuda på. Men frågan gäller: Vad är
            det som är nytt?
          </note>
          <note xml:id="i-56bcf3b2912b195e-0">
            Till sist vill jag, angående det här med att miljömålet likställs,
            be Roy Ottosson beskriva en konkret situation där han tror att
            miljömålet skall kunna gå före de övriga konvergenskriterierna.
          </note>
          <note xml:id="i-06eedeaed0042a59-0">
            Anf. 14 ROY OTTOSSON (mp) replik
          </note>
          <note xml:id="i-309228ba76d70173-0">
            Fru talman! Johan Lönnroth uppehåller sig vid historia när det
            gäller budgetförstärkningarna. Jag tycker att Vänsterpartiet har
            gjort ett bra jobb under hösten, men faktum är att ni nu inte
            följer med på fortsättningen utan säger att det får räcka. Det
            är faktiskt innebörden av de förslag ni har lagt fram på senare
            tid.
          </note>
          <note xml:id="i-f764a55e963d67b7-0">
            Det är nog också huvudorsaken till att ni inte ställer upp på
            det här konvergensprogrammet, som jag nog tror att Johan Lönnroth
            egentligen skulle vilja stödja i övrigt.
          </note>
          <note xml:id="i-ec40441b1e99ce49-0">
            När det gäller frågan om nya skrivningar om miljö i konvergensprogrammet
            kan Johan Lönnroth jämföra skrivningarna från förra veckan med
            dem som preciserades i måndags. Han kommer då att finna att det
            är många ändrade skrivningar om detta.
          </note>
          <note xml:id="i-d9a1a81d2765cbb3-0">
            Att likställa sysselsättningsmålet och miljömålet med de fem
            konvergenskriterierna från Maastrichtfördraget blir intressant
            först i det sammanhanget när Sveriges riksdag skall bedöma om
            vi skall gå med i EMU eller inte, och förhoppningsvis också få
            fram en folkomröstning om det. Likställdhet innebär naturligtvis
            inte att miljömålet kan gå före de andra kraven, utan vi skall
            försöka klara alla de här kraven samtidigt. Det är ju det som
            är svårigheten.
          </note>
          <note xml:id="i-d8a944abfb855dbe-0">
            Från Miljöpartiets sida anser vi att vi inte skall gå med i EMU.
            Vi tror att det skulle vara förödande för
          </note>
          <note xml:id="i-b9699d38bc49fe4a-0">
            Sverige på längre sikt. Vi är också övertygade om att bara det
            här behandlas på ett bra sätt i fortsättningen så kommer vi inte
            heller att gå med. Det kommer nämligen att visa sig att vi klarar
            bl.a. sysselsättningsoch miljömålen bättre om vi stannar utanför.
          </note>
          <note xml:id="i-c34703225bed3824-0">
            Anf. 15 JOHAN LÖNNROTH (v) replik
          </note>
          <note xml:id="i-e0d974229954233e-0">
            Fru talman! Återigen vill jag säga till Roy Ottosson att jag
            inte har förnekat att det blev nya skrivningar jämfört med det
            utkast vi fick titta på i början av den här förhandlingsprocessen.
            Men frågan gäller alltså fortfarande vad det är i dessa skrivningar
            som inte regeringen i andra sammanhang redan har uttalat.
          </note>
          <note xml:id="i-9e20b1accdf4499a-0">
            Sedan är det fel, Roy Ottosson, att vi säger nej till konvergensprogrammet
            därför att vi inte är för en budgetsanering. Det ställningstagandet
            går i grunden ut på att vi är motståndare till hela EMU-processen
            med Maastrichtfördragets skrivningar om inflationsbekämpningens
            överhöghet osv.
          </note>
          <note xml:id="i-e19d688fcaf06876-0">
            Det förvånar mig utomordentligt mycket att det
          </note>
          <note xml:id="i-27c77114df930477-0">
            EU-kritiska Miljöpartiet ställer upp på hela detta koncept, som
            ju faktiskt innebär att man ansluter sig till något som jag skulle
            vilja kalla för en konstitutionell monetarism. Det handlar om
            en mycket bestämd ideologisk ekonomisk-politisk inställning, där
            man i princip säger att inflationsbekämpning är överordnat inte
            bara bekämpningen av arbetslösheten utan också bekämpningen av
            miljöskulden.
          </note>
          <note xml:id="i-123f87ab0f7668c5-0">
            Anf. 16 ROY OTTOSSON (mp) replik
          </note>
          <note xml:id="i-321c935bdc6d9c60-0">
            Fru talman! Regeringen har faktiskt inte i andra sammanhang uttalat
            att man skall likställa miljömålet med konvergenskriterierna.
            Detta är första gången det sker, och det är väldigt viktigt -
            dels för att inte inflationsmålet skall bli överordnat de andra
            målen, dels för att bredda synsättet beträffande ekonomins målsättning
            och ekonomisk tillväxt.
          </note>
          <note xml:id="i-ec6dd778ca9350c9-0">
            Vi har i konvergensprogrammet ändrat jämfört med ursprungstexterna
            just när det gäller inriktningen på den ekonomiska tillväxten
            så att det handlar om en långsiktigt hållbar utveckling där man
            tar ansvar -
          </note>
          <note xml:id="i-21f5a442217725f4-0">
            socialt ansvar, ansvar för sysselsättningen och ansvar för miljön.
          </note>
          <note xml:id="i-534e5c2a515d61eb-0">
            Det är detta Sverige har att följa nu. Det är Sveriges riksdag
            som bestämmer om detta, och det är oerhört viktigt att vi står
            fast vid det och inte gör det som
          </note>
          <note xml:id="i-11aa3831f55f970d-0">
            Johan Lönnroth nu är inne på: lägga sig platt för EU, sätta sig
            bredvid och bara gnälla, i stället för att försöka påverka beslutsprocessen
            - här i Sverige, här i riksdagen och också i diskussionerna med
            kommission och råd.
          </note>
          <note xml:id="i-3b3df6f1e4db6a32-0">
            Det är oerhört viktigt att Sverige driver ett bra konvergensprogram,
            bra från vår synpunkt. Annars kan Johan Lönnroths farhågor besannas.
            Men om man ställer sig bredvid lämnar man rummet fritt för de
            andra att bestämma.
          </note>
          <note xml:id="i-c64fced9cafb8662-0">
            Anf. 17 MATS ODELL (kds)
          </note>
          <note xml:id="i-6d7b8cb4cee52302-0">
            Fru talman! Göran Perssons slips har ju i ett omfattande och
            minnesvärt inslag i Aktuellt häromkvällen getts en viktig roll
            i svensk ekonomis utveckling.
          </note>
          <note xml:id="i-48a4c17154469b72-0">
            Låt mig först göra det glädjande konstaterandet att
          </note>
          <note xml:id="i-849a4330cb5f5837-0">
            Göran Persson här i dag bär en helt ny slips - det bådar gott,
            enligt det s.k. slipskriteriet. Låt oss konstatera, fru talman,
            att hushållssparandet uppenbarligen har börjat minska.
          </note>
          <note xml:id="i-e6400319dd43b0d7-0">
            Jag antar också att finansministern redan har börjat välja bland
            de tillväxtbefrämjande åtgärder inför höstens tillväxtproposition
            som vi kristdemokrater har lagt fram i vår motion i denna kammare.
          </note>
          <note xml:id="i-aea5eeb1b0ea9931-0">
            Fru talman! Vi kristdemokrater har länge förordat en nationell
            samling omkring den ekonomiska politiken. Vi tror att det fordras
            ett program med en bred förankring i riksdagen och hos svenska
            folket för att ta Sverige ur den ekonomiska krisen. Detta var
            för oss den allra viktigaste grunden för att vara med och förhandla
            fram ett så bra konvergensprogram som över huvud taget var möjligt.
            Vi tror inte heller att våra väljare och sympatisörer vill vänta
            med att få ned räntan och arbetslösheten till efter 1998 års val,
            när vi ånyo har chansen att ta tillbaka regeringsmakten och föra
            en helt ny politik. Vi tror att de tycker att det är bra att detta
            arbete bedrivs på så bred front som möjligt redan nu.
          </note>
          <note xml:id="i-1a3e57c2faba474c-0">
            Konvergensprogrammet är ett mycket viktigt nationellt dokument
            som har en avgörande betydelse för
          </note>
          <note xml:id="i-0e6c5b91fef42327-0">
            Sveriges möjligheter att väsentligt och varaktigt få ned räntan,
            stabilisera vår svenska krona och därmed få ned arbetslösheten
            och få fart på hela Sverige igen.
          </note>
          <note xml:id="i-b728d03dab77c214-0">
            Vi kristdemokrater har dock inte ställt upp för att hjälpa regeringen
            i första hand. Vi har ställt upp för
          </note>
          <note xml:id="i-a3e4b724e57e85f0-0">
            Sveriges konvergensprogram. Vi vill få fart på svenska småföretag
            nu, vi vill se till att våra arbetslösa kommer i jobb så fort
            som någonsin är möjligt och att
          </note>
          <note xml:id="i-4c4d62f440a3647b-0">
            Sverige klarar kriterierna om lågt budgetunderskott, låg skuldsättning,
            låg inflation, låg ränta och stabil valuta. När vi har klarat
            detta är Sverige på fötter igen, och då har vi också en reell
            valfrihet inför beslutet om ett svenskt deltagande i EMU:s tredje
            fas.
          </note>
          <note xml:id="i-5a7766929d0c3ffa-0">
            Fru talman! Anne Wibble frågade hur jag kan vara både för och
            emot kompletteringspropositionen. Hur klarar Mats Odell denna
            akrobatik? frågade Anne
          </note>
          <note xml:id="i-13b52654f173bf56-0">
            Wibble. Ja, den akrobatiken är inte mer avancerad än att Anne
            Wibble själv till ganska nyligen trodde sig om att klara det konststycket.
            Det skulle vara möjligt bara Göran Persson hade orkat precisera
            de 16 miljarderna och de tillväxtfrämjande åtgärderna.
          </note>
          <note xml:id="i-805cffaa99bff0cc-0">
            Vi betraktar kompletteringspropositionen som ett politiskt faktum.
            Den kommer i dag att klubbas igenom i denna kammare - det är ett
            faktum, låt vara att det är beklagligt. Det som möjligtvis skiljer
            kristdemokrater från folkpartister och moderater när det gäller
            konvergensprogrammet är att vi nu säger nej till att binda upp
            oss för ett svenskt deltagande i EU:s monetära union. Vi anser
            att Sverige skall göra allt för att uppfylla konvergenskriterierna,
            och därefter skall
          </note>
          <note xml:id="i-315e4555e04f865c-0">
            Sveriges riksdag ta ställning till frågan. Vi vet att ekonomkåren
            i dag är delad i fråga om svenskt deltagande i EU:s monetära union.
            Vi beklagar självklart att regeringen inte orkade med de preciseringar
            som både Anne Wibble och jag har efterlyst i förhandlingarna.
          </note>
          <note xml:id="i-263cbd5a0b994096-0">
            Vi kristdemokrater har som bekant många synpunkter på regeringens
            kompletteringsproposition. Vi står bakom inte mindre än 33 reservationer
            till finansutskottets betänkande nr 20. De gäller inte minst bristen
            på fördelningspolitiskt riktiga besparingar och avsaknaden av
            konkreta tillväxtfrämjande åtgärder. Vi och många konjunkturbedömare
            ifrågasatta dessutom flera av de antaganden och prognoser som
            förslaget bygger på. Men glädjande nog har regeringen nu tänkt
            om i vissa avseenden.
          </note>
          <note xml:id="i-d518c1e3726475ae-0">
            Det gäller bl.a. att man i konvergensprogrammet säger att statsskulden
            skall stabiliseras till 1996 och att underskottet i de offentliga
            finanserna skall vara eliminerat till 1998. Därmed mister ju prognoserna
            en del av sin faktiska betydelse. Sparbetinget blir med de här
            fastlåsta budgetpolitiska målen mer en restpost som följer av
            den faktiska ekonomiska utvecklingen.
          </note>
          <note xml:id="i-852bf4129a1f2d38-0">
            Med dagens nyckeltal krävs ytterligare 16 miljarder i besparingar.
            Detta är ett sjumilakliv från kompletteringspropositionens bedömning
            att det budgetförstärkningsprogrammet var tillräckligt.
          </note>
          <note xml:id="i-05e7a50027825926-0">
            Vi beklagar som sagt att regeringen inte orkade med preciseringen
            av förstärkningarna och de tillväxtfrämjande åtgärderna, som ju
            är viktiga hinder för att snabbare få i gång tillväxt och sysselsättning.
            Men regeringen har genom det framlagda konvergensprogrammet i
            många delar faktiskt närmat sig den kristdemokratiska ekonomiska
            politiken, även om konkretiseringarna fortfarande återstår. Jag
            förutsätter att regeringen kommer att samråda med de partier som
            står bakom konvergensprogramet inför preciseringen av de tillkommande
            budgetförstärkningarna och de uppföljningar halvårsvis av den
            ekonomiska utvecklingen som aviseras i programmet.
          </note>
          <note xml:id="i-9c085d7423722abb-0">
            Ett första viktigt steg är nu taget för en mer förtroendeskapande
            samling kring svensk ekonomisk politik. Men vi kristdemokrater
            beklagar att en ännu bredare samling ännu inte har kunnat nås.
          </note>
          <note xml:id="i-9212d8e12fb88468-0">
            Nästa steg, och en möjlighet för regeringen att visa att man
            också i konkret politik vill gå mot en betydligt kraftfullare
            tillväxt i företagande och sysselsättning än hittills, är den
            proposition för tillväxt som skall läggas fram i höst.
          </note>
          <note xml:id="i-d25aca7b4276c1b5-0">
            Socialdemokraterna gick ju till val på att snabbt och offensivt
            pressa ned arbetslösheten. Men det blev ju inte riktigt så. Det
            blev inte en halverad arbetslöshet till 1995. Det blev inga 110
            000 nya arbetstillfällen när regeringen tryckte på RAS-knappen.
            Det blev snarare den pyttelilla tumme på ca 8 000 beslutade jobb
            när RAS-butiken stängde den sista maj. Det var precis det som
            jag och andra företrädare för oppositionen förutspådde för några
            månader sedan här i kammaren.
          </note>
          <note xml:id="i-c1e9654d580f9983-0">
            Jag tycker faktiskt att det vore klädsamt att kalla ett misslyckande
            för ett misslyckande. Det vore också klokt att lära av misstagen
            - de finns numera dokumenterade i kompletteringspropositionen
            och konvergensprogrammet i form av en fortsatt mycket hög arbetslöshet,
            en arbetslöshet på hög europeisk nivå, ända in på 2000-talet.
            Så kan vi inte ha det.
          </note>
          <note xml:id="i-dfb54d1f3feebe4f-0">
            Jag utgår från att de åtgärder som kommer att föreslås i tillväxtpropositionen
            inte bygger på en budgetfinansierad sysselsättningspolitik av
            gammal traditionell RAS-karaktär. Det har Sverige inte råd med.
          </note>
          <note xml:id="i-717b0cb2f56d8f08-0">
            Nu måste vi våga gå till roten med de hinder som finns för att
            tiotusentals enskilda företagare skall våga satsa, skall våga
            nyanställa och investera. Då handlar det faktiskt också om arbetsrätten
            och om att återställa återställarna från uppgörelserna med Vänsterpartiet.
          </note>
          <note xml:id="i-6d2e9070b90868bf-0">
            Detta krävs om Sverige skall ta sig ur det arbetslöshetens stålbad
            som Kjell-Olof Feldt varnade för redan
          </note>
          <note xml:id="i-aab6d24b11976591-0">
            1990.
          </note>
          <note xml:id="i-ebd41e56f9bffbf5-0">
            Politiken måste nu inriktas både på en effektiv och fördelningspolitiskt
            riktig sanering av statsfinanserna och på genomförande av ett
            program för tillväxt och nya, expanderande företag, som ger nya
            jobb. Vi kristdemokrater föreslår i vår motion besparingar som
            tillsammans med dem vi föreslog i vår motion i januari innebär
            en förstärkning med ungefär 10,7 miljarder kronor i förhållande
            till regeringens förslag 1998.
          </note>
          <note xml:id="i-d3745a835fdcdd88-0">
            Vi förordar också en politik som syftar till att 50 000
          </note>
          <note xml:id="i-cff9115160efe000-0">
            nya företag skall komma till stånd under de närmaste åren. En
            betydande del av dem räknar vi med skall komma inom tjänstesektorn.
            För att minska skattekilarna och underlätta för en expansion på
            det här området föreslår vi en radikal sänkning av tjänstemomsen
            från 25 till 12 %. Tillsammans med en rad andra förslag på skatteområdet,
            strategiska skattesänkningar på arbete, företagande och sparande,
            reformerad arbetsrätt och införande av ett permanent riskkapitalavdrag
            kan detta lägga grunden till en rejäl förnyelse av företagande
            och investeringar.
          </note>
          <note xml:id="i-e245d83e83ddb884-0">
            Fru talman! Vi kristdemokrater anser att det inte finns utrymme
            för ytterligare besparingar inom vård och äldreomsorg, när utgiftstaket
            nu definitivt skall skruvas fast över statlig, kommunal och landstingskommunal
            verksamhet.
          </note>
          <note xml:id="i-5f335541f32900c2-0">
            Johan Lönnroth sade tidigare i en replik till Anne
          </note>
          <note xml:id="i-238dfe30c996a1dc-0">
            Wibble att han inte trodde att hon skulle våga sig ut och besöka
            sjukhem och dagis. Jag måste fråga Johan
          </note>
          <note xml:id="i-a9fc8cef6ada0e64-0">
            Lönnroth: Vågar Johan Lönnroth besöka Danderyds sjukhus? Vågar
            Johan Lönnroth besöka Karolinska eller Radiumhemmet här i Stockholms
            län?
          </note>
          <note xml:id="i-a8f326ba3ae014b3-0">
            Just nu genomför en majoritet av Vänsterpartiet,
          </note>
          <note xml:id="i-456d404aae4ca73d-0">
            Miljöpartiet och Socialdemokraterna en våldsam nedskärning i
            till synes helt okontrollerade former inom sjukvården här i Stockholms
            län. Detta, Johan
          </note>
          <note xml:id="i-6da90b681fc1a5b9-0">
            Lönnroth, är ett svek mot alla som i valet röstade bort den tidigare
            majoriteten i Stockholms läns landsting i tron att det nu var
            slut på nedskärningarna. Ett svek är ett svek. Men hut kommer
            att gå hem.
          </note>
          <note xml:id="i-9b32020750b77a4a-0">
            Vi kristdemokrater är därför glada att mitt under denna process
            i förhandlingarna om konvergensprogrammet ha fått in löftet att
            "Däremot kommer de kommunala verksamheterna utbildning, hälso-
            och sjukvård samt vård och omsorg att värnas, vilket förutsätter
            att de nödvändiga utgiftsminskningarna sker inom andra utgiftsprogram".
            Vi kommer naturligtvis att med alla till buds stående medel bevaka
            att detta avtal kommer att följas upp.
          </note>
          <note xml:id="i-503037d9873c6abe-0">
            Nu krävs det tvärtom ökade resurser för att kvaliteten inom vård
            och omsorg skall kunna upprätthållas.
          </note>
          <note xml:id="i-699af973ca7f2bbc-0">
            Vi föreslog i januari ett särskilt bidrag till vård och omsorg
            på 4,8 miljarder kronor. Genom att vi också har avvisat en procentenhets
            höjning av egenavgifterna behålls ytterligare 3 miljarder inom
            den kommunala sektorn. Till detta lägger vi nu ytterligare en
            kommunal skatteväxling på 2,9 miljarder kronor.
          </note>
          <note xml:id="i-793edca738e9e1b7-0">
            Fru talman! Socialdemokraterna kom alltså till makten efter 1994
            års val på en politik som ganska radikalt avviker från den som
            man nu för i regeringsställning. De socialdemokratiska väljarna
            fick inte den nödvändiga förberedelsen och insikten om problemets
            omfattning, karaktär och lösningar. Det öppna mandatet var den
            trojanska häst som smugglades genom valrörelsen. För regeringen
            har oppositionstidens och valrörelsens retoriska insatser begränsat
            handlingsutrymmet.
          </note>
          <note xml:id="i-672eb4a80543a667-0">
            Samtidigt vill jag gärna ha sagt, liksom Anne
          </note>
          <note xml:id="i-8d45436e7a781688-0">
            Wibble, att Göran Persson inom ramen för detta begränsade handlingsutrymme
            med imponerande kraft och beslutsamhet har tagit ett fast grepp
            om statsfinansernas utveckling. Men det handlar också om vårt
            grundläggande problem, nämligen bristen på en tillräcklig utvecklings-
            och tillväxtkraft i svensk ekonomi.
          </note>
          <note xml:id="i-521f43e99a687e59-0">
            Regeringens politik är i dag fortfarande alltför mycket inriktad
            på att åstadkomma en förbättring av budgetsaldot. Vi måste nu
            med gemensamma krafter ta tag i de tillväxtskapande åtgärderna.
            Vi hoppas att det också skall kunna bli ett konstruktivt samarbete
            på den punkten under hösten.
          </note>
          <note xml:id="i-207b003881399379-0">
            Fru talman! Den verkligt viktiga fördelningspolitiska reformen
            innebär att allt fler kan gå från arbetslöshet till arbete och
            att nya jobb skapas. Därför är en nyckeluppgift att öppna den
            nya tjänstemarknaden.
          </note>
          <note xml:id="i-17184ed8fb2d6d6a-0">
            Därför fortsätter vi kristdemokrater att hävda en rejäl sänkning
            av tjänstemomsen, vilket skulle både öka hushållens köpkraft och
            skapa nya jobb i den hårdbeskattade tjänstesektorn där många av
            framtidens nya jobb finns.
          </note>
          <note xml:id="i-6c59502da61f816f-0">
            Jag står givetvis bakom alla de 33 reservationer till finansutskottets
            betänkande som vi kristdemokrater själva eller tillsammans med
            andra partier har skrivit.
          </note>
          <note xml:id="i-4132c16fd570d527-0">
            För tids vinnande yrkar jag här i dag endast bifall till reservationerna
            1, 10 och 138.
          </note>
          <note xml:id="i-ec5bd1849e8c08fa-0">
            Anf. 18 BO LUNDGREN (m) replik
          </note>
          <note xml:id="i-c609085c4a1293aa-0">
            Fru talman! Mats Odell betonade hur önskvärt det skulle vara
            med ett bredd samförstånd kring den ekonomiska politiken. Jag
            kan hålla med om det. Men det viktiga är naturligtvis politikens
            innehåll. Att få en bred samling kring en politik som inte räcker
            är naturligtvis inget självändamål.
          </note>
          <note xml:id="i-5a58e98a350e829b-0">
            Det var mot bakgrund av den grundläggande uppfattningen om intresset
            av samförstånd i en riktig politik som Carl Bildt skrev ett brev
            i början på april för att föreslå en process som möjligen skulle
            ha kunnat leda till det här breda samförståndet. Så blev det då
            inte. Politiken ligger fast så som den är redovisad av regeringen
            i kompletteringspropositionen och även dessförinnan.
          </note>
          <note xml:id="i-f4d84284e2936aa1-0">
            Mats Odell sade att det är milsvid skillnad mellan konvergensprogrammet
            och kompletteringspropositionen. Nu säger man att det krävs ytterligare
            16 miljarder, och det gjorde man inte i kompletteringspropositionen.
            Men det gjorde man i och för sig. Det viktiga är att man har bestämt
            målet, att ha ett budgetunderskott som är lika med noll år 1988.
            I kompletteringspropositionen fanns, om jag inte minns fel, en
            skillnad på 0,9 % för att nå det målet. Dessa 0,9 %
          </note>
          <note xml:id="i-b9cb6915f08807ce-0">
            räknas om till 16 miljarder. Där finns det beloppet.
          </note>
          <note xml:id="i-6f8373f1bb8d723b-0">
            Det är inte mycket nytt i det avseendet.
          </note>
          <note xml:id="i-18eb5b00b5184b9f-0">
            Var och en väljer naturligtvis sitt. Jag kan ändå inte underlåta
            att ställa en fråga till Mats Odell. Innebär kds ställningstagande
            att när riksdagen väl har fattat beslut om kompletteringspropositionen
            så står ni helt bakom den politiken inför framtiden? Såvitt jag
            förstår är det grunden för det konvergensprogram som ni de facto
            har accepterat.
          </note>
          <note xml:id="i-e4595ec8aec9cf8d-0">
            Anf. 19 MATS ODELL (kds) replik
          </note>
          <note xml:id="i-47b31eeaed228f2c-0">
            Fru talman! Kompletteringspropositionen är, som jag sade, ett
            politiskt faktum. Vi beklagar att det enda som regeringen har
            tagit till sig ifrån våra motioner är ett bifall till en motion
            om att inte spara en miljon när det gäller utveckling av kooperativa
            verksamheter. Vi har fortfarande 33 reservationer.
          </note>
          <note xml:id="i-ed19137a00f7ce52-0">
            Självfallet kommer vi att ha kvar samma invändningar mot kompletteringspropositionen
            när det har fattats beslut om den i denna kammare. Jag trodde
            att
          </note>
          <note xml:id="i-d5d24ce1633cbb45-0">
            Bo Lundgren och jag tillsammans stod bakom de budgetpolitiska
            målen, och det är det viktiga.
          </note>
          <note xml:id="i-bfe26195cfd17f56-0">
            Konvergensprogrammet är ett nationellt oerhört viktigt dokument.
            Om det finns en stark uppslutning bakom det i denna riksdag kommer
            vi att snabbare få ner räntan, snabbare få fart på företagsamheten
            och snabbare få människor i arbete. Detta har varit bevekelsegrunden
            för oss för att ställa upp på det som vi har krävt under lång
            tid, nämligen största möjliga nationella samling. Vi beklagar
            - jag upprepar det -
          </note>
          <note xml:id="i-d9da051be8dd3851-0">
            att regeringen varken orkade med preciseringar av besparingsbehovet
            eller med att presentera de tillväxtskapande åtgärderna.
          </note>
          <note xml:id="i-8147012b169c5fc5-0">
            Vi har gjort det i vår motion. Jag hoppas att en hel del av det
            som vi tar upp i de gemensamma reservationer som Bo Lundgren,
            Anne Wibble och jag har på det här området kommer att tas med
            inför den tillväxtproposition som nu skall läggas fram. Jag utgår
            från att Göran Persson inte håller fast vid den gamla
          </note>
          <note xml:id="i-5d09372ecaeec5b2-0">
            RAS-politiken och den budgetfinansierade subventionspolitiken
            på det här området, utan går in på med genuina tillväxtskapande
            åtgärder, med strategiska skattesänkningar, reformerad arbetsrätt
            osv.
          </note>
          <note xml:id="i-9c93929678074103-0">
            Anf. 20 BO LUNDGREN (m) replik
          </note>
          <note xml:id="i-2f3b6d58617c8c11-0">
            Fru talman! Det är klart att om Socialdemokraterna helt skulle
            skifta politisk inriktning, finns det stora förutsättningar för
            en bred samling med strategiska skattesänkningar och med återtagande
            av mycket som återreglerades.
          </note>
          <note xml:id="i-99e6dc8f6efe309f-0">
            Jag har egentligen fått svar på min fråga. Orsaken till att kds
            har accepterat konvergensprogrammet är just det som föranledde
            att jag riktade kritik mot det, dvs. det är så innehållslöst att
            det inte säger något alls.
          </note>
          <note xml:id="i-29c2f947bc3fbf2d-0">
            Anf. 21 MATS ODELL (kds) replik
          </note>
          <note xml:id="i-22dc031935a75da7-0">
            Fru talman! Kompletteringspropositionen är ett politiskt faktum.
            Regeringen lägger fram ett konvergensprogram som redovisar vad
            regeringen har gjort och tänker göra. Vi har i detta arbete fått
            med ett antal förbättringar. Folkpartiet medverkar i de förhandlingarna
            och har också satt väsentliga spår i texterna. Jag tycker att
            vi ändå kan förena oss i att vara glada för att
          </note>
          <note xml:id="i-6d110751b2b56fb4-0">
            Sveriges konvergensprogram blev bättre genom att
          </note>
          <note xml:id="i-4314e2ff0c80ee1c-0">
            Folkpartiet och Kristdemokraterna har varit med och förhandlat
            än om så inte hade skett.
          </note>
          <note xml:id="i-12de7d6de4b461bb-0">
            Anf. 22 ANNE WIBBLE (fp) replik
          </note>
          <note xml:id="i-28ad809027102b7a-0">
            Fru talman! Jag tycker nog inte att Mats Odell klarade av att
            förklara riktigt tillfredsställande hur han kan vara både för
            och emot samma politik på en gång.
          </note>
          <note xml:id="i-c31ca98d0f4dc96e-0">
            Han står bakom konvergensprogrammet men han gjorde en poäng av
            att man har 33 reservationer mot den politik som faktiskt är liktydig
            med konvergensprogrammet.
          </note>
          <note xml:id="i-7ee1b0b5499c9327-0">
            Han säger att han betraktar kompletteringspropositionen som ett
            politiskt faktum. Om detta innebär att man framöver inte skall
            kunna ändra på någonting i detta politiska faktum är Sverige ganska
            illa ute. Då blir det helt omöjligt att genomföra några av de
            tillväxtåtgärder som Mats Odell i reservation till finansutskottets
            betänkande säger sig vilja ha.
          </note>
          <note xml:id="i-835b569a9b976206-0">
            Om kompletteringspropostitionen är ett politiskt faktum och man
            inte kan ändra något i den - då är
          </note>
          <note xml:id="i-dc7c387d122d792d-0">
            Sverige fast i massarbetslöshet, och det är mycket, mycket dåligt.
            Det är synd att kds medverkar till det.
          </note>
          <note xml:id="i-f4b2d8734c152197-0">
            Mats Odell sade att Folkpartiet också hade kunnat vara med. Ja,
            om det hade funnits någon saklig förändring till det bättre, så
            att den politik som beskrivs i konvergensprogrammet hade varit
            annorlunda och bättre än den som beskrivs i kompletteringspropositionen
            och dagens betänkande. Då hade man med visst fog kunnat ställa
            sig bakom den och säga att det var viktigt för Sveriges del.
          </note>
          <note xml:id="i-04877a222a9425b7-0">
            Vi gjorde stora ansträngningar från Folkpartiets sida för att
            åstadkomma detta. Men det blev bara ord;
          </note>
          <note xml:id="i-3aced9d9f830b3b2-0">
            regeringen klarade inte av att faktiskt åstadkomma några sakliga
            förändringar i politiken.
          </note>
          <note xml:id="i-ce9a7557f89cf34f-0">
            Mats Odell gjorde en poäng av att han hade fått med en mening
            om att vård, omsorg och utbildning skall värnas. Jag vill påminna
            om att detta står på kanske hundra ställen i kompletteringspropositionen
            och andra ekonomiska propositioner. Men vad har hänt? Hur har
            socialdemokraterna levt upp till detta?
          </note>
          <note xml:id="i-79322e86a752180a-0">
            Mats Odell nämnde själv Danderyds sjukhus, Karolinska sjukhuset
            och Huddinge sjukhus. Sparkrav från socialdemokrater, i det här
            fallet sammankopplade med vänster- och miljöpartister, slår jättehårt
            mot just vården. Det är vad de orden är värda, och det är verkligen
            inte mycket.
          </note>
          <note xml:id="i-2900be2fc99b3cf6-0">
            Anf. 23 MATS ODELL (kds) replik
          </note>
          <note xml:id="i-4b7d44bf315affae-0">
            Fru talman! Låt mig börja med att kommentera det sista som Anne
            Wibble tog upp. Vi skall ju nu se vad dessa ord är värda. Jag
            vet inte vad Anne Wibble trodde att de ord var värda som hon själv
            försökte få in i konvergensprogrammet.
          </note>
          <note xml:id="i-56abdd0f7a9d8a5e-0">
            Självfallet måste vi utgå från att ett avtal med regeringen betyder
            något. Gör det inte det har regeringen bränt alla möjligheter
            till framtida samarbete med något parti i denna kammare, såvitt
            jag förstår.
          </note>
          <note xml:id="i-9cfb24b6991f194a-0">
            Vi tror faktiskt att regeringen menade något när man efter moget
            övervägande och många turer gick med på att föra in denna mening
            om vård och omsorg.
          </note>
          <note xml:id="i-78bfafe386d2b681-0">
            Anne Wibbles resonemang är ganska intressant, och jag måste fråga
            hur många reservationer Anne
          </note>
          <note xml:id="i-c6b616d15e2391e9-0">
            Wibble hade kunnat stryka om dessa förhandlingar hade gått i
            lås? Några hade väl ändå blivit kvar?
          </note>
          <note xml:id="i-8ab06e269a0a70c2-0">
            Jag tror, Anne Wibble, att vi får lov att konstatera att kompletteringspropositionen
            är ett politiskt faktum, tills exempelvis tillväxtpropositionen
            kommer och tills man politiskt skall leverera det som man lovar
            här.
          </note>
          <note xml:id="i-47a52abdd1615d67-0">
            Detta bygger ju faktiskt på ett förtroende; vi tror att regeringen
            menar det man har skrivit och låser fast de budgetpolitiska målen.
            Detta är något nytt jämfört med det som står i kompletteringspropositionen.
            I den står det att man gör bedömningen att man skall uppnå detta
            1996 respektive 1998, men nu låser man sig för detta. Jag menar
            att detta är något nytt.
          </note>
          <note xml:id="i-33758c7e0807e251-0">
            Det som skiljer oss åt är möjligen att vi säger nej till att
            Sverige skall bestämma sig för att ingå i EU:s monetära union.
          </note>
          <note xml:id="i-ad361138fa489d96-0">
            Anf. 24 ANNE WIBBLE (fp) replik
          </note>
          <note xml:id="i-f20fda40cfae59ad-0">
            Fru talman! Jag hade inte strukit en enda av reservationerna
            till kompletteringspropositionens förslag, självfallet inte. Jag
            hade kunnat motivera att vi skulle vara med på konvergensprogrammet
            om den politik som där beskrivs hade skilt sig från den som regeringen
            föreslog i kompletteringspropositionen. Detta har
          </note>
          <note xml:id="i-2b57dd0fd8c5a74c-0">
            Mats Odell tydligen inte riktigt förstått.
          </note>
          <note xml:id="i-e3229e49572b2426-0">
            Det är faktiskt ganska svårt att vara för och emot en politik
            på en och samma gång. Detta illustreras av
          </note>
          <note xml:id="i-50cd8480a6212aa2-0">
            Mats Odells kryptiska och något svårbegripliga formuleringar.
          </note>
          <note xml:id="i-541c4de4e83dc840-0">
            Också jag tror i och för sig att regeringen gärna vill diverse
            olika ting, kanske också värna vården, eftersom man säger det
            på många ställen. Problemet tycks vara att regeringen inte kan.
            Det blir ingenting.
          </note>
          <note xml:id="i-60f50d6f437b2d6c-0">
            I stället blir det motsatsen. Man drar in pengar och försöker
            sig på ett skatteutjämningssystem som särskilt hårt skulle drabba
            de mest utsatta kommunerna runt våra storstäder, där vårdbehoven
            och de sociala problemen är som mest svårbemästrade.
          </note>
          <note xml:id="i-b74d26abade6bb0a-0">
            Jag har ingen anledning att betvivla regeringens ambitioner.
            Jag tror nog att de både vill värna vården, få ned arbetslösheten
            osv, men problemet är att resultaten blir tvärtom. Det är beklagligt
            att Mats Odell inte riktigt har förstått det.
          </note>
          <note xml:id="i-db65d01c1c628a28-0">
            Jag tror inte att konvergensprogrammet skulle bli starkare av
            att stödjas av ett större antal partier eller av att stödjas av
            ett parti som är en stark motståndare till svenskt medlemskap
            i EU. Att Mats Odell nu säger att det är väldigt viktigt att man
            inte tar ställning till att delta fullt ut i det ekonomiska, monetära
            samarbetet tror jag inte heller är någon särskild styrka för
          </note>
          <note xml:id="i-d54d6b2e2341364c-0">
            Sverige och för programmet.
          </note>
          <note xml:id="i-3b4bc8f95fb8b7cf-0">
            Frånsett bristen på sakligt, seriöst innehåll i programmet tror
            jag att Mats Odell kanske kommer att få anledning att ångra sin
            uppslutning kring detta program.
          </note>
          <note xml:id="i-0ee2ae296b4f870c-0">
            Anf. 25 MATS ODELL (kds) replik
          </note>
          <note xml:id="i-a1fb2c837ff95a68-0">
            Fru talman! Politik handlar mycket om förtroende, och vad gäller
            de punkter där vi har uppnått framgångar i förhandlingarna har
            vi förtroende för att regeringen kommer att göra vad man kan för
            att leverera detta politiskt. I annat fall hade vi inte ställt
            upp.
          </note>
          <note xml:id="i-c96e94567a99ac9f-0">
            Jag utgår från att Anne Wibble hade samma utgångspunkt när hon
            satt och förhandlade om dessa saker med regeringen. Regeringen
            hade väl kunnat värna vård och omsorg lika litet då som Anne Wibble
            säger att den kan nu, även om det hade blivit en uppgörelse med
            Folkpartiet?
          </note>
          <note xml:id="i-ced079cd187d29b8-0">
            Fru talman! Detta handlar om att regeringen inte har orkat med
            att precisera ett antal målsättningar.
          </note>
          <note xml:id="i-d2ab24bfd8a30648-0">
            Men målsättningarna fanns.
          </note>
          <note xml:id="i-76c56a4a1a1e46b4-0">
            Anne Wibble vet lika väl som jag att målsättningar, prognoser
            och preciseringar inte alltid är lätta att få fram. Vi har gemensamt
            försökt precisera exempelvis
          </note>
          <note xml:id="i-bff79a71813a195f-0">
            Nathalieplanen. Låt mig påminna om, fru talman, att det var vi
            kristdemokrater som i ett saneringsprogram den 30 juni 1994 lade
            fram den första preciseringen av Nathalieplanen och ett sparbeting
            på 10 miljarder utöver denna. Jag tror alltså att vår trovärdighet
            på denna punkt står sig ganska gott.
          </note>
          <note xml:id="i-f02eda3becec20ac-0">
            Anf. 26 JOHAN LÖNNROTH (v) replik
          </note>
          <note xml:id="i-a84373f26a227468-0">
            Fru talman! Gudrun Schyman har varit på Danderyds sjukhus och
            diskuterat nedskärningarna med de fackliga organisationerna. Jag
            skall också gärna åka dit, Mats Odell, och vi kan åka tillsammans.
          </note>
          <note xml:id="i-0b5d0a5ff1f9d851-0">
            Jag tror att jag kan förklara att den förra regeringen såväl
            som den nuvarande har givit kommunerna ett så begränsat finansiellt
            utrymme att det är nödvändigt också för oss, när Vänsterpartiet
            i majoritetsställning, att ta ansvar för mycket svåra nedskärningsbeslut.
          </note>
          <note xml:id="i-78cff2e9ca9c6a27-0">
            Jag tror på exempelvis Jerzy Einhorns vilja att värna vården,
            men vi har också kunnat studera Alf
          </note>
          <note xml:id="i-12c1b69cefc9917e-0">
            Svenssons och Mats Odells handlingar när kds varit i regeringsställning.
            Det är en ganska gapande klyfta mellan handlandet i regeringsställning
            och retoriken nu om att kds skall ge sjukvården mera pengar.
          </note>
          <note xml:id="i-37f833e005e7ad1b-0">
            Jag vill ställa en kort fråga till Mats Odell. Han vill ju hemskt
            gärna in i EU, och han vill helst också sänka tjänstemomsen. Men
            han tycks inte ha förstått att EU förbjuder en sänkning av just
            tjänstemomsen.
          </note>
          <note xml:id="i-11499c566fbace55-0">
            Det finns ett talesätt som lyder: Det är svårt att så tjäna Gud
            att man ställer sig in hos den onde. Mats
          </note>
          <note xml:id="i-3183ded07533e2ed-0">
            Odells situation påminner om detta.
          </note>
          <note xml:id="i-1f860db551c7f5c3-0">
            Anf. 27 MATS ODELL (kds) replik
          </note>
          <note xml:id="i-9b7c95aaeb7e97db-0">
            Fru talman! Jag har tidigare haft nöjet att diskutera den teologiska
            bakgrunden till Johan Lönnroths uttalanden, men jag tror inte
            att vi skall återgå till den diskussionen. Det skulle föra alldeles
            för långt.
          </note>
          <note xml:id="i-f6256eef6ae5f181-0">
            Det är intressant att Vänsterpartiet nu är del av en majoritet
            som fortsätter de besparingar som ni gick till val på att avbryta.
          </note>
          <note xml:id="i-50efea6a13c55e4c-0">
            När de genomfördes under förra mandatperioden talade ni om att
            välfärden raserades, att detta var en medveten högerpolitik osv.
            Nu är Johan Lönnroth själv där, och Gudrun Schyman är ute och
            diskuterar med de anställda. Det gjorde ni inte under den förra
            mandatperioden. Då stod ni på torgen och talade mot de besparingar
            som var lika nödvändiga då som de är i dag.
          </note>
          <note xml:id="i-dcd39e1a43a47ba0-0">
            Det finns EU-direktiv som pekar mot att en sänkning av tjänstemomsen
            inte skulle gå att genomföras här. Samtidigt finns tecken som
            tyder på att det skulle vara möjligt att genomföra en sänkning
            av tjänstemomsen. Icke desto mindre är vi öppna för att hitta
            en annan lösning. Folkpartiet har exempelvis presenterat en modell
            som går ut på att man i stället sänker arbetsgivaravgiften för
            de berörda företagen. Tekniken är inte det viktiga, utan det viktiga
            är själva effekten.
          </note>
          <note xml:id="i-46e4523b61278fe4-0">
            Anf. 28 JOHAN LÖNNROTH (v) replik
          </note>
          <note xml:id="i-ef721a6656764bce-0">
            Herr talman! Mats Odell, vi vänsterpartister försöker faktiskt
            vara ute på både sjukhus och gator och torg hela tiden, inte bara
            i valrörelsen. Jag undrar om
          </note>
          <note xml:id="i-bc7dfac505ee109c-0">
            Mats Odell riktigt har förstått att vi såväl under den förra
            regeringsperioden som under nuvarande regeringsperiod har lagt
            fram politiska förslag som ger kommuner och landsting ett väsentligt
            större finansiellt utrymme. Detta finansierar vi genom framför
            allt vissa skattehöjningar.
          </note>
          <note xml:id="i-c972d20bb257f08d-0">
            Vi har alltså inga problem att vara ute och prata om dessa frågor.
            Vi har precis lika små eller lika stora problem att prata om dessa
            saker under den här som under den förra regeringen. Jag vet inte
            om Mats
          </note>
          <note xml:id="i-f32faaca57c48a78-0">
            Odell lyssnade på den kommunalekonomiska debatten i går och om
            han då förstod det här.
          </note>
          <note xml:id="i-7bdcfe319f9b6bff-0">
            Däremot kan man notera hur kds agerade praktiskt politiskt i
            regeringsställning. Ni gav då inte mer pengar till sjukvården,
            eftersom ni inte kunde övertala era regeringskolleger om detta.
            Det var väl det som gjorde att Jerzy Einhorn också blev så grymt
            besviken, eftersom han hade gått till val på att en borgerlig
            regering skulle ge mer resurser till vården.
          </note>
          <note xml:id="i-0a6ecbb6d9033001-0">
            Vi är alltså precis lika kritiska mot att den nuvarande regeringen
            går in för i princip samma typ av nedskärningspolitik gentemot
            kommuner och landsting som den föregående.
          </note>
          <note xml:id="i-c3d5132cda5a2d9b-0">
            Anf. 29 MATS ODELL (kds) replik
          </note>
          <note xml:id="i-d570138c6c5ecf0c-0">
            Herr talman! Johan Lönnroth säger att Vänsterpartiet lägger fram
            förslag som ger kommuner och landsting ökat utrymme. Det står
            i ganska bjärt kontrast mot det som nu faktiskt sker på Karolinska
            sjukhuset, på Danderyds sjukhus och på Radiumhemmet, för att nämna
            några. Det är lätt, Johan Lönnroth, att stå på torgen och tala
            om andras nedskärningar som ett utslag av deras vilja att rasera
            välfärden, men när man själv kommer närmare verkligheten betyder
            de orden kanske inte så väldigt mycket.
          </note>
          <note xml:id="i-3e78af89dcea0a87-0">
            Anf. 30 ARNE KJÖRNSBERG (s)
          </note>
          <note xml:id="i-a4e80c6292a6e9f5-0">
            Herr talman! Vårt land befinner sig i ett mycket allvarligt läge.
            Det låter kanske i förstone litet konstigt. Vi är på väg åt rätt
            håll, säger någon. Ja visst, så är det. Budgetunderskottet minskar.
            Sysselsättningen ökar. Statsskulden stabiliseras. Investeringarna
            går upp. Konkurserna går ner. Underskottet i utlandsaffärerna
            tycks vara historia. Vi går mot stora överskott i bytesbalansen
            under resten av detta sekel.
          </note>
          <note xml:id="i-60844aa7d401ecb9-0">
            Just det - vi är på väg åt rätt håll. Nu när vi kan skönja, eller
            i varje fall kanske ana målet, gäller det att vara uthållig. Nu
            gäller det att inte glömma målet.
          </note>
          <note xml:id="i-598570a21755543f-0">
            Målet är att få ordning på ekonomin, stabilisera statsskulden
            och sanera statsfinanserna.
          </note>
          <note xml:id="i-08bc92b5591fac74-0">
            Målet är att få ner arbetslösheten och få upp sysselsättningen.
          </note>
          <note xml:id="i-06aa3012a9a0acc2-0">
            Målet är att få fart på en ekologiskt uthållig tillväxt.
          </note>
          <note xml:id="i-35f03f2d286c5026-0">
            Målet är att behålla den låga inflationen.
          </note>
          <note xml:id="i-b6e7aa9f6a038d41-0">
            Och målet är att göra allt detta så fördelningspolitiskt riktigt
            som det någonsin är möjligt.
          </note>
          <note xml:id="i-a33078e1944517f7-0">
            Om vi nu skulle tappa taget, om vi nu skulle bli övermodiga,
            om vi nu blåste faran över för vårt lands läge, då vore det allvarligare
            än innan vi började. När vi har krävt så mycket uppoffringar måste
            medborgarna också få skörda framgångens frukter. Svenska folket
            måste se att landets ekonomi blir sanerad. De måste se att vi
            lyckas stabilisera statsskulden. De måste få se att arbetslösheten
            blir lägre och sysselsättningen högre. Därför är läget allvarligt.
          </note>
          <note xml:id="i-7aaa0e217f3224e3-0">
            För att skapa en stabil grund för den politik i allmänhet som
            är nödvändig och för den ekonomiska politiken i synnerhet som
            gör att vi kan nå de här målen i den här för vårt land så avgörande
            situationen, har Centerpartiet och Socialdemokraterna träffat
            en uppgörelse om de förslag som läggs fram bl.a. i kompletteringspropositionen
            och som behandlas i det betänkande vi nu diskuterar och skall
            fatta beslut om inom någon eller kanske några timmar.
          </note>
          <note xml:id="i-8ac6a71d2dfa98a3-0">
            Denna överenskommelse har utskottets vice ordförande Per-Ola
            Eriksson och Centerns partiordförande
          </note>
          <note xml:id="i-3048b650bb43aaa9-0">
            Olof Johansson kallat "en handslagsöverenskommelse". Det betyder
            att vi kommer att vårda den. Vi är överens om att det nu är dags
            för ett gemensamt ansvar. Striden har sin tid, och handslaget
            har sin.
          </note>
          <note xml:id="i-c411f8d976f4115e-0">
            Det är med tillfredsställelse jag noterar att den här inställningen
            i varje fall i grunden också delas av
          </note>
          <note xml:id="i-1fd2fdacc78f4e4b-0">
            Miljöpartiet och kds. I sak har den manifesterats i de partiledaröverläggningar
            som har föregått regeringens presentation av konvergensprogrammet
            i måndags.
          </note>
          <note xml:id="i-563ccc33e2d7427d-0">
            Det är mycket glatt hjärta jag noterar att Mats
          </note>
          <note xml:id="i-2972ffa66baac215-0">
            Odell och kds i precis den här andan tidigare men också här i
            dag från denna talarstol har förespråkat en nationell samling.
          </note>
          <note xml:id="i-a33edfda8528b0c2-0">
            I det här betänkandet finns 97 hemställanspunkter
          </note>
          <note xml:id="i-afe02faef8ca1f9d-0">
            - som vi kallar dem med vårt riksdagsspråk. Det finns
          </note>
          <note xml:id="i-709bb75f2f20cda0-0">
            142 reservationer, och det finns 12 särskilda yttranden. Utskottets
            majoritet tillstyrker inriktningen av den ekonomiska politiken.
          </note>
          <note xml:id="i-88ecef4663f7718a-0">
            Vad som presenteras är varken mer eller mindre än ett helt åtgärdspaket
            som spänner över en lång rad politiska frågor. Vi har sagt att
            vi måste ta greppet om ekonomin för att vi skall klara arbetslösheten.
            Om vi skall göra det kan det inte vara så att varje gång vi skall
            betala ut en krona har vi 70 öre medan vi får gå någonstans för
            att låna 30 öre. Inget, ingenting är ett större hot mot det svenska
            välfärdssamhället än en ekonomi som innebär att vi måste låna
            till välfärden.
          </note>
          <note xml:id="i-9a0691bfdccdb285-0">
            Som sagt: De övergripande målen är god tillväxt, full sysselsättning
            och stabila priser. Vi är nu på väg mot de här målen. Många tycker
            att det går sakta, för sakta. Men vi skall aldrig glömma utgångsläget.
            Utgångsläget var att statsskulden hade fördubblats, arbetslösheten
            tredubblats, budgetunderskottet fyrdubblats, och allt detta hade
            skett på bara tre år. Det var utgångspunkten. Hur gärna vi än
            vill kan vi varken tänka eller trolla bort det här utgångsläget.
          </note>
          <note xml:id="i-f3793b793163d9b6-0">
            Vår uppgift är att sanera ekonomin samtidigt som vi får upp sysselsättningen
            och får ner arbetslösheten.
          </note>
          <note xml:id="i-d20b6a541cfb1f80-0">
            Dessa saker hänger ihop som mina knäppta händer.
          </note>
          <note xml:id="i-4e644d1a9fda5d39-0">
            Får vi inte ordning på ekonomin, klarar vi inte arbetslösheten,
            och klarar vi inte arbetslösheten, får vi inte ordning på ekonomin.
          </note>
          <note xml:id="i-bb5740ecf3f1393e-0">
            Sverige är kanske mer än något annat land beroende av en god
            tillväxt och en hög sysselsättning.
          </note>
          <note xml:id="i-fd4090035e153a67-0">
            Skälet till detta är att vi vill ha det som i brist på bättre
            uttryck kan kallas en god samhällsservice. Vi vill känna den trygghet
            som det innebär att barn, sjuka och äldre får god vård och omsorg.
            Alla, i varje fall nästan alla, vill att alla våra barn och ungdomar
            skall få en god utbildning. De flesta instämmer när jag säger
            att de som drabbas av arbetslöshet skall känna att samhället inte
            överger dem. Det kan gälla möjligheten till kontantstöd, men det
            kan också gälla att de som drabbas av detta gissel skall veta
            att vi kan använda oss av det vi brukar kalla arbetsmarknadspolitiska
            åtgärder för att de arbetslösa skall kunna komma tillbaka till
            ett arbete.
          </note>
          <note xml:id="i-5713004cd762a6f9-0">
            Jag är säker på att det finns ett brett, mycket brett, samförstånd
            bland medborgarna om detta. Av de här skälen, och säkert av många,
            många andra, måste vi klara det vi föresatt oss. Därför måste
            vi föra en sådan politik att den offentliga sektorns underskott
            begränsas och så att vi får en rimlig balans över en konjunkturcykel.
          </note>
          <note xml:id="i-39306512bc025d62-0">
            De förslag som finansutskottet nu förelägger kammaren syftar
            till att göra Sverige mindre sårbart för störningar och kriser
            inom den reala ekonomin, men också för störningar och kriser på
            kapital- och valutamarknaderna. Det skall leda till stabilare
            villkor för företagande, produktion, arbete och investeringar.
          </note>
          <note xml:id="i-8db267e09b50408e-0">
            Lika viktigt som det jag nu talat om, sanering av ekonomin, låg
            skuldsättning, prisstabilitet, stabila växelkurser och låga långräntor,
            är enligt majoriteten bekämpningen av arbetslösheten - detta både
            av ekonomiska och ännu mer av mänskliga skäl.
          </note>
          <note xml:id="i-aae1e7ffe6e69989-0">
            Det vi nu har att klara är en balansgång i den högre skolan.
            Å ena sidan kan alltför sena och för svaga budgetförstärkningar
            öka riskerna för att vi skall stå mycket dåligt rustade nästa
            gång konjunkturen går ner. Å andra sidan kan alltför snabba och
            omfattande budgetförstärkningar leda till att vi stramar åt för
            kraftigt och därmed riskerar att bryta konjunkturuppgången.
          </note>
          <note xml:id="i-0cfc22b72d6438a1-0">
            Vi är inte så där tvärsäkra på att det vi nu föreslår är på millimetern
            riktigt, att det är alldeles rätt avvägning. Vår bedömning är
            dock att vi i det skede av konjunkturcykeln som vi nu befinner
            oss i bör vara ungefär på de nivåer vi nu har föreslagit. Men
            vi har en beredskap för förändringar, just därför att vi inser
            att man inte skall vara så tvärsäker.
          </note>
          <note xml:id="i-52b1ec6b932295cd-0">
            Jag skall avstå, men det är litet frestande att peka på de misslyckanden
            som vi har sett under de gångna åren därför att vissa företrädare
            på politikens fält har varit så där fruktansvärt tvärsäkra. Möjligen
            kan jag återkomma till det i en replik, om jag har lockat upp
            någon med detta.
          </note>
          <note xml:id="i-5933158f855b279b-0">
            Den politik som vi för syftar alltså till att få bort underskotten
            i de offentliga finanserna under den här mandatperioden och att
            stabilisera statsskulden som andel av BNP redan nästa år.
          </note>
          <note xml:id="i-7a881c08c8062a3d-0">
            Jag vill påminna kammarens ledamöter om att i den valrörelse
            som vi var mitt uppe i för drygt nio och en halv månader sedan
            var det en del personer som faxade till Ingvar Carlsson och föreslog
            att man skulle sluta en pakt. Pakten skulle innebära att statsskulden
            som andel av BNP skulle stabiliseras 1998. Ingvar
          </note>
          <note xml:id="i-9594a3a454ae2688-0">
            Carlsson faxade inte så mycket, han såg till, när han och hans
            parti fått väljarnas förtroende, att saker och ting uträttades
            i stället. Dessa saker och ting är den mest kraftfulla budgetsanering
            som något OECD-land i modern tid har åstadkommit. När riksdagen
            ställt sig bakom de förslag som det betänkande vi nu diskuterar
            innehåller har denna riksdag fattat beslut som innebär att fram
            till 1998 har vi budgetförstärkningar på inte mindre än 118 miljarder.
            Detta leder till att 1996, inte som begärdes i det där faxet,
            1998, utan 1996 kommer statsskulden att stabiliseras.
          </note>
          <note xml:id="i-8f8a5f739240488a-0">
            Men för att klara detta, för att få en folklig uppslutning bakom
            åtgärderna, är det absolut nödvändigt att fördelningen av bördorna
            upplevs som rättvis.
          </note>
          <note xml:id="i-1d9924fe913c8ecd-0">
            Därför har de budgetförstärkande åtgärderna totalt, sammantaget
            från i höstas och fram till nu, fått en något så när jämn fördelningsprofil.
            Var och en skall efter förmåga bidra till våra gemensamma uppgifter,
            att klara det vi har förelagt oss. Det innebär att den tiondel
            av hushållen som har de högsta inkomsterna får stå för ungefär
            30 % av budgetförstärkningarna och den tiondel som har de lägsta
            inkomsterna belastas med ungefär 5 % av de totala budgetförstärkningarna.
          </note>
          <note xml:id="i-5a120a15de35ab5e-0">
            Så några ord om de budgetpolitiska riktlinjerna.
          </note>
          <note xml:id="i-59114f0f1be6d051-0">
            Under förra mandatperioden upplevde vi en fullständig explosion
            av underskottet i de offentliga finanserna. På tre år ökade det
            från 1 % till 13 % i förhållande till BNP. Under denna mandatperiod
            räknar majoriteten med att vi skall ta ner det lika mycket och
            litet till.
          </note>
          <note xml:id="i-31a892f75526d641-0">
            Det gör man naturligtvis inte utan att det märks. I
          </note>
          <note xml:id="i-7459b053a33f47d3-0">
            detta betänkande läggs fram förslag som förvisso är smärtsamma
            för många. Vi gör det inte för att vara elaka, utan vi gör det
            för att vi har bedömt att det är nödvändigt. Vi måste före nästa
            lågkonjunktur få ner både utgiftstrycket och hålla tillbaka skattetrycket.
          </note>
          <note xml:id="i-9d009d7bb0904b72-0">
            Vi gör det inte för att minska välfärden, utan för att rädda
            den.
          </note>
          <note xml:id="i-ace299bd395b8af4-0">
            Vi gör inte detta för att ställa till det för facket, utan för
            att facket skall få något att förhandla om.
          </note>
          <note xml:id="i-feb79a6f4fb4b895-0">
            Vi gör det inte för att imponera på marknaden, utan för att minska
            marknadens inflytande.
          </note>
          <note xml:id="i-3ec59933ed63dfa4-0">
            Självklart kommer de besparingar, eller för att tala klartext
            de nedskärningar i de sociala välfärdssystemen som nu genomförs
            att kännas. Eftersom låginkomsttagarna är mer beroende av transfereringar
            än andra grupper slår naturligtvis sänkningar till 75 %
          </note>
          <note xml:id="i-79cfb3a3d139758e-0">
            hårdast mot dem. Däremot slår de skattehöjningar som har genomförts
            sedan regeringsskiftet i höstas, oftast med Vänsterpartiets hjälp,
            hårdast mot dem som har det bättre ställt, som tjänar mer pengar.
            Detta är nödvändigt. Vi menar att båda sakerna är nödvändiga om
            vi skall klara de mål om sanerade statsfinanser, stabiliserad
            statsskuld, lägre arbetslöshet och högre sysselsättning som vi
            har satt upp för oss.
          </note>
          <note xml:id="i-d5d02fa29b983be6-0">
            Som jag nyss sade måste vi få ner utgiftstrycket efter Bo Lundgrens
            och Anne Wibbles härjningar, och vi måste hålla tillbaka skattetrycket.
            Jag har också konstaterat att nedskärningar i arbetslöshetsförsäkringen,
            sjukförsäkringen, föräldraförsäkringen och de andra transfereringssystemen
            slår hårdast mot de hushåll som har de lägsta inkomsterna. Bl.a.
            därför föreslår regeringen att momsen på mat skall sänkas från
            21 % till 12 %. Genom detta kommer också inflationstakten att
            minska.
          </note>
          <note xml:id="i-57885e72e8ccbb5a-0">
            Det finns de som säger - jag tänker nu inte på Johan Lönnroth
            och Vänsterpartiet - men det finns en del andra som litet föraktfull
            säger: Är det meningen att vi skall äta oss ur krisen? Den som
            säger så har inte förstått att för de människor som måste använda
            huvuddelen av sina inkomster till mat och hyra betyder billigare
            mat faktiskt väldigt mycket. Bl.a. mot denna bakgrund tillstyrker
            finansutskottet att mervärdesskatten på livsmedel den 1 januari
            1996 sänks från
          </note>
          <note xml:id="i-6d5248d86e2760d9-0">
            21 % till 12 %.
          </note>
          <note xml:id="i-ce06b0e93c7de6a8-0">
            Beträffande utgiftstaket skall jag bara kort säga att majoriteten
            i finansutskottet bedömer att vi, för att få ordning och för att
            kunna hålla ordning i framtiden behöver få någon form av besked
            från regeringen om ett utgiftstak. Regeringen återkommer med det.
            Vi har i den här frågan fått ett yttrande från socialförsäkringsutskottet
            som vi mycket noga har studerat. Det innehåller mycket som är
            intressant, som man får ta till sig och som bör vara med i det
            fortsatta beredningsarbetet.
          </note>
          <note xml:id="i-7d33a225c6c2e59c-0">
            Jag ville bara flyta över detta för att med några ord kunna beröra
            det som tidigare har sagts i debatten.
          </note>
          <note xml:id="i-077235196c637a69-0">
            Bo Lundgren säger att vi har kapitulerat inför arbetslösheten
            och räknar med 500 000 arbetslösa år
          </note>
          <note xml:id="i-62967744b40ac874-0">
            2000.
          </note>
          <note xml:id="i-174baa1815bea037-0">
            Roy Ottosson är faktiskt ännu värre. Han talar om den höga arbetslöshet
            som majoriteten föreslår.
          </note>
          <note xml:id="i-955e8366def6d709-0">
            Någon måtta får det väl ändå vara, mina herrar! Vi har för både
            Roy Ottosson och Bo Lundgren och för alla andra förklarat att
            den här regeringen kommer att sitta kvar och fortsätta att bekämpa
            arbetslösheten.
          </note>
          <note xml:id="i-0798592170c80d75-0">
            Det är självklart, säger Bo Lundgren, att det går att ge - här
            tar han i - 1 miljon arbetslösa människor ett jobb.
          </note>
          <note xml:id="i-86a87a09359d8b5b-0">
            Min korta fråga till Bo Lundgren är: Om det är så lätt, varför
            tredubblades då arbetslösheten när Bo
          </note>
          <note xml:id="i-ea212e79e0e0a22e-0">
            Lundgren satt på Finansdepartementet och var biträdande finansminister
            - eller om han var skatteminister, jag vet inte vilken benämning
            som är den rätta.
          </note>
          <note xml:id="i-f3863a76d88fe148-0">
            Jag noterade att Anne Wibble betygsatte Handelsanställdas förbunds
            avtal. Men Anne Wibble nämnde inte med ett ord de utmanande löneförhöjningar
            som stordirektörerna ser till att skaffa sig. Det rör sig om förhöjningar
            på 10-50 % och om fallskärmsavtal som inte är av denna världen.
            Anne Wibble valde att kommentera Handels avtal, men sade inte
            ett ord om dessa stordirektörer och deras löneökningar.
          </note>
          <note xml:id="i-d68cd92d637e6097-0">
            Anne Wibble, som är ekonom, kanske invänder:
          </note>
          <note xml:id="i-9c970047ab0f6183-0">
            Det betyder ingenting ekonomiskt.
          </note>
          <note xml:id="i-049db0bcda320c8b-0">
            Det kanske det inte gör. Men det handlar om ledarskapet. Vem
            som helst inser att direktörer som beviljar sig sådana här löneökningar
            inte har någon auktoritet alls när de går ut och säger till sina
            anställda att dessa måste godta nollavtal.
          </note>
          <note xml:id="i-c0413f2fd4fb699a-0">
            Fru Wibble berömde Göran Persson för att vara en god pedagog.
            Jag är ledsen över att inte kunna säga detsamma om fru Wibble.
            Precis som Johan Lönnroth missuppfattade jag bilden om städning.
            Men en sak kom jag på: När jag städar börjar jag uppifrån med
            att damma, och så småningom kommer jag ner till golvet och dammsuger
            och torkar det. Jag vet inte om fru
          </note>
          <note xml:id="i-8637eb78512f5678-0">
            Wibble förstår den bilden.
          </note>
          <note xml:id="i-b317e0fa99e6e57a-0">
            Jag förstår att Johan Lönnroth hade velat diskutera med finansministern.
            Av ren artighet tänker jag bara säga några ord till Johan Lönnroth.
          </note>
          <note xml:id="i-371bbeb747413d29-0">
            Johan Lönnroth sade att det var under vänstersamarbetet som vi
            tog de stora tagen. Jag tycker att det var synd att vi inte tillsammans
            orkade ända fram.
          </note>
          <note xml:id="i-117d6383608aa58f-0">
            Men det går väl fler tåg, Johan Lönnroth.
          </note>
          <note xml:id="i-4219a77d3a2d6419-0">
            Till sist, herr talman, vill jag yrka bifall till hemställan
            i finansutskottets betänkande i alla delar. Följaktligen yrkar
            jag avslag på samtliga reservationer.
          </note>
          <note xml:id="i-d953da21e6b8ccb7-0">
            Herr talman! Även om situationen fortfarande är allvarlig, som
            jag började med att säga i detta anförande, tyder mycket på att
            vi nu har kontroll över utvecklingen. Nu skall vi inte låta detta
            gå oss ur händerna. Just därför är det viktigt att vi socialdemokrater
            tillsammans med Centerpartiet har träffat en överenskommelse som
            ger stabilitet och som visar att tiden för samverkan i Sveriges
            riksdag inte är slut.
          </note>
          <note xml:id="i-baf0cb84fbc3bebb-0">
            Den kanske bara har börjat.
          </note>
          <note xml:id="i-b7cbf04f220418a0-0">
            Anf. 31 BO LUNDGREN (m) replik
          </note>
          <note xml:id="i-06f6e3f19a5d597c-0">
            Herr talman! Arne Kjörnsberg tog upp frågan om fallskärmsavtal.
            Det är en sak som han får ta upp med dem som satt i den tidigare
            socialdemokratiska regeringen och som skötte Nordbanken där avtalen
            tecknades. Själv har jag ägnat mig åt att riva upp och begränsa
            så mycket som möjligt av det som skedde under 80-talet, också
            i det här avseendet.
          </note>
          <note xml:id="i-f67d917a4f32fdf1-0">
            Arne Kjörnsberg berömmer sig och sitt parti för kraftfulla åtgärder
            som ger 118 miljarder kronor.
          </note>
          <note xml:id="i-f06cf832bb27ed38-0">
            Men de inkluderar 18 miljarder som man ärvde.
          </note>
          <note xml:id="i-c76e2005e98a29fe-0">
            De inkluderar vad som återstod att göra. De inkluderar ränteförbättringar
            på 18 miljarder. Det rör sig i verkligheten om 80 miljarder. Det
            är inte illa, det heller.
          </note>
          <note xml:id="i-cb4d55000891835b-0">
            Problemet är, vilket jag kommer tillbaka till, att det är fel
            inriktning på åtgärderna, och dessutom räcker de ändå inte till.
          </note>
          <note xml:id="i-f9287af22a88f692-0">
            Arne Kjörnsberg sade: Vi måste vara försiktiga.
          </note>
          <note xml:id="i-bd3f1f6ff318e4ef-0">
            Vi får inte ta i för mycket, för då kan vi knäcka en uppgång
            i ekonomin.
          </note>
          <note xml:id="i-fcdd489d4c7c2f33-0">
            Slutsatsen av det seminarium som hölls i måndags och där såvitt
            jag vet Göran Persson deltog - det ekonomiska rådets seminarium
            - var just att om man tog i rejält med rätt åtgärder skulle man
            få positiva effekter på ekonomin och förtroendet skulle öka. Då
            skulle man också slippa det som vi upplever i Sverige i dag därför
            att vi inte tar i tillräckligt när det gäller omfattningen och
            dessutom har fel inriktning.
          </note>
          <note xml:id="i-4c0074040af236a1-0">
            Det är vidare inte lätt, Arne Kjörnsberg, att få fram de 500
            000 eller upp till en miljon nya jobb som jag tycker att vi skall
            sträva efter, men det krävs ändå att man skapar förutsättningar
            för det.
          </note>
          <note xml:id="i-3d801fcf045eaddf-0">
            Arne Kjörnsberg säger att socialdemokraterna skall fortsätta
            att bekämpa arbetslösheten. Skall skatten på arbete höjas mer
            än de 36 miljarder som man redan har höjt den med? Skall skatten
            på investeringar höjas med mer än 12 miljarder? Det är tydligen
            Arne
          </note>
          <note xml:id="i-55e1780ad3db4968-0">
            Kjörnsbergs recept. Tror inte Arne Kjörnsberg att höjd skatt
            på arbete och även höjd skatt på investeringar ger färre jobb?
            Regeringen bedömer själv i kompletteringspropositionen att en
            halv miljon människor skall vara arbetslösa år 2000.
          </note>
          <note xml:id="i-7f3ed551e5f59271-0">
            Anf. 32 ARNE KJÖRNSBERG (s) replik
          </note>
          <note xml:id="i-074fd7a0c2429780-0">
            Herr talman! Jag vill fråga Bo Lundgren om han inte under de
            tre år när han var biträdande finansminister tog i rejält. Varför
            blev hundratusentals människor under er regeringsperiod arbetslösa?
            Varför fördubblades statsskulden och fyrdubblades budgetunderskottet
            på bara tre år? Berodde det på att ni inte tog i rejält? Tror
            inte Bo Lundgren att det i stället är så att skattesänkningar
            för välbetalt folk inte löser alla problem?
          </note>
          <note xml:id="i-fabdad393efc6d5a-0">
            Jag sade till Bo Lundgren i vår gemensamma debatt i Borås under
            valrörelsen att vanligt folk inte ställer upp på detta. Man kan
            inte få den folkliga uppslutning som är nödvändig för att klara
            vårt lands jätteproblem genom att bevilja stora skattesänkningar
            för förmöget folk och belasta dem som har det värst.
          </note>
          <note xml:id="i-b047f73ebef30bd4-0">
            Det går inte, Bo Lundgren. Det var det fel som ni gjorde. Det
            tar oerhört lång tid att rätta till det som ni ställde till med,
            men vi är på god väg, och alla goda krafter bör hjälpas åt för
            att klara den uppgiften.
          </note>
          <note xml:id="i-a89419072eff9af7-0">
            Anf. 33 BO LUNDGREN (m) replik
          </note>
          <note xml:id="i-85a82217ecd0240c-0">
            Herr talman! Arne Kjörnsberg frågade varför det blev som det
            blev under den förra mandatperioden.
          </note>
          <note xml:id="i-29c6c86e4ae7b20e-0">
            Jag skall en gång till - sedan är jag färdig med den frågan -
            läsa in till kammarens protokoll vad Göran
          </note>
          <note xml:id="i-5d3b0b1737c3a8b5-0">
            Persson och regeringen skriver i kompletteringspropositionen.
            Han framhåller där att orsakerna är överhettningen i den svenska
            ekonomin under slutet av
          </note>
          <note xml:id="i-38664dd06420a63d-0">
            1980-talet, den snabba kreditexpansionen under andra hälften
            av 1980-talet och att världsekonomin dessutom utvecklades svagt
            under början av 1990-talet.
          </note>
          <note xml:id="i-5c71a1c2413575e8-0">
            Detta är de orsaker som anges av regeringen själv.
          </note>
          <note xml:id="i-935ac01aa1189526-0">
            Arne Kjörnsberg säger vidare att inte hjälper att sänka skatter
            för de välbeställda. Det vittnar om den bristande förståelse som
            man har. Arne Kjörnsberg menar att avskaffandet av den dubbla
            skatt som fanns på investeringar var att sänka skatten för de
            välbeställda. I stället är det en möjlighet att få fram det riskkapital
            som kan ge jobb åt de arbetslösa. Kommer ni inte ifrån detta tänkande,
            har ni verkligen en besvärlig framtid framför er politiskt, och
            framför allt har de arbetslösa inte särskilt mycket att hoppas
            på.
          </note>
          <note xml:id="i-36f7f1cc928b7255-0">
            På samma raljanta sätt tar Arne Kjörnsberg upp
          </note>
          <note xml:id="i-707b0df47e5b5170-0">
            Handels avtal. Man kan föra en diskussion om orsakerna till det,
            men jag skulle vilja få ett svar på följande fråga, eftersom den
            är viktig för ekonomin: Är inte Arne Kjörnsberg bekymrad över
            ett så högt avtal i ett läge när vi behöver en återhållsamhet
            för att kunna bevara konkurrenskraft och minska arbetslöshet?
          </note>
          <note xml:id="i-b24ed3ed89c071b0-0">
            Detta avtal leder till ökad arbetslöshet. Bekymrar det inte Arne
            Kjörnsberg? Är inte Arne Kjörnsberg möjligen beredd att överväga
            de förslag som vi har lagt fram för att förbättra arbetsmarknadens
            sätt att fungera, för att skapa hinder, för att träffa avtal som
            vältras över på andra, som inte får jobb, eller för att inflationen
            stiger och hela ekonomin försvagas?
          </note>
          <note xml:id="i-f9faf1d48f67dc87-0">
            Är det inte dags att göra någonting för att förbättra lönebildningens
            sätt att fungera. Oroar inte dessa frågor Arne Kjörnsberg? Det
            är jobben det gäller.
          </note>
          <note xml:id="i-9dc6d915363a27a1-0">
            Anf. 34 ARNE KJÖRNSBERG (s) replik
          </note>
          <note xml:id="i-0dff00b0f0852567-0">
            Herr talman! Vi tar vårt ansvar när det gäller överhettningen
            och kreditexpansionen. Jag tycker att vi därvidlag skiljer oss
            på ett bra sätt från Bo Lundgren &amp; Co. Vi tar vårt ansvar, men
            ni tror att ni när ni lämnar kanslihuset efter tre år är fria
            från allt ansvar.
          </note>
          <note xml:id="i-f623374b0ebbd70f-0">
            Då är det någon annan som har skulden till allting. Vi tar vår
            del av ansvaret, men ni hade faktiskt regeringsmakten, Bo Lundgren,
            och det kan ni aldrig springa ifrån.
          </note>
          <note xml:id="i-98e6125d6d3cb03d-0">
            Jag skall vidare inte vara så oförnuftig att jag går in i den
            fälla som Bo Lundgren trodde att jag skulle gå in i. Jag är faktiskt
            litet bekymrad över att han tror att jag är så oförnuftig att
            jag här offentligt skulle kommentera Handels avtal.
          </note>
          <note xml:id="i-97f533491c1527b5-0">
            Det enda som jag tillät mig att göra var att säga att det var
            symptomatiskt att den förra finansministern hade synpunkter på
            Handels avtal för lågavlönade butiksbiträden i ICA och Konsum
            men inte hade ett ord att säga om stordirektörerna med miljonlöner
            som beviljar sig löneökningar om 20, 30, 40 eller 50 %.
          </note>
          <note xml:id="i-75979aedee2af610-0">
            Det var min enda kommentar.
          </note>
          <note xml:id="i-0be80f24ae220718-0">
            Vad menar Bo Lundgren vidare egentligen med sitt ständiga resonemang
            om förbättrad lönebildning, mer än sänkta löner för ungdomar och
            - tror jag - för kvinnor?
          </note>
          <note xml:id="i-7d30f727bcfbc97b-0">
            Anf. 35 ANNE WIBBLE (fp) replik
          </note>
          <note xml:id="i-cef0bba27857dc62-0">
            Herr talman! Det var på sitt sätt intressant att lyssna på Arne
            Kjörnsberg, som såvitt jag kommer ihåg nu för första gången för
            utskottets talan i en sådan debatt. Han sade en del kloka saker,
            t.ex. att arbetslösheten och de offentliga finanserna måste angripas
            samtidigt. Det framhålls i konvergensprogrammet.
          </note>
          <note xml:id="i-657b66efac230910-0">
            Det föranleder mig bara att i all ödmjukhet upprepa min fråga:
            Varför gör ni inte det, utan gör precis tvärtom?
          </note>
          <note xml:id="i-ca6d0ef7d29eeb18-0">
            Det andra intressanta tyckte jag var att Arne
          </note>
          <note xml:id="i-e026406ca1df4830-0">
            Kjörnsberg faktiskt lät som vilken regeringsföreträdare som helst
            under den förra mandatperioden. Man skulle ha kunnat få det intrycket,
            om man inte sett att det var Arne Kjörnsberg utan bara hade hört
            honom tala. Han sade: Det här gör vi inte för att vara elaka utan
            därför att det är nödvändigt. Vi gör det inte för att rasera välfärden
            utan för att rädda den.
          </note>
          <note xml:id="i-d1a69bd24e508e85-0">
            Det är liksom litet skillnad beroende på varifrån man ser saker
            och ting. Arne Kjörnsberg lät på ett helt annat sätt när han talade
            för ett eller två år sedan.
          </note>
          <note xml:id="i-c2d3415d103afd00-0">
            Enligt honom gjordes det då saker av den dåvarande regeringen
            därför att vi i den var elaka och ville rasera välfärden. Det
            är en väldig förbättring att man nu inser att man måste göra saker
            för att klara den.
          </note>
          <note xml:id="i-2204e0cbdf0b2184-0">
            Det är då bara beklagligt att Arne Kjörnsberg faktiskt inte använde
            någon del av sina 15 minuter till att förklara hur regeringen
            har tänkt sig att medverka till att massarbetslösheten knäcks.
            Det sades nämligen inte någonting om det, och det är synd.
          </note>
          <note xml:id="i-68cf4266ca91224a-0">
            Om det skulle underlätta är jag fullt beredd att strunta i liknelserna
            med städning och annat. Den poäng som jag försökte komma fram
            till var att jag trodde att Göran Persson, Arne Kjörnsberg och
            andra som goda och jämställda män säkerligen är jätteduktiga på
            städning men att ekonomisk politik är inte som städning. Man kan
            inte ta sig an en sak och låta annat ligga, för att senare gripa
            sig an med något ytterligare, utan man måste göra flera saker
            samtidigt, och detta gör regeringen inte.
          </note>
          <note xml:id="i-bf09b46469a61819-0">
            Jag tycker att det är oerhört anmärkningsvärt att
          </note>
          <note xml:id="i-93e635a975eb7b8a-0">
            Arne Kjörnsberg som finansutskottets talesman i denna debatt
            omnämner avtalet på arbetsmarknaden i termer av att jämföra lågavlönade
            butiksanställda med direktörer. Vad han gör är egentligen att
            säga att avtalet i fråga är bra. Jag tror att det är en katastrof
            för
          </note>
          <note xml:id="i-38db66d2c9b24806-0">
            Sverige. Det är en mycket alarmerande utveckling, och det är
            mycket beklämmande att höra Arne
          </note>
          <note xml:id="i-44b0367f62a7a74a-0">
            Kjörnsberg yttra sig på detta sätt.
          </note>
          <note xml:id="i-62d1a6d485fe4187-0">
            Anf. 36 ARNE KJÖRNSBERG (s) replik
          </note>
          <note xml:id="i-13fe71d93ec2c942-0">
            Herr talman! En sak kan vi i varje fall konstatera:
          </note>
          <note xml:id="i-c055db3c2dbcb78d-0">
            Fru Wibble är inte de små ordens mästare. Det står fullständigt
            klart efter denna replik.
          </note>
          <note xml:id="i-775065dfb5223a03-0">
            Låt mig bara i all vänlighet tala om för fru Wibble att jag faktiskt
            deltog i den debatt som vi förde för ett år sedan i går, men då
            inte som utskottets talesman.
          </note>
          <note xml:id="i-439b4dae40df1002-0">
            Vi var dessutom i minoritet. Jag var inte ens vår grupps talesman,
            utan det var Göran Persson. Men jag tillåter mig ändå ha några
            synpunkter på fru Wibbles prognos om räntorna på statsskulden.
          </note>
          <note xml:id="i-bf641bc7aa0307d3-0">
            Budgetunderskottet gick upp med 190 miljarder och fru Wibble
            prognosticerade att räntorna på statsskulden skulle gå ner med
            16 miljarder. Jag sade att det måste vara fel. De kommer att gå
            upp med minst 30 miljarder, sade jag i den debatten här i kammaren.
            Fru Wibble hade då, som finansminister, mycket annat att göra,
            och det har jag all respekt och förståelse för. Hon hade lämnat
            kammaren, och jag fick sedan föra denna debatt i medierna med
            en av fru
          </note>
          <note xml:id="i-00187582fe441ee2-0">
            Wibbles sakkunniga.
          </note>
          <note xml:id="i-0674be8cc7796bd8-0">
            Jag fick rätt, visserligen inte riktigt rätt, för inte ens jag
            var så pessimistisk. Räntorna på statsskulden gick upp med 49
            miljarder. Jag hade sagt att de skulle öka med minst 30 miljarder.
            Jag har varit med i dessa debatter förr. Det var detta jag kom
            att tänka på, när fru Wibble sade att det var första gången jag
            uppträdde som utskottets talesman. Så är det dessutom inte.
          </note>
          <note xml:id="i-0480f15ab118d1a5-0">
            Det är andra gången.
          </note>
          <note xml:id="i-18c8a22587d9eaae-0">
            Man måste göra flera saker samtidigt, säger fru
          </note>
          <note xml:id="i-fbdc59d48bd5201a-0">
            Wibble. Det är precis det vi försöker göra. Vi försöker angripa
            en lång rad av problem samtidigt. Men för att få förståelse för
            det måste de åtgärder som vidtas upplevas som rimliga av folkflertalet
            i vårt land. Det är det fru Wibble, liksom Bo Lundgren, aldrig
            har förstått. Annars kommer vi aldrig att klara det. Det är en
            historisk läxa. Vårt land skulle tjäna på om ni - Bo
          </note>
          <note xml:id="i-87adc83db80f3993-0">
            Lundgren och Anne Wibble - lärde er den läxan.
          </note>
          <note xml:id="i-3792bce3329ce3f0-0">
            Anf. 37 ANNE WIBBLE (fp) replik
          </note>
          <note xml:id="i-a93e21b4bddb9616-0">
            Herr talman! Det som är svårt i ekonomisk politik är att få de
            åtgärder som man bedömer som nödvändiga, viktiga och bra att också
            framstå som acceptabla för medborgarna. Jag berömde Göran Persson
            för att han är pedagogiskt skicklig. Jag önskar att han ville
            ägna sin pedagogiska talang litet mera åt att förklara att för
            att det skall vara någon tyngd bakom kampen mot massarbetslösheten
            måste man kanske sänka en eller annan skatt, något man eljest
            gärna skulle se att man slapp. Då måste man ägna denna sin pedagogiska
            skicklighet åt att försöka förklara det, i stället för att hemfalla
            åt demagogiska uttryck om skattesänkningar och kapitalister. Det
            är klart att ingen förstår varför man skall underlätta företagens
            riskkapitalförsörjning om man förklarar det på det viset. Det
            är det socialdemokraterna har gjort, och det är också därför som
            kampen mot massarbetslösheten går dåligt. Det är därför det finns
            en betydande risk för att det hela landar i stor förskräckelse
            för Sveriges medborgare.
          </note>
          <note xml:id="i-2cdbc57fc46be3d1-0">
            När man talar som utskottets talesman är anspråken på innehållet
            litet större. Det var därför jag var förvånad över att Arne Kjörnsberg
            inte nämnde inflationsbekämpning, lönebildning, arbetsmarknadens
            funktionssätt och det under natten slutna avtalet. Jag tror nämligen
            att det finns en viktig uppgift i att nu förbättra arbetsmarknadens
            funktionssätt så att man kan ha en ekonomi som växer utan alltför
            stora löneökningar och prisökningar. Allt detta står också att
            läsa i regeringens olika dokument. Men problemet är att man avfärdar
            alla förslag som skulle leda till detta.
          </note>
          <note xml:id="i-41cd86574ee57409-0">
            Risken är då väldigt stor att priser och prisförväntningar inte
            bara stiger utan att de gör det i en allt ökande takt. Då går
            det illa med jobben.
          </note>
          <note xml:id="i-57b5ed2b38c71c81-0">
            Anf. 38 ARNE KJÖRNSBERG (s) replik
          </note>
          <note xml:id="i-d690450c794c2912-0">
            Herr talman! Så kom då betygsättningen från fru
          </note>
          <note xml:id="i-07a57b35ff260498-0">
            Wibble. Innehållet i det jag sade var för tunt, det var felaktigt
            eller vad det nu var. Okej, jag tar till mig det.
          </note>
          <note xml:id="i-6554291a5262c331-0">
            Men låt mig alldeles bestämt säga ifrån: Jag avgör själv vad
            jag skall säga som företrädare för den socialdemokratiska gruppen
            i finansutskottet. Jag avgör det själv, tillsammans med mina kamrater
            i gruppen.
          </note>
          <note xml:id="i-cf324e1b6e919a95-0">
            Fru Wibble skall inte bestämma det.
          </note>
          <note xml:id="i-04c7d22e038a4457-0">
            Herr talman! Vi talade klartext i valrörelsen. Vi sade: Ge oss
            ditt förtroende och vi skall sänka föräldraförsäkringen, höja
            värnskatten osv. Vi hade inte ett enda löfte om fler transfereringar
            eller bättre förmåner. Men vi bad om väljarnas förtroende för
            att göra detta och sedan sätta in alla våra krafter på att få
            ordning på ekonomin, få ner arbetslösheten och få upp sysselsättningen.
            Det kommer att ta lång tid. Jag sade det i en debatt med Bo Lundgren
            på Stora torget i
          </note>
          <note xml:id="i-30a4547e2bb64512-0">
            Borås. Den direktsändes i lokalradion och finns säkert inspelad
            där. Jag sade att det kommer att ta lång tid.
          </note>
          <note xml:id="i-84adb52848a0e714-0">
            Det går fort att få upp arbetslöshetstalen, så att det blir massarbetslöshet.
            Men det tar lång tid att få ned dem.
          </note>
          <note xml:id="i-ae42d54f661a468e-0">
            Vi ville säga det i klartext före valet, så att väljarna skulle
            veta vad vi står för. Det sade jag i debatten med
          </note>
          <note xml:id="i-eef30e6bde61c1ca-0">
            Bo Lundgren och på många andra ställen.
          </note>
          <note xml:id="i-fa619ffed803476f-0">
            Vi fick förtroendet. Nu sätter vi in våra krafter. Vi har höjt
            skatter och sänkt ersättningar så att det står härliga till. Vi
            har gjort det snabbt, därför att det var viktigt. Vi har satt
            in vår pedagogiska förmåga, framför allt herr finansministern.
            Vi andra har hjälpt till så gott vi har kunnat. Vi skall fortsätta
            med det, även om det gäller att sänka en eller annan skatt, exempelvis
            momsen på mat - det lovar jag fru Wibble.
          </note>
          <note xml:id="i-1fd9580488babeba-0">
            Anf. 39 MATS ODELL (kds) replik
          </note>
          <note xml:id="i-1d980891429072cd-0">
            Herr talman! Jag har med Johan Lönnroth diskuterat de drakoniska
            nedskärningarna inom vård och omsorg som en koalition av Vänsterpartiet,
            Miljöpartiet och Socialdemokraterna genomför här i Stockholms
            län. Jag läser i dagens utgåva av Aftonbladet:
          </note>
          <note xml:id="i-8b57563af70dd1a3-0">
            Gunnar, 80 år, för dyr att vårdas.
          </note>
          <note xml:id="i-0f9e2707e42d7ebf-0">
            Jag vill nu ställa en fråga till Arne Kjörnsberg. I
          </note>
          <note xml:id="i-75813ee7130ed8c1-0">
            och med det nya gemensamma utgiftstak som kommer att läggas på
            för såväl stat som kommuner och landsting kommer tumskruvarna
            att dras åt ytterligare, framför allt för vården av gamla och
            långvarigt sjuka.
          </note>
          <note xml:id="i-42c1b2538ccb25ee-0">
            Varför avvisar ni samtliga de kristdemokratiska förslagen till
            omfördelning av sparbetingen, så att vi hade kunnat tillföra ytterligare
            ca 6-7 miljarder till vård och omsorg?
          </note>
          <note xml:id="i-ce8c56c7e3d21467-0">
            Anf. 40 ARNE KJÖRNSBERG (s) replik
          </note>
          <note xml:id="i-2f97d2df5d51d13a-0">
            Herr talman! Mats Odell är från detta område och känner naturligtvis
            till mycket bättre än jag vilken majoritet det var i Stockholms
            läns landsting förra perioden. Mats Odell kanske kan tala om i
            nästa replik vem som hade majoriteten då.
          </note>
          <note xml:id="i-abb9f40fec4bf1f4-0">
            Jag kommer från Älvsborgs län. Vi har samma stora problem i landstinget
            där. Men Gunnar, 80 år, är inte för dyr att vårdas i Älvsborgs
            läns landsting. För mig är detta en etisk fråga. Vi som är friska
            och unga och har arbete måste vara beredda att avstå för att de
            arbetslösa, barnen, de äldre och de sjuka får den vård och omsorg
            som de rättmätigt kan kräva. Det är en för mig och mitt parti
            alldeles självklar fråga. Detta innebär inte att kommuner och
            landsting inte måste fortsätta det som brukar kallas vardagsrationaliseringsarbetet.
            Det måste fortsätta, annars kommer vi inte att klara det som skall
            göras gemensamt. Vi kan inte låna pengar till staten för att klara
            att inte ställa några krav på den övriga delen av den offentliga
            sektorn. Vi måste, hur besvärligt det än är, göra allting tillsammans.
          </note>
          <note xml:id="i-4f198563f5d0e3d3-0">
            Låt mig säga att jag tycker att Mats Odell tar upp en fråga som
            är av den digniteten att den inte bara berör det man eventuellt
            har innanför pannloben. Det känns också inne i hjärtat. Jag tycker
            att det är bra att
          </note>
          <note xml:id="i-7e7beea9ac26bdce-0">
            Mats Odell lyfter fram sådant som lyfter politiken till en annan
            dimension.
          </note>
          <note xml:id="i-e09762e5bba2e003-0">
            Anf. 41 MATS ODELL (kds) replik
          </note>
          <note xml:id="i-694878a3e4e5d619-0">
            Herr talman! Det gläder mig naturligtvis att Arne
          </note>
          <note xml:id="i-791075141f074038-0">
            Kjörnsberg tycker att detta är en etisk fråga och att det också
            berör hjärterötterna. Men frågan blir då än mer pockande: Varför
            är utskottsmajoriteten inte beredd att göra den omfördelning av
            besparingsbördan som vi kristdemokrater har föreslagit? Den skulle
            kunna frigöra resurser till vård och omsorg.
          </note>
          <note xml:id="i-69a64fcd864e396d-0">
            Arne Kjörnsberg talar om vardagsrationalisering. I
          </note>
          <note xml:id="i-b7e5c2df2c97bafe-0">
            Aftonbladet står det att sjukhuset snart inte har råd att ta
            emot akutpatienter. Jag kan inte gärna kalla det för vardagsrationalisering.
          </note>
          <note xml:id="i-19e5de6847530abe-0">
            Jag vill gärna fråga Arne Kjörnsberg hur han tolkar den formulering
            som vi kristdemokrater glädjande nog har fått in i konvergensprogrammet,
            där det står att de kommunala verksamheterna - utbildning, hälsooch
            sjukvård samt vård och omsorg - däremot kommer att värnas, vilket
            förutsätter att de nödvändiga utgiftsminskningarna sker inom andra
            utgiftsprogram.
          </note>
          <note xml:id="i-ea5470c056923632-0">
            Hur vill Arne Kjörnsberg tolka den utfästelsen i konvergensprogrammet?
          </note>
          <note xml:id="i-bb58dba95f58acfc-0">
            Anf. 42 ARNE KJÖRNSBERG (s) replik
          </note>
          <note xml:id="i-9ec247e880bc307d-0">
            Herr talman! Jag blev litet besviken på Mats Odell när han öppnade
            tidningen och talade om Gunnar, 80, och att man inte kan ta emot
            akutpatienter. Han framställde det som om det var det jag menade
            med
          </note>
          <note xml:id="i-778680b940843ba7-0">
            "vardagsrationaliseringar". Naturligtvis inser Mats
          </note>
          <note xml:id="i-644f71869e6d8df2-0">
            Odell att det inte alls var det jag talade om.
          </note>
          <note xml:id="i-a539f936017dfefe-0">
            Mats Odell säger att man så länge det någonsin går skall försvara
            vård, omsorg och utbildning - det som kallas verksamheter. Det
            är inte alls svårt för oss,
          </note>
          <note xml:id="i-dca849b67355375a-0">
            Mats Odell. Men vi måste då ha kraften att klara det andra som
            är nödvändigt. Vi måste klara att skära i transfereringarna. Vi
            kan inte få både och. Det är dess värre så, med tanke på hur vår
            ekonomi ser ut.
          </note>
          <note xml:id="i-5a9ce2cbbe92d5bb-0">
            Vi fattade ett sådant beslut på vår partikongress i
          </note>
          <note xml:id="i-64fd4c3299c01528-0">
            Göteborg - det som inom vårt parti har kallats för
          </note>
          <note xml:id="i-1bf392a92de77b8e-0">
            Göteborgskongressen. Det är inte alls svårt. Vi står för det.
            Men detta är något som vi varje dag måste arbeta med. Det är inte
            en gång för alla givet. Låt oss tillsammans arbeta med det.
          </note>
          <note xml:id="i-b18cbf3b22f87649-0">
            Det nya förslaget till skatteutjämning är ett led i en sådan
            strävan.
          </note>
          <note xml:id="i-5c75afa446262072-0">
            Anf. 43 ROY OTTOSSON (mp) replik
          </note>
          <note xml:id="i-3278166eb8c3d83d-0">
            Herr talman! Först vill jag göra en rättelse. Arne
          </note>
          <note xml:id="i-0fdea644232eff8f-0">
            Kjörnsberg hörde fel när det gäller arbetslösheten. Jag sade
            att majoriteten "förutspår" fortsatt hög arbetslöshet, som vi
            tycker är alltför hög - inte "föreslår". Så står det uppenbarligen
            inte i propositionen eller i betänkandet.
          </note>
          <note xml:id="i-a126957e9f51d6fb-0">
            Vi är kritiska till att arbetslöshetstalen fortfarande ligger
            en bit över 5 %. De har gått under 7 % i dag, såg jag, och det
            är ju bra, men de måste bli lägre. Det är därför vi föreslår sänkt
            arbetstid. Det är därför vi föreslår en skatteväxling där man
            sänker arbetsgivaravgifterna och i stället höjer energi- och miljöskatterna.
            Det gynnar företag - inte minst tjänstesektorn som det pratas
            mycket om här. Det ger nya jobb.
          </note>
          <note xml:id="i-5db25174e2e9c9ce-0">
            Det vore intressant att höra Arne Kjörnsberg tala om hur han
            tänker sig minska arbetslösheten och vilka ytterligare åtgärder
            han tänker sig. Det måste ju till ytterligare åtgärder om inte
            det som förutspås i betänkandet blir sanning.
          </note>
          <note xml:id="i-0cd9da5671e295fc-0">
            Jag vill också fråga Arne Kjörnsberg om hans syn på problemet
            kring valuta- och penningmarknaderna.
          </note>
          <note xml:id="i-e619d6cbfeb758c8-0">
            Han kommenterade inte det i sitt anförande.
          </note>
          <note xml:id="i-d810bbaaf2052029-0">
            Varför inte sätta sig ned i en kommission eller kommitté och
            titta på problemet? Vi vet om att oroligheterna medför betydande
            riskpremier och gör att räntorna ligger högre än de borde. Det
            hämmar investeringarna. Det hämmar den ekonomiska återhämtningen.
          </note>
          <note xml:id="i-b0ae3cc5888b73de-0">
            Vi kommer att få leva med dessa stora skulder och denna känslighet
            en mycket lång tid framöver. Det finns all anledning att redan
            nu se hur man bättre kan hantera dessa problem. Vi är inte ensamma
            om det i världen.
          </note>
          <note xml:id="i-b7a7d35f8f8b235b-0">
            Hur tänker Socialdemokraterna hantera detta, egentligen?
          </note>
          <note xml:id="i-913efb6eec59f0c9-0">
            Anf. 44 ARNE KJÖRNSBERG (s) replik
          </note>
          <note xml:id="i-350fd5e73fc6e2d9-0">
            Herr talman! Det kändes bra att Roy Ottosson sade "förutspår"
            i stället för "föreslår". Jag hoppas att det i protokollet också
            står så. Jag är säker på att Roy
          </note>
          <note xml:id="i-796f33600674551f-0">
            Ottosson i varje fall kommer att se till det. Då släpper vi det.
          </note>
          <note xml:id="i-3591e1f579ba3056-0">
            Roy Ottosson frågar hur Socialdemokraterna skall få ned arbetslösheten.
            Tusen sinom tusen gånger har vi sagt det. Vi måste få upp tillväxten.
            Den skall vara ekologiskt uthållig, Roy Ottosson. Det är den enda
            möjligheten att totalt klara detta.
          </note>
          <note xml:id="i-9a6971fc8ace0b0c-0">
            Men sedan måste vi låta tusen blommor blomma.
          </note>
          <note xml:id="i-e364c53d7f261fc4-0">
            Det kan vara avdrag, som regeringen nu håller på att utreda.
            Det kan vara det fru Wibble efterlyste, dvs. en eller annan sänkt
            skatt. Det kan vara en eller annan höjd skatt - vad det jag? Vi
            måste låta vår fantasi spela här.
          </note>
          <note xml:id="i-1f69ba9489867e61-0">
            Ingen i detta hus - i varje fall inte i denna kammare - har egna
            minnen från förra gången det var som det är nu. Jag har det inte.
            Men mina föräldrar har berättat för mig hur det var i motsvarande
            situation
          </note>
          <note xml:id="i-7e50c87aee3a1c99-0">
            1928, 1929 och 1930. Just därför att vi inte har de kunskaperna
            och framför allt inte de erfarenheterna måste vi låta fantasin
            spela och hjälpas åt, om vi skall klara detta.
          </note>
          <note xml:id="i-f529db3696bdfb60-0">
            Jag skall gärna säga några ord om penning- och valutamarknaden,
            Roy Ottosson. Jag får återkomma.
          </note>
          <note xml:id="i-c181766feffb0b98-0">
            Anf. 45 ROY OTTOSSON (mp) replik
          </note>
          <note xml:id="i-969f566dd8a0c4b3-0">
            Herr talman! Jag ser inlägget när det gäller att åtgärda arbetslösheten
            som öppna dörrar till en seriös diskussion med Socialdemokraterna.
            Vi har naturligtvis stora förhoppningar att vinna bättre gehör
            för de förslag vi redan har lagt fram.
          </note>
          <note xml:id="i-fcabfea122709c4b-0">
            När Socialdemokraterna för fram just arbetslöshetsfrågan så kraftigt
            är det ändå otillfredsställande att man inte går fram med fler
            konkreta förslag. Man avvisar en så egentligen ganska självklar
            åtgärd som sänkt normalarbetstid, som genomförs i en rad andra
          </note>
          <note xml:id="i-040903f93a8e164f-0">
            EU-länder.
          </note>
          <note xml:id="i-b78f6840d5f13657-0">
            Sparandet på kommunerna är också märkligt. 9
          </note>
          <note xml:id="i-02411dc49da9940c-0">
            miljarder tas bort för kommunsektorn. Det innebär att arbetslösheten
            ökar. Det är framför allt ungdomar som inte får jobb och inte
            kommer ut i arbete, enligt landstings- och kommunförbunden. Det
            kommer att medföra stora kostnader.
          </note>
          <note xml:id="i-73bd35b664ebffc1-0">
            Varför inte i stället spara mera på bidrag och ersättningar till
            dem som ändå har det hyfsat ställt -
          </note>
          <note xml:id="i-e908b24d08facc6a-0">
            normal- och höginkomsttagare och företag? Varför skall det gå
            ut så mycket i bidrag och ersättningar till dem som inte absolut
            måste ha det, när staten har så enormt dåliga finanser som nu?
          </note>
          <note xml:id="i-3372a78de489d64f-0">
            Vi har möjligheten att verkligen på riktigt slå vakt om välfärdens
            kärna, som Arne Kjörnsberg säger sig vilja göra. Det är mig ett
            mysterium varför man vill spara på kommuner och låginkomsttagare
            när man kan spara på andra håll.
          </note>
          <note xml:id="i-c4f1831fe3a2fe94-0">
            Anf. 46 ARNE KJÖRNSBERG (s) replik
          </note>
          <note xml:id="i-7598e97725b3bcc1-0">
            Herr talman! Först vill jag kommentera den internationella penning-
            och valutamarknaden. Jag förstår vad Roy Ottosson säger och känner,
            men intellektuellt inser jag vilka jättestora svårigheter som
            finns. Om ett enda land går ur samarbetet kommer det inte att
            fungera.
          </note>
          <note xml:id="i-d7e8d05c59790450-0">
            Göran Persson har vid upprepade debatter i denna kammare talat
            om att han själv och hans medarbetare i de olika internationella
            sammanhang där Sverige finns med exempelvis arbetar för att motsvarigheten
            till vår Finansinspektion skall förstärkas och för nya regler
            och bättre övervakning av aktörerna. Jag tror att det är den vägen
            vi får gå.
          </note>
          <note xml:id="i-ac0d907a40154eb6-0">
            Det gläder mig att Roy Ottosson tar upp detta också ur en annan
            aspekt. Just på detta område - tydligare än på många andra områden
            - är internationellt samarbete tydligare än på många andra områden
            avgörande för att man skall klara av problemen. Roy Ottosson har
            alldeles rätt i att det finns en internationell diskussion. Men
            det är lättare att säga än att göra, så låt oss fortsätta att
            fundera på det.
          </note>
          <note xml:id="i-e07b091755cb9a8b-0">
            Jag vill sträcka upp ett varningens finger när det gäller sänkt
            normalarbetstid. Man skall inte tro att det löser problemet. Erfarenheter
            från Norge, som genomförde en sänkning, visade att det inte blev
            så.
          </note>
          <note xml:id="i-bf76757c81e644d9-0">
            Folk jobbade mer övertid i stället. Jag tror inte att den vägen
            är framkomlig.
          </note>
          <note xml:id="i-b5b51334e12ce6f9-0">
            Anf. 47 PER-OLA ERIKSSON (c)
          </note>
          <note xml:id="i-623585571fe904d1-0">
            Herr talman! När riksdagen i dag debatterar och beslutar om inriktningen
            och ramarna för den ekonomiska politiken sker det med en betryggande
            majoritet här i kammaren. Vi slipper därmed också den riskfyllda
            osäkerhetsfas som hade hotat om Centerpartiet och Socialdemokraterna
            inte hade kunnat träffa en överenskommelse om den s.k. vårbudgeten.
          </note>
          <note xml:id="i-7a2eb4d69357b63d-0">
            Jag kan villigt erkänna, eftersom andra skall kunna följa vad
            vi politiker gör, att trots vår deklaration i höstas efter valet
            om en konstruktiv oppositionspolitik var det samarbete som etablerades
            mellan Centern och Socialdemokraterna var långt ifrån självklart
            när riksdagens ledamöter tog julledigt i december 1994.
          </note>
          <note xml:id="i-92f1bddf42d2e40d-0">
            Vi hade då genomlidit - det låter hårt att säga, men så var det
            - en politisk höst där regeringspolitiken i stor utsträckning
            präglades av återställare och vänstersvängar. På det ekonomisk-politiska
            området dominerade skattehöjningar. Bättre blev det inte i början
            av året med det riktade anställningsstödet, RAS. Alla utom arkitekten
            - vem det nu var - och Miljöpartiet förstod att det inte skulle
            bli någon succé.
          </note>
          <note xml:id="i-83bbd5b6fd09263d-0">
            Men fel i det förgångna får inte blockera möjligheterna att i
            samarbete lösa framtidens problem. I politiken krävs mer av förmåga
            att tänka framåt än att titta bakåt. Kort och gott - vi måste
            vända bladet för att skriva nästa kapitel.
          </note>
          <note xml:id="i-56775fcf6d052dd5-0">
            I finansdebatten den 8 mars betonade jag att Sverige inte har
            råd med en politik där partierna avundsjukt bevakar sina revir.
            Jag efterlyste, som Arne
          </note>
          <note xml:id="i-24c6990823a5a87f-0">
            Kjörnsberg tidigare påpekat, det politiska handslaget och långsiktiga
            lösningar. För Centerpartiet är det självklart att lägga partiegoismen
            åt sidan och sätta
          </note>
          <note xml:id="i-9f01427f937e2a3b-0">
            Sveriges bästa i förgrunden när vårt land befinner sig i en mycket
            allvarlig situation.
          </note>
          <note xml:id="i-56a6cc9e3af26bfa-0">
            Centerpartiet har valt att ta ansvar i politiken genom att samverka
            med regeringen och Socialdemokraterna om den ekonomiska politiken.
            Det gäller kompletteringspropositionen liksom arbetsmarknadsoch
            regionalpolitiken och det s.k. konvergensprogrammet. De uppgörelser
            vi gjort med regeringen utgör inget lappkast och ingen ny kurs
            för Centern. Vi gick till val på ett program där vi klart begärde
            mandat för att medverka till en bred nationell samling kring den
            ekonomiska politiken.
          </note>
          <note xml:id="i-9217f3ef0c652442-0">
            Självfallet hade vi helst önskat att vi kunnat verka för denna
            strävan i regeringsposition. Nu gick inte valet som vi önskade.
            Socialdemokraterna bildar ensamma regering, men har på egen hand
            inte en majoritet i kammaren. Valet försatte Centern i opposition,
            men innebar inte att vårt ansvar för landet därmed tog slut.
          </note>
          <note xml:id="i-99f3855a997411ce-0">
            Faktum kvarstår - det behövs breda politiska lösningar för att
            ge Sverige en stabil politik som förmår att hindra statsskuldens
            ökning, åstadkomma balans i statens budget, skapa fler jobb så
            att arbetslösheten kan nedbringas och så att den sociala tryggheten
            uthålligt skall kunna värnas.
          </note>
          <note xml:id="i-9338dec2d2819a9b-0">
            Tiden är samtidigt en knapp resurs, inte bara i människors liv
            utan också i det politiska systemets arbete med att sanera statsfinanserna.
            Om inte den riksdag som valdes hösten 1994 förmår att påtagligt
            stärka ekonomin kan den reala handlingsfriheten i den ekonomiska
            politiken vara förlorad innan folket valt nya representanter till
            denna församling.
          </note>
          <note xml:id="i-f456968eb09f43cb-0">
            Det gäller därför för oss alla att ta vara på möjligheterna att
            åstadkomma nationell samling. Det har
          </note>
          <note xml:id="i-81434335e60fbe61-0">
            Centerpartiet medverkat till under våren. Det är vi också beredda
            att göra på nytt. Ordspråket enade vi stå, söndrade vi falla,
            äger sin giltighet även i de ekonomisk-politiska sammanhangen
            och i kampen för
          </note>
          <note xml:id="i-456360304bd2e72e-0">
            Sveriges bästa.
          </note>
          <note xml:id="i-54d607769c9e0213-0">
            Vårt motiv för att ta ansvar präglas också av omtanke om framtidens
            generationer. Med ansvar för kommande generationer finns det inget
            utrymme för tvekan när det gäller att pressa tillbaka budgetunderskottet
            och hejda statsskuldens ökning. Alternativet vore fortsatt hög
            arbetslöshet, ständig valutaoro, höga räntor och därmed bristande
            intresse för investeringar.
          </note>
          <note xml:id="i-f8ff9fbec50e33c1-0">
            Herr talman! Det finns också ett ordspråk som säger att man inte
            skall ropa hej förrän man är över bäcken. Och det gör vi inte
            heller. Trots betydande insatser för att skapa balans i svensk
            ekonomi - såväl under fyrpartiregeringens tid som under innevarande
            mandatperiod - återstår åtskilliga politiska dagsverken att utföra
            de närmaste åren. Alltför hög räntenivå och för låg kronkurs kommer
            att bestå fram till dess att budgetunderskottet eliminerats och
            statsskuldens negativa utveckling brutits. Men det råder ingen
            tvekan om att vi närmar oss den tidpunkt då Sverige åter är på
            grön kvist.
          </note>
          <note xml:id="i-1c35de9f797ea271-0">
            Jag är övertygad om att samverkan under våren mellan Centerpartiet
            och regeringen redan gett oss en starkare krona och lägre räntor
            än vad vi annars skulle ha haft. Vi har också medverkat till att
            statsskulden nu kan stabiliseras snabbare och balans kan skapas
            i statens budget tidigare än vad någon har räknat med.
          </note>
          <note xml:id="i-656b4cb6afdfce36-0">
            För att få ner utgiftstrycket är det nödvändigt med betydande
            strukturförändringar i de stora transfereringssystemen, därav
            förslagen om sänkt ersättningsnivå vid t.ex. arbetslöshet. Men
            verkligheten är samtidigt den, att många i vårt samhälle har så
            smala ekonomiska marginaler att lättnader i statens utgiftstryck
            måste kombineras med sänkt skatt så att enskilda hushåll har utrymme
            för en rimlig konsumtion.
          </note>
          <note xml:id="i-74ea0d93714e863e-0">
            Det är nödvändigt både med tanke på rättvisa och med tanke på
            sysselsättningen.
          </note>
          <note xml:id="i-c1e0539c6830bb57-0">
            Den sänkta matmomsen, som vi har kommit överens om, ger störst
            skattelättnader till de hushåll vars hushållsbudget belastas mest
            av matkontot. Det gäller i synnerhet barnfamiljer utan höga inkomster.
            I en samlad politik för att sanera statens finanser och åstadkomma
            en rimlig fördelning av de uppoffringar som en sådan sanering
            förutsätter har sänkt matmoms klara fördelar jämfört med andra
            alternativ.
          </note>
          <note xml:id="i-3b4c4944189155af-0">
            Det är beklämmande att främst Vänsterpartiet sprider villfarelsen
            att det med enkla medel skulle gå att beskatta höginkomsttagare
            så att de breda folklagren slapp ta sin del för att sanera statens
            finanser. För det första visar man en grundläggande brist på insikt
            om strukturproblemen i ekonomin. För det andra skulle inte intäkterna
            bli i närheten av det tillräckliga om vi så belade alla inkomster
            över t.ex. 300 000 kr med 100 % skatt.
          </note>
          <note xml:id="i-eb13c85d1e3a8cf0-0">
            Vänsterpartiets plötsliga flykt från sitt tidigare krav på sänkt
            matmoms är också ett av de tväraste politiska kast som något parti
            har lyckats åstadkomma som jag har upplevt under min tid som riksdagsledamot.
            När en rejäl skattesänkning, som också tar ner inflationen, äntligen
            riktas till grupper med smala ekonomiska marginaler protesterar
            Vänstern och
          </note>
          <note xml:id="i-583313321a23f6b5-0">
            Högern samtidigt.
          </note>
          <note xml:id="i-bfcaa29e2c95385d-0">
            Jag har valt att gå tillbaka och studera Vänsterpartiets uppfattning
            i momsfrågan under årens lopp. Den
          </note>
          <note xml:id="i-9404b020549c7274-0">
            4 juni 1986 pläderade Inga Lantz, visserligen då som representant
            för Vänsterpartiet kommunisterna, att momsen på maten måste tas
            bort. Den 5 juni 1986
          </note>
          <note xml:id="i-92e6540a6e6fe5aa-0">
            pläderade också dåvarande ordföranden Lars Werner att momsen
            på mat skulle slopas.
          </note>
          <note xml:id="i-6270e2da37467904-0">
            Den 1 april 1987 höll Tommy Franzén ett inlevelsefullt anförande
            där han betonade att Vänsterpartiet under många år slagits för
            borttagande av momsen på mat. Jan Jennehag höll ett lika engagerat
            anförande den 30 april 1988. Lars Bäckström höll den 13 juni
          </note>
          <note xml:id="i-56ba36796131635f-0">
            1990 ett engagerat anförande med krav på att momsen på mat skulle
            slopas. Han fortsatte att driva samma krav den 10 april 1991.
            År 1992 talade också Lars
          </note>
          <note xml:id="i-4a22c7fbef158c9e-0">
            Bäckström i samma ordalag.
          </note>
          <note xml:id="i-8e5940de8947611c-0">
            Det är intressant att se vad Vänsterpartiet nu gör.
          </note>
          <note xml:id="i-d81f7e7689087239-0">
            Nu ändrar man total uppfattning i den fråga som har sagt sig
            kämpa för så länge. Men Vänsterpartiet måste också bestämma sig.
            Först och främst har vi klargjort att vi i Sverige inte kan arbeta
            med alltför många momsnivåer. Vi har möjlighet till tre momsnivåer.
            Nu har Vänsterpartiet accepterat en pressmoms på lägre nivå. Men
            då måste också Vänsterpartiet bestämma sig hur man skall ha det
            med de andra momssatserna.
          </note>
          <note xml:id="i-889e194964a1441b-0">
            Skall man höja matskatten, eller slopa turistmomsen?
          </note>
          <note xml:id="i-0ccd06c81f285bdf-0">
            Eller är det något annat man vill åstadkomma? Jag tycker att
            Vänsterpartiet är skyldiga en förklaring på den punkten.
          </note>
          <note xml:id="i-067f02a05c3ecf8a-0">
            Att det finns krafter till höger som anser att skattesänkningar
            främst skall ske på förmögenheter och kapital är välkänt. Men
            att vänsterpartiet lämnar sin egen politik för att kunna odla
            populism om ersättningsnivåerna i trygghetsförsäkringarna är för
            mig obegripligt. Särskilt som alternativet var höjd matskatt till
            25 %. Vänsterpartiets agerande är det yttersta beviset på att
            Vänsterpartiet inte är moget ansvar, inflytande och ledarskap
            i svensk politik. Man byter politik bara för nöjet att få odla
            missnöje och populism.Herr talman! Med en sådan inriktning är
            och förblir Västerpartiet hänvisat till populism och politikens
            bakgård.
          </note>
          <note xml:id="i-adab4fa8f1eec511-0">
            Det finns alltjämt två huvudproblem i svensk ekonomi. Det är
            dels den svaga efterfrågan på hemmamarknaden, dels den höga arbetslösheten.
          </note>
          <note xml:id="i-2c4f4dc2c5c6a312-0">
            Den förstnämnda faktorn tycks de som efterlyser ännu kraftigare
            åtstramningar inte alls ta med i beräkningen. Ytterligare indragningar
            av köpkraften för hushållen skulle bryta den uppåtgående konjunkturen
            och allvarligt skada ekonomin.
          </note>
          <note xml:id="i-a05f7cddc0505ee2-0">
            Den andra faktorn, arbetslösheten, måste mötas med en ekonomisk
            tillväxt. Därför behöver Sverige företagare som hyser framtidstro
            när det gäller den egna verksamheten och för landets utveckling.
            Vi behöver fler företagare, och fler av de företagare som vi redan
            har borde få bättre incitament att göra nysatsningar. Vi behöver
            också öka det personliga ägandets roll och betydelse.
          </note>
          <note xml:id="i-22e3d3ead5536d81-0">
            Statsminister Ingvar Carlsson betonade vid Industriförbundets
            årsmöte nyligen att det är särskilt viktigt, och jag citerar nu
            ur hans manus, att "Skatter, arbetsrätt och konkurrenslagstiftning
            måste utformas för att främja företagandet". Som centerpartist
            är jag helt enig med regeringschefen om denna principiella hållning.
          </note>
          <note xml:id="i-0e962f7910dee44b-0">
            Därför är det också viktigt att denna hållning får ett tydligt
            genomslag i snara och konkreta politiska beslut. I höstens tillväxtproposition
            förutsätter jag beslut som underlättar den för nyföretagandet
            och företagsutvecklingen, och därmed för sysselsättningen, så
            viktiga riskkapitalförsörjningen. Under våren har vi nu enats
            om att återinföra kvittningsrätten och att införa ett temporärt
            riskkapitalavdrag.
          </note>
          <note xml:id="i-ce2fb89128f0d7c8-0">
            Men jag tycker att det finns skäl att vi lägger ribban högre,
            och jag vet att det finns sådana sympatier och värderingar också
            inom socialdemokratin. Det finns starka skäl för att införa en
            enkelbeskattning, främst för småföretag och onoterade företag
            inklusive kooperativa företag.
          </note>
          <note xml:id="i-3af99bb7266092e2-0">
            Vi har möjlighet att lära av de erfarenheter som gjorts i Norge.
            Det är Centerns uppfattning att en sådan reform ligger väl i linje
            med statsministerns ord på Industriförbundets årsmöte. Vi är också
            beredda att ge en sådan permanent åtgärd för företagsutvecklingen,
            och därmed för sysselsättningen, högsta prioritet.
          </note>
          <note xml:id="i-b24e7fa84dd434cf-0">
            Det är också viktigt att vi kan få till stånd en enighet om arbetsrätten.
            Ingen kan ha intresse av den situation vi har haft en längre tid
            med nära nog kroniska låsningar såväl i politiken som mellan arbetsmarknadens
            parter om arbetsrätten. Låt oss därför tro på att det skall gå
            att finna bättre regler för provanställning, för visstidsanställningar
            vid arbetshopning och för återanställning - regler som både arbetsgivare
            och arbetstagare finner rimliga.
          </note>
          <note xml:id="i-e43ee8c12fa2718a-0">
            Från Centerns sida tillmäter vi såväl företagsskatternas utformning
            - så att de främjar nysatsningar och expansion - som arbetsrätten
            avgörande vikt. Vi fäster också avgörande betydelse vid att en
            skatteväxling kan åstadkommas. I konvergensprogrammet anges den
            politiska viljeinriktningen på den här punkten med följande ord:
            "Sverige eftersträvar att bland annat tillgodose miljöhänsynen
            genom ändring av skattestrukturen, så att skattebelastningen på
            arbetskraften lättas och beskattningen på miljöstörande utsläpp
            minskas."
          </note>
          <note xml:id="i-2fb0b4bb62b8a25c-0">
            Sett med Centerns ögon är det naturligtvis glädjande att en bred
            majoritet i riksdagen uttalar sig för en sådan lösning. Det är
            också med stor tillfredsställelse vi nu ser att det gått att skapa
            en bred parlamentarisk uppslutning för Sveriges konvergensprogram.
          </note>
          <note xml:id="i-649c4700a11b5cda-0">
            Det är bra att fyra av riksdagens sju partier står för det gemensamma
            resultatet och att det i övrigt också finns en bred samsyn om
            de budgetpolitiska målen som anges i konvergensprogrammet. Även
            på den här punkten är den nationella samlingen viktigt när vi
            skall slåss för svenska intressen utomlands.
          </note>
          <note xml:id="i-127b288aa369f37b-0">
            Bo Lundgren från Moderata samlingspartiet sade inledningsvis
            att det gäller att hänga med i tätklungan ända till slutet. Det
            är självklart, Bo Lundgren. Men
          </note>
          <note xml:id="i-5a480fc91fdeb57f-0">
            Bo Lundgren och Moderata samlingspartiet väljer ju att ställa
            sig vid sidan av när vi andra skall forma konvergensprogrammet.
          </note>
          <note xml:id="i-835b744e8a818074-0">
            Herr talman! Med dagens beslut om innehåll och inriktning av
            den ekonomiska politiken har vi förutsättningar för att lägga
            en bra grund för att nå de budgetpolitiska mål som det nu tycks
            råda stor enighet om. I det arbetet har Centern valt att agera
            aktör i stället för att vara passiv åskådare.
          </note>
          <note xml:id="i-42bd3a1927c6339c-0">
            Därför ber jag till sist att få yrka bifall till hemställan i
            finansutskottets betänkande.
          </note>
          <note xml:id="i-ca03e347a6849054-0">
            Anf. 48 ROY OTTOSSON (mp) replik
          </note>
          <note xml:id="i-2b427650e37b13bc-0">
            Herr talman! Låt mig säga några ord om RAS, det riktade arbetsmarknadsstödet.
            Vi i Miljöpartiet var kritiska till det. Vi trodde aldrig, och
            tror fortfarande inte, att det skulle ge några nya jobb. Däremot
            kunde vi tänka oss ett mer begränsat stöd i syfte att rotera in
            långtidsarbetslösa så att de inte rotar sig i långtidsarbetslösheten.
            Det är närmast en social åtgärd. Vi beräknade i vårt ursprungliga
            förslag en betydligt lägre summa än vad regeringen hade föreslagit
            i propositionen.
          </note>
          <note xml:id="i-348178288c6f86e8-0">
            Uppgörelsen mellan Miljöpartiet och regeringen innebar att regeringen
            backade med 2 miljarder från sitt ursprungliga förslag. Som verkligheten
            nu visar sig vara närmar det sig ännu mer Miljöpartiets ursprungliga
            förslag på det här området. På köpet fick vi ett allergisaneringsprogram
            på 2 miljarder kronor som ger byggjobb för bättre miljö och hälsa.
            Det är riktiga jobb. Det ger varaktiga förbättringar för många
            människor som har problem.
          </note>
          <note xml:id="i-d35774815b62783f-0">
            Jag vet att Centerpartiet tycker att detta är bra.
          </note>
          <note xml:id="i-6ee7c27556a7904a-0">
            Summan av den uppgörelsen borde väl ändå vara,
          </note>
          <note xml:id="i-b005948a981a2109-0">
            Per-Ola Eriksson, att ni från Centern tycker att resultatet,
            som det nu blev, egentligen blev väldigt bra?
          </note>
          <note xml:id="i-95153d90a261a68d-0">
            Anf. 49 PER-OLA ERIKSSON (c) replik
          </note>
          <note xml:id="i-b40bf349f0f818b7-0">
            Herr talman! Jag har inget emot att man satsar på miljöåtgärder,
            allergisanering osv. Det var åtgärder som vi började med under
            vår tid i regeringsställning, och det är frågor som vi också därefter
            har drivit.
          </note>
          <note xml:id="i-f615acc44a3c943b-0">
            Men jag tycker att användningen av RAS-
          </note>
          <note xml:id="i-62a4a37dae6cc307-0">
            pengarna hade kunnat få en annan utformning, Roy
          </note>
          <note xml:id="i-24bf8a00f676fe5e-0">
            Ottosson. Jag har tidigare kritiserat det. Nu har vi facit i
            hand. Det blev inte särskilt mycket, men det tillhör nu det förgångna.
            Vi behöver inte bråka om det. Jag konstaterar bara att i den uppgörelse
            som vi nu har gjort med Socialdemokraterna har vi varit med om
            att finansiera den lilla del som RAS-satsningen ändå innebar.
            Det har blivit några tusen jobb, men jag tycker att vi hade fått
            bättre nytta av pengarna med en annan utformning. Men det tillhör
            det förgångna. Låt oss lägga det åt sidan och skriva nästa kapitel
            i riksdagens politiska historia.
          </note>
          <note xml:id="i-0313160716646d5b-0">
            Anf. 50 ANNE WIBBLE (fp) replik
          </note>
          <note xml:id="i-fe0318d3130a260e-0">
            Herr talman! Per-Ola Eriksson började med att säga att det är
            bra med breda lösningar och samarbete för att lösa problem. Det
            är i hög grad bra med samarbete och breda lösningar för att lösa
            problem. Men det är inte bra om samarbetet och de breda lösningarna
            innebär att problemen inte löses. Det är inte bra om samarbetet
            och de breda lösningarna innebär att Sverige fastnar i massarbetslöshet.
            Tyvärr finns det alltför många tecken på att detta riskerar att
            bli resultatet.
          </note>
          <note xml:id="i-8ce0e79a9765756c-0">
            Per-Ola Eriksson gjorde ett nummer av att räntor och kronkurs
            har förbättrats sedan överenskommelsen mellan Socialdemokraterna
            och Centerpartiet träffades. Det har de förvisso, men de har förbättrats
            mindre i Sverige än i många andra länder. Det är huvudsakligen
            styrt av USA. Jag förmodar att Per-Ola
          </note>
          <note xml:id="i-8e955f1d72024c1c-0">
            Eriksson inte vill ta åt sig äran för ränteutvecklingen i
          </note>
          <note xml:id="i-798ed5da15ed82d8-0">
            Spanien.
          </note>
          <note xml:id="i-ac06b2b656f37a99-0">
            Det är väldigt bra att lösa problem. Per-Ola Eriksson sade att
            det var viktigt med fyra partier bakom konvergensprogrammet. Jag
            tror faktiskt ändå att det inte är antalet partier som räknas,
            utan innehållet. När man vill skapa förtroende för konvergensprogrammet
            tror jag att det är en försvårande faktor att flera av de partier
            som står utanför vill göra mera, vill gå snabbare fram i budgetsaneringen
            och framför allt vill lägga kraft bakom kraven på insatser för
            tillväxt. Jag tror att det är väl bekant att Sveriges ekonomiska
            problem inte går att lösa utan en uthållig tillväxt, och detta
            finns inte.
          </note>
          <note xml:id="i-dcce84e2d2efa277-0">
            Per-Ola Eriksson försökte göra en poäng av att vara vänlig mot
            småföretagen. Låt mig ställa en enda fråga om momsbetalningsrutiner.
            Vad skulle Per-Ola
          </note>
          <note xml:id="i-cf094ec0cb227741-0">
            Eriksson säga om han avkrävdes inkomstskatt innan inkomsterna
            kommit? Detta är precis vad ett stort antal företagare kommer
            att drabbas av med de förslag som Per-Ola Eriksson och Centerpartiet
            står bakom. Jag tycker att det är en nonchalans mot mindre och
            medelstora företag som överträffar mycket.
          </note>
          <note xml:id="i-86d77ace13dc7835-0">
            Anf. 51 PER-OLA ERIKSSON (c) replik
          </note>
          <note xml:id="i-448d923128f4f74c-0">
            Herr talman! Får jag börja med den sista frågan.
          </note>
          <note xml:id="i-b19fe5eefff38202-0">
            Jag upplevde att Anne Wibble tog ett debattinlägg mot sig själv,
            eftersom Anne Wibble tillhörde den regering som tillsatte momsutredningen
            och som ville få förändrade momsrutiner. Motiven för den utredningen
            var ju statsfinansiella. Man ville få in mera skatteinkomster
            till staten.
          </note>
          <note xml:id="i-7eacd252b6bce28a-0">
            Det får ju, vännen Anne Wibble vara någon måtta på att byta fot
            från ett år till ett annat.
          </note>
          <note xml:id="i-16099806ddca0eb5-0">
            Anne Wibble sade att det behövs breda lösningar.
          </note>
          <note xml:id="i-1a56bdac74767ea2-0">
            Jag har haft anledning att i en annan roll gå också
          </note>
          <note xml:id="i-59428f7c9fbc1536-0">
            Anne Wibbles ärenden för att skapa största möjliga bredd på de
            politiska besluten. Det blev inte särskilt brett i fjol våras,
            men vi lyckades till slut. Det verkar nästan som om Anne Wibble
            tycker att det var för brett och att det hade varit bättre med
            något annat. Jag vet inte.
          </note>
          <note xml:id="i-a748321027bd3cfc-0">
            Jag tycker ändå det är viktigt att komma ihåg att det vi nu gör
            är att visa politiskt ansvar för att ta ner budgetunderskottet,
            få stopp på statsskuldens ökning och minska räntebördan på såväl
            företagare som enskilda hushåll.
          </note>
          <note xml:id="i-a3e55f02757a38db-0">
            Vi måste göra detta också för att få i gång sysselsättningen,
            få ökad tillväxt i ekonomin, förbättra riskkapitalförsörjningen
            osv. Jag tycker att Centerpartiet tar vara på det goda från Anne
            Wibbles tid och för det vidare till den här mandatperioden. Det
            borde glädja
          </note>
          <note xml:id="i-8539c2c67d6c925c-0">
            Anne Wibble.
          </note>
          <note xml:id="i-1f9131829ffd9b6a-0">
            Om konvergensprogrammet: Om Anne Wibble tycker att detta var
            för litet och att det behövs mer, varför är inte Anne Wibble med
            och tar det första steget på den svåra vägen att få ned budgetunderskottet
            och få ordning på svensk ekonomi? Om man vill så mycket, varför
            tar man inte det första, lilla steget?
          </note>
          <note xml:id="i-76d19da64bbc72e4-0">
            Anf. 52 ANNE WIBBLE (fp) replik
          </note>
          <note xml:id="i-7cff06cf32102354-0">
            Herr talman! Per-Ola Eriksson är duktig på att svänga sig med
            orden, men det får faktiskt vara någon måtta på vad han säger.
            Utredningsdirektiv är inte regeringsförslag. Det borde Per-Ola
            Eriksson veta bättre än många andra.
          </note>
          <note xml:id="i-8cf4fe773c29a9ab-0">
            Om man lägger detta ovanpå alla andra skatteökningar för mindre
            och medelstora företag som Per-Ola
          </note>
          <note xml:id="i-141ab3407bf8e425-0">
            Eriksson brukar säga sig ömma för, men som han nu drabbar med
            den ena pålagan efter den andra, så är det faktiskt en nonchalans
            mot just de enskilda människor som tidigare har varit Centerpartiets
            vänner men som jag nu tror inser att resultatet av Centerns medverkan
            bara blir mera skatter och svårare betalningar, krångligare arbetsrätt
            och annat.
          </note>
          <note xml:id="i-a1e133ca3bcfccbb-0">
            Per-Ola Eriksson säger att Folkpartiet borde vara med och ta
            olika första steg. Ja, vi skulle mycket gärna vilja få genomslag
            för flera av de steg vi har föreslagit.
          </note>
          <note xml:id="i-fb1d1628822ddb34-0">
            Vi skulle oerhört gärna få genomslag för litet mera besparingar,
            litet mindre skatteökningar. Vi skulle oerhört gärna vara med
            och ta ansvar för att få en enklare arbetsrätt som gör det möjligt
            för enskilda företagare att anställa fler människor och få bukt
            med massarbetslösheten. En bra politik skulle vi mer än gärna
            ställa oss bakom.
          </note>
          <note xml:id="i-876d93bdebf8854d-0">
            Vi gjorde stora ansträngningar med konvergensprogrammet, men
            eftersom det bara är ord, där det tyvärr är alltför sannolikt
            att det inte blir någonting, kanske t.o.m. motsatsen till orden,
            så kan vi inte vara med som Per-Ola Eriksson och köpa grisen i
            säcken.
          </note>
          <note xml:id="i-029fab7192672dde-0">
            Jag tror att det är ett klokt beslut av Folkpartiet, och jag
            hoppas att Per-Ola Eriksson och Göran Persson och andra ändå kan
            förmås att successivt tänka om. Nu börjar det bli väldigt bråttom
            om Sverige inte för mycket lång tid skall fastna i en mycket hög
            arbetslöshet.
          </note>
          <note xml:id="i-86735f7981d85a4a-0">
            Anf. 53 PER-OLA ERIKSSON (c) replik
          </note>
          <note xml:id="i-989776bb6d2fb40e-0">
            Herr talman! Anne Wibble är inte heller så dålig på att svänga
            sig med orden. Nu har inte Anne Wibble någon mer replik, men låt
            mig säga att det verkar litet ologiskt av Anne Wibble att tillsätta
            en utredning om hon inte menade någonting med den. Det är väl
            att i onödan kasta bort tid och arbete på någonting som inte skall
            bli av. Det fanns faktiskt i utredningsdirektiven, som Anne Wibble
            skrev under, motiv för denna utredning. De motiven kan inte ha
            minskat nu, ett år senare.
          </note>
          <note xml:id="i-2d482525224a6e9b-0">
            Nej, Anne Wibble, det där är litet för billigt för att jag skall
            ta det till mig. Jag tycker det är synd att vi måste käbbla om
            den biten.
          </note>
          <note xml:id="i-3e3c3e49d07e448c-0">
            Centern står för en politik som värnar småföretagen. Vi har nu
            tillsammans med Socialdemokraterna kommit överens om två viktiga
            åtgärder som främjar villkoren för att nystarta företag. Dels
            återinförs kvittningsrätten, dels får vi ett riskkapitalavdrag.
          </note>
          <note xml:id="i-791f4c766991d4d6-0">
            Sedan diskuterar vi också ytterligare åtgärder. Det finns i budgetpropositionen
            och kompletteringspropositionen ytterligare åtgärder, pengar som
            är avsatta för skattelindringar för främst små och medelstora
            företag. Det handlar också om en arbetsrätt som tar hänsyn till
            de små företagens villkor och arbetssituation. Men det är också
            viktigt att komma ihåg att se till att få lösningar som håller
            över tiden, så att vi inte byter system från ett år till ett annat.
          </note>
          <note xml:id="i-717a1916264aafcc-0">
            Jag beklagar att Socialdemokraterna tillsammans med Vänsterpartiet
            rev upp de beslut som vi fattade under förra mandatperioden. Men
            man skall inte gråta över spilld mjölk. Vi konstaterar att det
            finns en kommission som skall titta på det här. Jag är full av
            tillförsikt att vi skall kunna hitta en gemensam lösning som även
            kan tillfredsställa stora delar av de grupper som Anne Wibble
            företräder.
          </note>
          <note xml:id="i-97db652cf4c2063b-0">
            Anf. 54 JOHAN LÖNNROTH (v) replik
          </note>
          <note xml:id="i-dc04cf2d051d99da-0">
            Herr talman! Vi har inte ändrat uppfattning om matmomsen, Per-Ola
            Eriksson. Det är fortfarande en av de skattesänkningar som har
            bäst fördelningspolitisk profil. Hade vi varit populister hade
            det varit enkelt för oss att peka på t.ex. förslaget att höja
            inkomstskatten med 5 % för dem som tjänar över
          </note>
          <note xml:id="i-9ac7439bd92c4567-0">
            300 000 kr och ställa upp på sänkningen av matmomsen. Anledningen
            till att vi säger nej den här gången -
          </note>
          <note xml:id="i-e118efa7065a00be-0">
            och det känns jobbigt att behöva säga nej - är att ni kombinerar
            detta förslag med att sänka inkomsterna för dem som ligger allra
            lägst, de sjuka och de arbetslösa.
          </note>
          <note xml:id="i-61a34dc9375a3069-0">
            Sedan säger Per-Ola Eriksson en intressant sak.
          </note>
          <note xml:id="i-8671843fae8ee7a3-0">
            Han kallar detta med a-kassan för en strukturförändring. Är han
            överens med Göran Persson om att detta är en strukturförändring?
            Jag trodde att det var en besparing. Är det fråga om det ena eller
            det andra?
          </note>
          <note xml:id="i-a991f46fdb98b6ab-0">
            Sedan skulle jag gärna vilja veta hur det kom sig,
          </note>
          <note xml:id="i-9f954c58a79cd4a3-0">
            Per-Ola Eriksson, att ni inte orkade med att ställa upp på det
            stora programmet, som vi tillsammans med regeringen genomförde
            i höstas. Varför orkade ni inte vara med då på EU-finansieringen?
            Sedan hakade ni på här på slutet, vilket i och för sig var bra,
            men varför orkade ni inte då?
          </note>
          <note xml:id="i-11d03fba7e2c2136-0">
            Nu har ni presterat 4 miljarder netto utöver de 114
          </note>
          <note xml:id="i-e80f2c9ca968d9db-0">
            miljarderna. Det är väl inte så fruktansvärt mycket att skryta
            med, Per-Ola Eriksson. Det är faktiskt vi som har tagit ansvar
            för saneringen av statsfinanserna, den stora och tunga biten.
          </note>
          <note xml:id="i-55b7a523bffbaf86-0">
            Anf. 55 PER-OLA ERIKSSON (c) replik
          </note>
          <note xml:id="i-f648f0757ab2262c-0">
            Herr talman! Nu kvarstår faktum, Johan Lönnroth, att när Vänsterpartiet
            hade chansen att verkligen biträda ett förslag om sänkt moms på
            maten, då orkade man inte. Man försöker nu glida undan genom att
            koppla det till en annan fråga. Jag tycker det är för enkelt.
          </note>
          <note xml:id="i-0afacaae7ee94a8d-0">
            Dessutom måste Johan Lönnroth och Vänsterpartiet bestämma sig.
            Hur skall ni ha det med momssatserna i framtiden? Om ni nu accepterar
            att vi skall ha en lägre momssats för pressen, då måste ni bestämma
            er om ni skall höja nuvarande matmomsen från 21 till
          </note>
          <note xml:id="i-a760e7af263ce829-0">
            25 % eller om ni skall ta bort turistmomsen. Vi kan inte ha en
            flora av olika momssatser. Där är Johan
          </note>
          <note xml:id="i-d9eb10539ccbebbf-0">
            Lönnroth, där är Gudrun Schyman, där är Vänsterpartiet oss ett
            svar skyldiga.
          </note>
          <note xml:id="i-36d388be41eb4b1b-0">
            Sedan till finansieringen av EU-medlemsavgiften.
          </note>
          <note xml:id="i-410c47a695c0f2d7-0">
            När ni i höstas tog upp en del i EU-finansieringen handlade det
            om höjda arbetsgivaravgifter, höjd skatt på arbete. Det kunde
            vi för vår del inte biträda. Det lades inte heller fram något
            annat förslag. När det nu gäller hela paketet om EU-finansieringen
            har vi fått gehör för de krav som vi ställde under resans gång.
          </note>
          <note xml:id="i-108e55ad0c971053-0">
            Då kan vi ta det stora greppet.
          </note>
          <note xml:id="i-7c6f8290e1131e87-0">
            För att sanera svensk ekonomi måste vi få en bättre ekonomisk
            tillväxt. Vi måste få sambandet mellan miljö och ekonomi tydligt
            klarlagt och också leva därefter. Konvergensprogrammet har den
            inriktningen. Det är synd att Johan Lönnroth i populismens tecken
            inte vill vara med i denna del.
          </note>
          <note xml:id="i-410cab1b9ebd70d1-0">
            Anf. 56 JOHAN LÖNNROTH (v) replik
          </note>
          <note xml:id="i-4926615d37b5a81d-0">
            Herr talman! När Centern ställer upp och säger sig ta ansvar
            i hela landets intresse är det på ett märkligt sätt sammankopplat
            med vissa frågor. Det var i fråga om jordbruksstödet ni ville
            vara med. När vi var inne på att ta bort fastighetsskattehöjningen
            på jordbruksfastigheter ställde ni upp. Det kan inte vara en slump,
          </note>
          <note xml:id="i-830903b4c9fe84a7-0">
            Per-Ola Eriksson, att det är där som ni ställer upp. Det är selektiv
            populism, riktad på en mycket bestämd intressegrupp.
          </note>
          <note xml:id="i-95203d582b8ee3f4-0">
            Till sist vill jag ställa en fråga till Per-Ola Eriksson. Jag
            vet att Lars Bäckström tidigare tagit upp den här saken med andra
            centerpartister, men jag skall bara kolla om Per-Ola Eriksson
            har förstått det. Efter franska revolutionen fanns det i franska
            parlamentet en vänster och en höger, och sedan fanns det de som
            satt i mitten. De kallades för le marais. Jag är bara litet nyfiken
            på om Per-Ola Eriksson har lärt sig vad le marais betyder.
          </note>
          <note xml:id="i-32fbb1ac90ecca59-0">
            Anf. 57 PER-OLA ERIKSSON (c) replik
          </note>
          <note xml:id="i-51677c8a041a7289-0">
            Herr talman! Johan Lönnroth skall ha en sak klar för sig, och
            det är att när det krävs ordentliga åtstramningar i ekonomin,
            tuffa tag för att sanera, då orkar Centern men då stiger Vänsterpartiet
            av. Vänsterpartiet var med i höstas då det handlade om att höja
            skatter för enskilda, företagande och produktion. Nu kan vi aldrig
            lösa Sveriges ekonomiska problem genom skattehöjningar, det krävs
            besparingar. Men det krävs förstås en och annan skattehöjning
            på miljöförstörande verksamhet, därav höjd koldioxidskatt, höjd
            skatt på kärnkraftsel. Där misslyckades Vänsterpartiet, men nu
            löser vi problemen.
          </note>
          <note xml:id="i-363b594a5c5e13e7-0">
            När Vänsterpartiet såg hur opinionssiffrorna började rusa i höjden,
            gjorde man säkert en strategisk bedömning. Nu skulle Vänsterpartiet
            inte iklä sig ett sådant ansvar som kan kosta några politiska
            opinionspoäng. Man väljer den lätta vägen, populismen, står vid
            sidan av, tittar på och kritiserar. Inte ens när
          </note>
          <note xml:id="i-f342b25b1a75c4d3-0">
            Vänsterpartiets hjärtefrågor kommer på tal orkar man inte, utan
            man försöker kliva ur. Jag tycker att det är beklämmande. Vänsterpartiet
            har under våren visat att man inte är mäktig ett tufft politiskt
            ansvarstagande i en svår ekonomisk tid. Det visste vi sedan tidigare,
            nu har vi fått det bekräftat.
          </note>
          <note xml:id="i-eda2e23cee4d6b55-0">
            Anf. 58 BO LUNDGREN (m) replik
          </note>
          <note xml:id="i-b8caa8fb1560613e-0">
            Herr talman! Per-Ola Eriksson sade inledningsvis att politiken
            under hösten präglades av återställare och vänstersvängar. Man
            höjde bl.a. skatterna med 55
          </note>
          <note xml:id="i-6f7ca868dd56acb9-0">
            miljarder kronor. Per-Ola Eriksson sade att man inte kan lösa
            Sveriges problem genom skattehöjningar -
          </note>
          <note xml:id="i-d1d8c4ebeedc8e8c-0">
            nog så rätt. Centerpartiet har nu accepterat vänstersvängarna,
            återställarna och skattehöjningarna som en bas för det fortsatta
            politiska arbetet. Därmed har
          </note>
          <note xml:id="i-a0d26e3ff9e2fac1-0">
            Centern ett lika stort ansvar som någonsin Göran
          </note>
          <note xml:id="i-6491c7d2520975b9-0">
            Persson och Johan Lönnroth i det avseendet.
          </note>
          <note xml:id="i-cbd680c1d255f57c-0">
            Per-Ola Eriksson sade att det personliga ägandet är väldigt viktigt.
            Ändå är Centern med på en förändring av reglerna för det enskilda
            pensionssparandet, som inte bara innebär att man ändrar reglerna
            vid kommande årsskifte, utan man går in med en stopplagstiftning
            som gör att man bryter ingångna avtal rakt upp och ner. Var är
            känslan för det personliga ägandet och trygghet?
          </note>
          <note xml:id="i-fff89459f0cf9ef5-0">
            Per-Ola Eriksson talar om att det som krävs för tillväxt och
            nya jobb är företagare som hyser framtidstro. Det är visst bra
            att man på marginalen, nog så viktigt, kan återställa återställarna
            vad gäller kvittningsrätten, kan komma fram med ett riskkapitalavdrag.
            Skulle man lyckas göra någonting åt dubbelbeskattningen vore det
            naturligtvis också bra. För övrigt överensstämmer den norska modellen
            i alla delar med den som infördes under den tidsperiod då Per-Ola
          </note>
          <note xml:id="i-4f42529b33a89648-0">
            Eriksson och jag samverkade. Men löneskatterna höjs med 6 miljarder.
            Sjukförsäkringsavgiften, som är en ren inkomstskatt och som dessutom
            kostnadsmässigt betyder mer för de längre inkomsttagarna, skall
            höjas med 14 miljarder kronor. Momsen har, som Anne
          </note>
          <note xml:id="i-b24acd8f5003a12a-0">
            Wibble sade, höjts, likaså fastighetsskatten på kommersiella
            lokaler med risk för fastighetskris, kostnader för detaljhandeln.
            Vad är det Centern har accepterat egentligen? Jo, det är vänstersvängarna,
            återställarna och skattehöjningarna. Det beklagar jag.
          </note>
          <note xml:id="i-3863bbbc0298ec7d-0">
            Anf. 59 PER-OLA ERIKSSON (c) replik
          </note>
          <note xml:id="i-9f8d65b3da7cd6e9-0">
            Herr talman! En sak är viktig i det politiska arbetet, och det
            är att man inte byter system från en månad till en annan. Bo Lundgren
            liksom många andra talar om fasta och stabila spelregler.
          </note>
          <note xml:id="i-435bf6000b01b38b-0">
            Jag beklagade vissa beslut som riksdagen fattade i höstas. Men
            det blir ju inte bättre och vi får inte stabilare spelregler om
            man någon månad efteråt fattar nya beslut och så fort det blir
            regimskifte åter fattar nya beslut. Så har vi hållit på under
            en lång följd av år i
          </note>
          <note xml:id="i-e4a42c353ba79df1-0">
            Sveriges riksdag. Vad som nu behövs är det politiska handslaget
            som sträcker sig över en längre tid. Det krävs också blocköverskridande
            uppgörelser. Jag vet att Bo Lundgren har svårt för sådant. Han
            kanske ändå inte är den i Moderata samlingspartiet som har svårast
            för det, men han tillhör kanske inte dem som står på barrikaderna
            för att hitta blocköverskridande lösningar.
          </note>
          <note xml:id="i-bc7fa2630c8dcf58-0">
            När det gäller pensionssparandet gör sig Bo Lundgren som vanligt
            till en apostel för dem som har de bästa villkoren. Vi gör ett
            ingrepp, men det drabbar framför allt höginkomsttagarna. När man
            skall göra så kraftiga ingrepp i transfereringssystemet som det
            nu är fråga om - sänkta ersättningsnivåer, sjukförsäkring och
            arbetslöshetsförsäkring osv. - då är det rimligt att vi som har
            det bättre ställt tar vår del av bördan. Jag kan på den här punkten
            till fullo instämma i det anförande som Arne Kjörnsberg hade i
            dag om lönesystemet för de högst avlönade i detta samhälle. Det
            sticker i ögonen. Jag tycker att Bo Lundgren också borde ha litet
            mer av fördelningspolitisk känsla i sitt agerande när han skall
            forma skattepolitiken och den ekonomiska politiken.
          </note>
          <note xml:id="i-34f30675306c9bee-0">
            Anf. 60 BO LUNDGREN (m) replik
          </note>
          <note xml:id="i-c6d3c80d04402848-0">
            Herr talman! Jag är beredd att försöka förklara varför man inte
            skall ha extra hög skatt på exempelvis utdelningar. Det gör att
            människor tappar jobb men får inte nya jobb. Jag är beredd att
            ta det ansvaret utan att förfalla till relativt enkel populism.
          </note>
          <note xml:id="i-a69b2209efd30c1e-0">
            När det gäller pensionssparandet kan jag konstatera att under
            mina tre år som ansvarig för skattepolitiken föreslog Per-Ola
            Eriksson aldrig någonsin att man skulle ändra reglerna för pensionssparandet.
            Lägg dessutom märke till att när vi ändrade reglerna för efterlevandepensioneringen
            var det underförstått att vi inte skulle ändra de regler som fanns
            för avdragsrätten för pensionsförsäkringar därför att många kvinnor
            kanske behövde skaffa sig kompletterande skydd. Det kan säkert
            finnas en hel del med höga inkomster som pensionssparar, men det
            finns många, inte minst kvinnor, som gör det utan att ha höga
            inkomster men som ser att avtalen kan bli brutna. Det kan också
            vara belopp som överstiger det avdragsutrymme som finns.
          </note>
          <note xml:id="i-6f5a9c1de6beaeda-0">
            När det gäller de fasta spelreglerna bryr man sig inte ens om
            att vänta till årsskiftet, utan här skall man in med en stopplagstiftning
            rakt upp och ner.
          </note>
          <note xml:id="i-a3aadcc5ac3f1af7-0">
            Per-Ola Eriksson säger att det är viktigt att man inte byter
            system. Jo, vissa system måste man byta.
          </note>
          <note xml:id="i-e2f461ca43a69a9d-0">
            De system som vi hade under 1970- och 1980-talen ledde oss in
            i krisen, som vi var på väg ur under den förra mandatperioden,
            men dem återinför man nu.
          </note>
          <note xml:id="i-f18b858f2659ca94-0">
            Stor offentlig sektor totalt sett vad gäller verksamheten, höga
            skatter, regleringar - allt detta är ju att återställa ett system
            som leder till massarbetslöshet.
          </note>
          <note xml:id="i-49bcaba509a6c6ef-0">
            Ett politiskt handslag som enligt egna bedömningar gäller någonting
            i kompletteringspropositionen -
          </note>
          <note xml:id="i-e385f57051ba0d97-0">
            som Per-Ola Eriksson står bakom - leder till en arbetslöshet
            för 500 000 människor om fem år och fortsatt massarbetslöshet
            är ett politiskt handslag som saknar riktigt innehåll.
          </note>
          <note xml:id="i-3280c7521046ecb5-0">
            Anf. 61 PER-OLA ERIKSSON (c) replik
          </note>
          <note xml:id="i-6b34d9c2433b5843-0">
            Herr talman! Man skall komma ihåg en sak. Det är, och jag tror
            att Bo Lundgren delar min uppfattning, att vad Sverige i dag behöver
            är fler företagare, fler småföretagare och goda betingelser för
            näringslivet, för att skapa en ekonomisk tillväxt.
          </note>
          <note xml:id="i-866ade62647a77d2-0">
            Vi är beredda att medverka, nu liksom under förra mandatperioden
            liksom tidigare, till åtgärder som just främjar näringslivet och
            de små företagen. Den uppgörelse vi har med regeringen på den
            punkten manifesterar också en gemensam syn på de här frågorna.
          </note>
          <note xml:id="i-424c16790c295f3e-0">
            Jag tycker att det är bra. Vi har inte alltid varit överens med
            socialdemokraterna på denna punkt, men nu finns det ett gemensamt
            paket, och det hälsar jag med tillfredsställelse.
          </note>
          <note xml:id="i-2d6ab55f17f89dab-0">
            Det gör att när vi får tillväxt i ekonomin, kan arbetslöshetskön
            börja förkortas. De nya jobben skall komma till i det privata
            näringslivet, inte i den offentliga sektorn, och därom råder ju
            i denna kammare en bred politisk samsyn.
          </note>
          <note xml:id="i-ec27ad632721d47e-0">
            Det är också viktigt, och jag vill betona det, att det finns
            ett område som är underskattat när det gäller att skapa nya jobb,
            och det är miljöområdet. Miljöföretag och miljöteknologi kommer
            att tillhöra framtidens viktigaste tillväxtområden. Det är bra
            att man i kompletteringspropositionen, och ännu tydligare i konvergensprogrammet
            i vårt samarbete med regeringen och andra partier - kds och Miljöpartiet
            har bidragit - så tydligt markerar betydelsen av miljösektorn
            och av en skatteväxling. Detta är krav som vi skall driva i Sverige,
            men också ute i det europeiska sammanhanget.
          </note>
          <note xml:id="i-e2ba58b423813c12-0">
            Anf. 62 Finansminister GÖRAN
          </note>
          <note xml:id="i-7305fbc1bdf10fbc-0">
            PERSSON (s)
          </note>
          <note xml:id="i-86bb2945ce705cc2-0">
            Herr talman! Jag skall göra det ganska enkelt för mig i dag.
            Jag skall nöja mig med att göra några reflexioner med anledning
            av dagens debatt.
          </note>
          <note xml:id="i-b296841330df0dac-0">
            Jag kan börja med att tacka finansutskottet, dess ledning, dess
            ordförande, dess vice ordförande och dess talesman här i dag Arne
            Kjörnsberg för ett utomordentligt bra samarbete. Jag vill också
            tacka finansutskottets kansli för ett utomordentligt bra arbete
            med en viktig riksdagsprodukt, som lägger fast riktlinjerna för
            den ekonomiska politiken. Tack för det.
          </note>
          <note xml:id="i-f8184747989c0806-0">
            Jag skall också rikta ett särskilt tack till Centerpartiet från
            regeringens sida, för ett väldigt konstruktivt samarbete under
            våren. Detta samarbete, har jag funnit, har stuckit hål på åtminstone
            en myt, som har funnits i svensk politik. Det har ju låtit så,
            att det har varit omöjligt att ha med Centern att göra. De är
            så fruktansvärt dyra. De klarar inte att ta ansvar för ekonomiska
            beslut. Och av och till har det ju framskymtat, framför allt i
            den borgerliga pressen, att det var
          </note>
          <note xml:id="i-b4e25a87a47c2286-0">
            Centerns fel att Anne Wibble inte orkade regera.
          </note>
          <note xml:id="i-5190669cd24e994a-0">
            Efter att ha arbetat tillsammans med centerpartisterna under
            några mycket pressade veckor kan jag konstatera att Centern är
            ett parti baserat i en folkrörelsetradition där man också orkar
            göra sådant som kräver att man förklarar för de egna, och för
            andra, att saker och ting inte alltid är så enkla. Jag tror att
            det var andra krafter i den andra regeringen, mot bakgrund av
            den här erfarenheten, som stod för den statsfinansiella slappheten.
          </note>
          <note xml:id="i-052b990ecf814e9e-0">
            Jag vill också göra den reflexionen med anledning av dagens debatt,
            att det nu sprider sig en ton av optimism. Det är klart att jag
            hälsar den välkommen.
          </note>
          <note xml:id="i-ec761799908e7f29-0">
            Dum vore jag annars, efter ett arbetsår som har varit mer pressat
            än kanske för någon annan. Så det är klart att jag gläds åt alla
            de positiva signaler som kommer om svensk ekonomi.
          </note>
          <note xml:id="i-de13000dab1c22e5-0">
            Arne Kjörnsberg har pekat på dem: Arbetslösheten sjunker, inte
            så snabbt som vi vill, men den sjunker;
          </note>
          <note xml:id="i-93bacc7c4fb38448-0">
            den är under 7 % just vid dagens sammanträde. Bytesbalansen visar
            rekordöverskott. Räntorna pressas sakta men säkert tillbaka. De
            offentliga finanserna förbättras snabbare än vad någon trodde
            var möjligt så sent som för ett år sedan.
          </note>
          <note xml:id="i-52db32e29d6895cb-0">
            Om någon i valrörelsen hade sagt att det fax, som dåvarande statsministern
            lät fladdra runt i huvudstaden i augusti månad, var baserat på
            en fullständig felsyn - det var inte 1998 som statsskulden skulle
            stabiliseras utan 1996 - hade ingen trott det. 1998 var dåtidens
            visdom, med alla akademiska ekonomer och alla bankekonomer som
            legitimitet för resonemanget.
          </note>
          <note xml:id="i-034f65c269982932-0">
            Det var 1998 det skulle göras. Nu gör vi det 1996, och det är
            bra.
          </note>
          <note xml:id="i-7635af421d31860c-0">
            Allt sådant där kan man glädja sig åt och ta till sig.
          </note>
          <note xml:id="i-4e4c325b74f7a254-0">
            Jag vill naturligtvis också personligen tacka för alla de komplimanger
            om pedagogisk klarhet och styrka som har getts härifrån talarstolen
            i dag. Det kan man också bära, särskilt om man är tjänstledig
            studiesekreterare i
          </note>
          <note xml:id="i-74bed0e20f0ca874-0">
            Arbetarnas bildningsförbund.
          </note>
          <note xml:id="i-bb01531607236fb0-0">
            Men jag vill trots det säga att faran icke är över.
          </note>
          <note xml:id="i-f87b4d650d311bdd-0">
            Vi får inte göra misstaget nu att vi kastar oss baklänges och
            säger: Nu vilar vi, nu lägger vi oss ner. Fortfarande släpar Sverige,
            under flera år framöver, på en skuld som gör att vi kommer att
            vara mer sårbara än många andra länder för sådant som ligger utanför
            vår egen kontroll.
          </note>
          <note xml:id="i-743f5c3b4b341f39-0">
            När det rasar i Mexico, när någon galning spekulerar i en östasiatisk
            bank, när en europeisk regering får problem med sin inrikespolitik
            eller när amerikanarna inte klarar ut sina budgetförhandlingar
            i kongressen kan vi mycket väl också i fortsättningen vara i en
            situation då vi kan komma att påverkas mer än andra.
          </note>
          <note xml:id="i-af9d270caa6f9c06-0">
            Det ligger utanför vår kontroll, men är en direkt effekt av den
            skuldsättning vi har.
          </note>
          <note xml:id="i-0deb3a247864703e-0">
            Faran är icke över. Den som är satt i skuld är icke fri. Vi är
            satta i skuld. Vi är ännu icke fria.
          </note>
          <note xml:id="i-f6671fc87b8086c2-0">
            Vi är på väg åt det hållet. Men vi kommer inte att komma dit
            om allvaret i krisbekämpningen nu förbyts i någon slags känsla
            av att det nu kommer en skördetid, att vi nu skall flytta över
            tyngdpunkten på tillväxtfrågor. Med tillväxtfrågor menar vi då
            att vi skall börja sänka skatter och dra på med nya statsutgifter.
          </note>
          <note xml:id="i-c167fa5f36a9bc7b-0">
            Om det är det som ligger i förlängningen, då vill jag bestämt
            varna.
          </note>
          <note xml:id="i-ec9bee78650e0a60-0">
            Jag kommer icke att medverka till, och den regering jag tillhör
            kommer icke att medverka till, att det vi nu har uppnått av statsfinansiell
            sanering förfelas eller på något sätt slarvas bort.
          </note>
          <note xml:id="i-f7237d9507908a67-0">
            Nu skall vi ta hem det vi har gjort, och vi skall se till att
            vi kan gå ut i en valrörelse 1998 där vi kan peka på att statsfinanserna
            är sanerade.
          </note>
          <note xml:id="i-b6122b7b028704f9-0">
            Jag vill också säga att när vi har en situation av relativ medgång,
            som vi just nu har, känns det bra med uppslutningen. Men återigen:
            Reflexionen är den att när det stormade som värst, i april månad,
            var det inte så många som dunkade i ryggen i den här kammaren.
            Då var det Centern som ställde upp, och det kommer vi inte att
            glömma. Men nu är det lätt!
          </note>
          <note xml:id="i-43bfa7bd773bd616-0">
            Jag förvånas över Folkpartiets strävan efter att ansluta sig
            till högern. Det är obegripligt. För mig har
          </note>
          <note xml:id="i-350f6e579773b663-0">
            Folkpartiet traditionellt varit vänster, frisinne och liberalism.
            Men med mycket säker hand och med ett mycket stadigt grepp om
            sin riksdagsgrupp för Anne
          </note>
          <note xml:id="i-0daf51de1726a87e-0">
            Wibble Folkpartiet in i högerns skugga.
          </note>
          <note xml:id="i-694cee39bb93402e-0">
            Den som finns i skuggan, Anne Wibble, växer inte. Den som finns
            i skuggan tynar sakta bort.
          </note>
          <note xml:id="i-68540fce06db56f7-0">
            När Folkpartiets argument i framtiden är att de gör det Moderaterna
            gör kommer folk att säga: Varför då inte direkt rösta på Moderaterna?
          </note>
          <note xml:id="i-1cbcc68af9ccffb1-0">
            I marknadsföringen finns det en term för det: me too, mig också.
            Det gäller för varumärken som är hopplöst mindre än den dominerande
            på marknaden.
          </note>
          <note xml:id="i-1fd6c21a743fc297-0">
            Det är den dominerande som man som konsument alltid köper. För
            att man skall köpa det lilla varumärket måste reklamen vara me
            too, mig också. Det är
          </note>
          <note xml:id="i-2f2789f3ba7c4a72-0">
            Folkpartiets position - självvald, men för de flesta som följer
            det hela uppenbarligen helt obegriplig.
          </note>
          <note xml:id="i-c26f174a1d59e42a-0">
            Till Vänsterpartiet vill jag säga att jag har satt värde på konstruktiva
            samtal under hösten. Det finns ingen anledning att slänga igen
            några dörrar. Men det finns i Vänsterpartiets uppträdande i dag
            ett inslag av att nu när de svåra saneringsbesluten ger regeringspartiet
            opinionsproblem skall man hämta hem för egna partipolitiska intressen.
            Sådant glömmer man heller inte, Johan Lönnroth!
          </note>
          <note xml:id="i-ff55e5f4dd6eaaf2-0">
            Den nakna populismen i den typen av agerande har Per-Ola Eriksson
            avslöjat med sin redovisning av momsdebatten. Jag tycker att Johan
            Lönnroth är skyldig den här kammaren ett svar. Ni accepterar en
            låg pressmoms. Johan Lönnroth vet att vi får ha tre momssatser.
            Ni tänker inte göra något åt matmomsen
          </note>
          <note xml:id="i-36a46ffadf1e959b-0">
            - sänka den. Skall ni höja matmomsen? Är det så ni skall lösa
            problemet, eller vilken lösning erbjuder ni?
          </note>
          <note xml:id="i-c84ddeeda0da31fe-0">
            Ni har ju använt de pengar som matmomssänkningen kostat för andra
            saker i ert budgetalternativ. Redovisa detta! Populismen blir
            något mindre naken om svaret kan ges.
          </note>
          <note xml:id="i-afbf4beb8b7af939-0">
            För regeringen ligger nu framöver ett arbetsfält som mot bakgrund
            av vad som åstadkommits kommer att domineras av följande stora
            punkter på det ekonomisk-politiska området. Låt oss kalla det
            för en dagordning - höstens dagordning.
          </note>
          <note xml:id="i-be1141a94468dc0c-0">
            Först ligger eftervården av krispolitiken - att genomföra sådana
            institutionella förändringar i sättet att hantera våra offentliga
            utgifter att vi inte, till följd av att vi inte besitter instrumenten,
            faller tillbaka igen i statsfinansiellt förfall.
          </note>
          <note xml:id="i-3c55b435e8e91c85-0">
            Jag ser där tre saker som det är viktigt att arbeta med: budgetprocessen,
            riksdagens roll och den nya behandlingsordningen i riksdagen,
            regeringens sätt att presentera budgeten och att följa upp budgeten
            under löpande år samt ökad disciplin och ökad kontroll. Där har
            vi kommit en bit på vägen, men det finns mycket kvar att göra.
          </note>
          <note xml:id="i-9b6213193ee8265d-0">
            Den processen tänker vi driva i höst i en öppen dialog med riksdagen,
            framför allt med riksdagens centrala utskott på det ekonomisk-politiska
            området:
          </note>
          <note xml:id="i-f120360e88af928a-0">
            finansutskottet. Det är en oerhört viktig diskussion.
          </note>
          <note xml:id="i-77e67cea20e9dee4-0">
            Klarar vi inte att utifrån det som nu har gjorts i riksdagsutredningar
            och annat ta det fullständiga steget och skaffa oss en budgetprocess
            som håller, kan ju det vara en anledning till att förtroendet
            för oss minskar och till att vi får läckage, att vi slinter, i
            saneringsarbetet. Det är den första punkten, A-punkten under punkt
            1 på dagordningen.
          </note>
          <note xml:id="i-7764ea5813e5c84b-0">
            B-punkten gäller utgiftstaket. Det här är lättare sagt än gjort.
            Detta måste utvecklas under hösten och under kommande år.
          </note>
          <note xml:id="i-505ba52a882f0484-0">
            C-punkten, punkt 3, gäller balanseringstvånget i kommuner och
            landsting - att inte acceptera att en stram finansiell situation
            utvecklas till att kommuner och landsting skuldsätter sig för
            drift.
          </note>
          <note xml:id="i-673a1bcf2c3e0f64-0">
            Punkt 2 på dagordningen kommer att handla om tillväxtfrågorna.
            Jag blir förtvivlad varje gång jag blir missförstådd - rent av
            medvetet kanske - när det sägs att jag inte begriper att man måste
            göra två saker samtidigt: både sanera statsfinanserna och satsa
            på tillväxt.
          </note>
          <note xml:id="i-8575942e2d5e6b3a-0">
            Skall vi klara en tillväxtpolitik måste vi visa att vi kan hantera
            statsfinanserna. Det handlar om förtroende. Det seminarium som
            Anne Wibble hänvisade till och som handlade om underskott i offentliga
            finanser hölls häromdagen på IVA. Det seminariet kom till exakt
            samma slutsats. Det är meningslöst att försöka sig på en tillväxtpolitik
            om man saknar förtroendet vad gäller förmågan att hantera offentliga
            finanser.
          </note>
          <note xml:id="i-7021c84607909e4a-0">
            Det räknade jag ut själv. Det är inte svårt att begripa att den
            som har slarvat med pengar inte kan börja med att kasta ut nya
            utgifter för att sedan säga att därefter skall jag försöka att
            börja sköta mig igen. Det begriper var och en som har ansvar för
            en hushållsekonomi. De akademiska ekonomerna kommer till precis
            samma slutsats. Det känns skönt att för en gångs skull vara i
            takt med den kåren.
          </note>
          <note xml:id="i-99660a89d9eff559-0">
            Anne Wibbles referat av seminariet var för övrigt grovt felaktigt.
            Det fanns nämligen ett gott stöd bland seminariets deltagare,
            inte minst bland de mest bemärkta, för det vi nu gör av statsfinansiell
            sanering.
          </note>
          <note xml:id="i-d91c7f6a52d75c99-0">
            Framför allt var det ingen som trodde, Anne Wibble, på greppet
            att det går att sänka skatten och den vägen ta sig ur ett budgetmoras.
          </note>
          <note xml:id="i-56231cb37848bd48-0">
            Så tillväxtfrågorna. Där ser jag miljöpolitiken som en viktig
            bidragsgivare. Där ser jag skattediskussioner av det slag som
            Per-Ola Eriksson har tagit upp som en viktig ingrediens. Där ser
            jag Europafrågorna som ett centralt inslag. Där kommer också sådant
            att beröras som handlar om entreprenörers och företagares ställning
            och möjligheter. Det är en viktig proposition.
          </note>
          <note xml:id="i-7a135895acb429f3-0">
            Men igen: Den skall icke ses som en proposition där vi återigen
            släpper loss ett statsfinansiellt förfall.
          </note>
          <note xml:id="i-f62fe00e04023339-0">
            Också de insatserna skall finansieras, men det kommer i höst.
          </note>
          <note xml:id="i-0777199d716c3e7f-0">
            Som tredje punkt på dagordningen ligger en folkbildande aktivitet
            omkring inflationens härjningar.
          </note>
          <note xml:id="i-0c0ef012f2f1f20b-0">
            Inflation skall hatas, därför att inflation är något som omfördelar
            från den som ingenting har till den som äger stora fasta tillgångar.
            Den som lever på en liten pension och en knapp lön ser sina tillgångar
            urholkas.
          </note>
          <note xml:id="i-91a5d61c708f731e-0">
            Den som har tillgångar i jord, företag och fastigheter ser sina
            tillgångar växa. Inflationen slår blint och slår i sin blindo
            mot dem som är svagast. Vi skall hata inflationen. Vi har i Sverige
            investerat fem år för att skapa oss trovärdighet i inflationsbekämpningen.
            De fem åren får inte kastas bort. Avtalsrörelsen är naturligtvis
            i det sammanhanget av avgörande betydelse.
          </note>
          <note xml:id="i-bb9c5b71b1970797-0">
            Jag skall inte recensera avtalsrörelsen. Det är inte min uppgift.
            Vi är mitt uppe i den, och vi vet inte utfallet av den. Avtalsrörelsens
            parter har ekonomer som fuller väl begriper vad som händer om
            utfallet blir fel.
          </note>
          <note xml:id="i-c9572186933db32a-0">
            Pratar vi om det ena avtalsområdet efter det andra skall vi komma
            ihåg att det är två parter som det handlar om: en fackföreningsrörelse
            som ställer krav och en arbetsgivarsida som skall hålla emot.
            Däremellan skall man komma till en punkt som är samhällsekonomiskt
            riktig och uthållig.
          </note>
          <note xml:id="i-7e0f3262bf7f7677-0">
            Det går aldrig att lägga ansvaret bara på den ena parten. Båda
            parterna måste pressas att ta sitt samhällsekonomiska ansvar,
            annars äventyras en del av den statsfinansiella saneringen. Också
            våra möjligheter att pressa tillbaka arbetslösheten äventyras.
          </note>
          <note xml:id="i-4520de786ebd1701-0">
            Inflationbekämpningen har ett starkt folkligt stöd.
          </note>
          <note xml:id="i-4df6ad69bca39696-0">
            Den skall därför föras ut i en vidare diskussion för att på så
            sätt bli någonting som erövras från de nyliberalas värld, den
            akademiska världen, och som förs in i varje svenskt hushåll, och
            in till dem som lever på pension och knappa löner. Det är de som
            drabbas av inflationen.
          </note>
          <note xml:id="i-c57669a6bb2363d5-0">
            Den fjärde punkten på dagordningen är Europafrågorna. Det har
            varit alldeles för defensivt och tyst om Europa: Vi har ju gått
            med i unionen - inte för att ragga bidrag, inte för att bli som
            en bitter person som sitter vid sidan om och säger att vi betalar
            si och så många miljarder, men får bara si och så mycket tillbaka.
            Vi har gått med i unionen för att få marknadstillträde. Vad betyder
            det för svenska företag? Hur skall vi utveckla och utnyttja detta?
          </note>
          <note xml:id="i-7375447127260108-0">
            Vi har gått med i unionen för att påverka en europeisk miljöpolitik
            - hur gör vi detta? Vi har gått med i unionen för att påverka
            arbetet mot skattefusk och skatteflykt - hur utvecklas detta?
            Vi har gått med i unionen för att se till att också andra länder
            som vi konkurrerar med är villiga att vara med på en skatteväxling,
            en grön skatteväxling - hur driver man detta?
          </note>
          <note xml:id="i-6e2838ea7e96a07c-0">
            Dagordningen för Europapolitiken är ekonomiskpolitisk till sin
            karaktär. Europapolitiken tillhör det som måste tas i anspråk
            om vi skall klara av att fullt ut ta hem den sanering av statsfinanserna
            och det återställande av välfärdssamhället som vi är i full färd
            med att göra i Sverige.
          </note>
          <note xml:id="i-44f30ad2dca9a1fc-0">
            På dagordningen i höst tycker jag också att det skall stå att
            vi skall tala väl om vårt eget fosterland.
          </note>
          <note xml:id="i-7f575135f19f17b1-0">
            Det är alltför många som säger "det här landet". Det handlar
            om vårt fina land! Vi har genomfört oerhört mycket i Sveriges
            rikdsdag av statsfinansiellt saneringsarbete. Det finns all anledning
            att beskriva detta.
          </note>
          <note xml:id="i-0f1ad48150b4cac3-0">
            Det finns all anledning att beskriva Sveriges styrka och Sveriges
            förutsättningar. Ingen har rätt att undandra sig rollen som ambassadör.
            Vi skall tala väl om vårt fina land!
          </note>
          <note xml:id="i-556eed9ac6c230fb-0">
            Det handlar inte om en skönmålning, det behöver inte Sverige,
            utan om en objektiv beskrivning. Jag kommer, liksom den regering
            jag tillhör, att i alla sammanhang med kraft brännmärka dem som
            utomlands talar illa om Sverige. Vi behöver inte den typen av
            insatser nu. Nu står det och väger om vi skall lyckas eller inte.
            Då behöver vi ambassadörer för vår sak.
          </note>
          <note xml:id="i-6e6c2bad56110906-0">
            Inga partipolitiska hänsyn får väga över i den riktningen att
            parti sätts före land. Vårt land har vi gemensamt, och det har
            vi ett gemensamt ansvar för.
          </note>
          <note xml:id="i-0d408f5cc40eedbc-0">
            Herr talman! Sammanfattningsvis kan jag konstatera att vi efter
            ett riksdagsårs arbete är vid en punkt där vi kan säga att vi
            har kommit ganska långt i saneringen av de offentliga finanserna.
            Mycket återstår dock.
          </note>
          <note xml:id="i-c469d149c05dac15-0">
            Jag gläds åt ett ökat samarbetsklimat i Sveriges riksdag. Det
            är bra. Som Per-Ola Ericsson och Arne
          </note>
          <note xml:id="i-dfde08273019c760-0">
            Kjörnsberg sade: Striden har sin tid, handslaget sin.
          </note>
          <note xml:id="i-e2e7fdd9d3a7e0bb-0">
            Nu är vi i den fas då allt fler partier i denna kammare växlar
            handslag. Detta står öppet för fler, men det skall vara baserat
            på hänsynstagande till de principer som gäller för det svenska
            folkhemmet: Alla skall ha rätt att vara med i ett samhälle som
            präglas av solidaritet och jämlikhet. Från den utgångspunkten
            har vi inbjudit till samverkan under våren. Vi står öppna också
            under hösten, och inför höstens arbete ser jag fram emot ett fortsatt
            samarbete med finansutskottet och med riksdagen.
          </note>
          <note xml:id="i-77796c60afde9bcd-0">
            Sverige är på rätt väg. Låt oss nu inte tappa greppet!
          </note>
          <note xml:id="i-36dba56433c7b03f-0">
            Anf. 63 JOHAN LÖNNROTH (v) replik
          </note>
          <note xml:id="i-963a963132f5b0a9-0">
            Herr talman! Vårt avslagsyrkande beträffande momssänkningen vilar
            på samma argument som t.ex.
          </note>
          <note xml:id="i-294064cf802536b0-0">
            Sjöfolksförbundets ordförande Anders Lindström har när han i
            tidningen Sjömannen förklarar varför Göran
          </note>
          <note xml:id="i-a2143e6d84b6dd48-0">
            Persson inte lyckades övertyga honom om att det var klokt att
            sänka matmomsen samtidigt som man sade att man av besparingsskäl
            skulle sänka nivån i akassan, sjukersättningen och föräldraförsäkringen.
            Det är exakt samma fördelningspolitiska argument.
          </note>
          <note xml:id="i-6114d5eef864fe08-0">
            Jag skulle gärna vilja vet vad det är som har gjort att Göran
            Persson har ändrat uppfattning om matmomsen. Vi har ju i alla
            år fått höra att detta var en felaktig åtgärd, att det var gåsleversocialism
            osv.
          </note>
          <note xml:id="i-ac03c37f62521816-0">
            Vi kan visst diskutera samtliga momssatser; vi är inte omöjliga.
            Låt oss gärna sätta oss ned på dagtid, så att det inte blir som
            när Erik Åsbrink, jag tror det var han, efter momsöverenskommelsen
            1982 sade att han hade blivit klokare över natten. Det är bättre
            att diskutera de här sakerna mer långsiktigt, och gärna på dagtid.
          </note>
          <note xml:id="i-e3d3f27c8b149349-0">
            Jag vill också fråga Göran Persson: Är den sänkta a-kassan som
            Per-Ola Ericsson säger en strukturförändring, eller är det en
            besparing?
          </note>
          <note xml:id="i-2804cdfbeb554adc-0">
            Anf. 64 Finansminister GÖRAN
          </note>
          <note xml:id="i-7305fbc1bdf10fbc-1">
            PERSSON (s)
          </note>
          <note xml:id="i-b03ebfe83bbae8dd-0">
            Fru talman! Jag skall svara på Johan Lönnroths frågor.
          </note>
          <note xml:id="i-f3b6114b78aa8a84-0">
            Vi sänkte matmomsen 1991. Det är alltså ingen omsvängning; vi
            har samma uppfattning nu som då.
          </note>
          <note xml:id="i-36c891f60473658d-0">
            Vi gör det här såväl för att minska utgiftstrycket i ekonomin
            med sikte på nästa lågkonjunktur, som för att se till att vi genomför
            en fördelningspolitiskt motiverad skattesänkning. Det är inte
            svårt att se. Dessutom betraktar jag inte a-kassesänkningen som
            en strukturell åtgärd.
          </note>
          <note xml:id="i-dd64cdd05ee058e7-0">
            Jag ställde en fråga till Johan Lönnroth, och han kan väl svara
            nu när Vänsterpartiet är så oerhört präglat av hög svansföring.
            Hur skall ni hantera momsfrågan? Det är 8 miljarder kronor som
            ni förbrukar i ert budgetalternativ. Skall ni låna till att sänka
            den allmänna momsen? Eller skall Johan Lönnroth höja turistmomsen
            till 21-22 %? Hur ser momspolitiken ut? Ni har väl tänkt igenom
            det här, ni flyr väl inte bara undan och försöker två era händer?
          </note>
          <note xml:id="i-0ed94c9b3a4f4011-0">
            Det är samma feghet som präglar Vänsterpartiet i konvergensdiskussionen.
            Johan Lönnroth vill ju uppenbarligen stå utanför EMU. Det vet
            vi om och jag respekterar den inställningen. Men beskriv vad som
            händer för ett land som väljer att stå utanför den monetära unionen
            och som inte fyller konvergenskriterierna. Ett land som präglas
            av hög inflation, stora underskott, stor skuld, hög arbetslöshet
            och hög ränta, ett land som väljer att ta ställning mot den monetära
            unionen kommer att se mycket av det som vi kallar för välfärd
            spekuleras bort i en internationell våg.
          </note>
          <note xml:id="i-bf8f0de82a296fd1-0">
            Johan Lönnroth och Vänsterpartiet spelar i populistiskt nit hasard
            med den svenska välfärden, för ni orkar inte ta ställning för
            konvergenskriterierna, sådant som ni faktiskt måste uppfylla om
            ni skall ha rätt att säga nej och stå utanför den monetära unionen
            -
          </note>
          <note xml:id="i-d0b5ee4ebc42517e-0">
            två exempel på felslut som man drabbas av när man faller in i
            den fälla som populismen utgör.
          </note>
          <note xml:id="i-45c27fbb00178b24-0">
            Om momssatserna och resonemanget om konvergenskriterierna säger
            jag till Johan Lönnroth: Upp med dem på bordet och redovisa hur
            det ser ut!
          </note>
          <note xml:id="i-745067e375568f17-0">
            Anf. 65 JOHAN LÖNNROTH (v) replik
          </note>
          <note xml:id="i-bf641847a93a85f8-0">
            Fru talman! Om finansministern anser att jag har hög svansföring,
            så kanske man skall tala om finansministerns höga slipsföring.
          </note>
          <note xml:id="i-e25e6f3d307a5d8b-0">
            Vi har lagt fram samlade skatteförslag som är finansierade. Vi
            föreslår också skattesänkning för små företag. Vi är villiga att
            diskutera samtliga momssatser, också pressmomsen. Om ni lägger
            fram en samlad mediepolitik, kan vi visst vara med och diskutera
            på vilken nivå momsen skall ligga.
          </note>
          <note xml:id="i-3781f60dd69abc48-0">
            När det sedan gäller konvergensprogrammet ställde jag till finansministern
            redan i mitt första anförande frågan vad som menas med att sysselsättningen
            skall behandlas lika ambitiöst som de andra konvergenskraven.
            Jag vill alltså inte ha den mer allmänna retoriken utan ett konkret
            och gärna exemplifierat svar. I vilka situationer kan man tänka
            sig att arbetslöshetsbekämpningen går före?
          </note>
          <note xml:id="i-ddc4bc94c8cf73f9-0">
            I likhet med många av finansministerns partikamrater, även de
            som står mycket högt på era listor inför höstens Europaval, anser
            jag mycket bestämt att det är stora risker med konvergensen och
            ännu mer med själva EMU-medlemskapet. Det betyder inte bara risker
            för ökad arbetslöshet utan också risker för försämrade offentliga
            finanser.
          </note>
          <note xml:id="i-99e32715e8f97ba4-0">
            Göran Persson och jag är helt överens om att utanför EMU ställs
            det mycket stora krav på att vi har goda offentliga finanser.
            Men det bästa sättet att klara detta är att få ner arbetslösheten,
            och den får vi inte ner om vi inte behåller den handlingsfrihet
            som det innebär att vi inte låser in oss i denna monetaristiska
            högerns projekt, som det formuleras i Maastrichtavtalet.
          </note>
          <note xml:id="i-9f526aa45f245f07-0">
            Anf. 66 Finansminister GÖRAN
          </note>
          <note xml:id="i-7305fbc1bdf10fbc-2">
            PERSSON (s)
          </note>
          <note xml:id="i-26ebf60616fa9fc8-0">
            Fru talman! Jag noterar att Johan Lönnroth ger mig rätt i bedömningen,
            att om Sverige skall stå utanför den monetära unionen, så krävs
            det att vi har offentliga finanser i ordning. Offentliga finanser
            i ordning har ju Sverige traditionellt haft när detta land fungerade
            som bäst. Då skuldsatte vi oss inte utan betalade för oss. Vi
            höll ordning på inflationen, och vanligt folk visste att lönen
            stod sig i värde. Vi hade inte räntor som var av det slaget att
            de stoppade investeringar. Vi hade inte en situation, där de löpande
            underskotten i statens finanser tilläts växa. Detta, tillsammans
            med en stabil valuta, är ju konvergenskriterierna. När vi hade
            den situationen, klarade vi också den fulla sysselsättningen.
          </note>
          <note xml:id="i-81659eb868db3d71-0">
            Nu vill Lönnroth inför en EU-omröstning på något sätt markera
            ut sig. Därigenom tror han sig skapa något slags argumentmässigt
            övertag. Jag tror att det kommer att avslöjas, Johan Lönnroth.
            Jag tror att folk begriper att vi inte klarar sysselsättningen
            genom att skicka signalen att vi kan släppa loss inflationen.
            Det skulle dra i väg räntorna och stoppa investeringarna.
          </note>
          <note xml:id="i-49b742a51c83873d-0">
            Det begriper Lönnroth som ekonom, men som partipolitiker och
            strateg inför en folkomröstning får uppenbarligen dessa kunskaper
            vika.
          </note>
          <note xml:id="i-3b262db6222411fa-0">
            Jag tycker att det är litet fegt av Vänsterpartiet att inte våga
            säga att om man vill stå utanför EMU, så krävs det en ekonomi
            som är i ordning. En ekonomi som är i ordning kräver också att
            vi kan hantera arbetslöshetsfrågan, men troligen ser sambandet
            ut på det sätt som jag nyss pekade på i talarstolen. Här är
          </note>
          <note xml:id="i-d27ef7b0670c9c71-0">
            Vänsterpartiet väsensskilt från Miljöpartiet, som ju har modet
            att säga detta. Miljöpartiet är väl ännu mer kritiskt till den
            monetära unionen än Vänsterpartiet.
          </note>
          <note xml:id="i-d0087798cf8d1af5-0">
            Men de orkar till Sveriges folk säga att om vi skall stå utanför,
            så krävs det faktiskt att vi kan fatta en del svåra beslut.
          </note>
          <note xml:id="i-33d44e397f4ae1e1-0">
            Sedan visade Lönnroth också i momsfrågan att pressmomsen är accepterad.
            Det återstår för er att tala om hur resterande frågor skall lösas.
            Där saknar ni politik.
          </note>
          <note xml:id="i-f82f44e9642fe4e6-0">
            Anf. 67 BO LUNDGREN (m) replik
          </note>
          <note xml:id="i-886967846e66ad21-0">
            Fru talman! Den som saknar möjligheten till egen försörjning
            är inte fri.
          </note>
          <note xml:id="i-3957dd4e299af4f7-0">
            I kompletteringspropositionen förutser Göran
          </note>
          <note xml:id="i-12e200592aef1aee-0">
            Persson att ungefär en halv miljon människor skall sakna arbete
            år 2000. Den tillväxtprognos som anges i kompletteringspropositionen
            och konvergensprogrammet är sannolikt överskattad men ändå för
            låg.
          </note>
          <note xml:id="i-56ee4521f017733b-0">
            Varför skall vi inte kunna växa på ett sådant sätt att vi återskapar
            trygghetskänslan och får fram de jobb som behövs?
          </note>
          <note xml:id="i-314d8827b819901f-0">
            Det ena problemet som har berörts här i debatten är omfattningen
            av åtgärderna. Det andra och i dag kanske viktigare är inriktningen
            på åtgärderna. Seminariet i måndags visade just att det måste
            vara en rejäl och trovärdig omfattning samt korrekta åtgärder.
          </note>
          <note xml:id="i-6d75a94c9d1fa740-0">
            Det går inte att varaktigt få ner arbetslösheten till rimliga
            nivåer med skattehöjningar på arbete och investeringar på det
            sätt som regeringen föreslår. Det går inte heller att långsiktigt
            ha kvar den stora andel som den offentliga sektorn tar av svensk
            ekonomi.
          </note>
          <note xml:id="i-aa2f3a8574cad29b-0">
            Det ger den instabilitet som Göran Persson själv talade om.
          </note>
          <note xml:id="i-7c6f547db4e330da-0">
            Avtalet på handelns område visar att vi också vad gäller avtalen
            håller på att återfalla till det gamla. Det är inte bara regeringens
            återgång utan också arbetsmarknadens. Det krävs reformeringar
            av arbetsmarknadens sätt att fungera för att bidra till att nya
            jobb skapas och att gamla inte slås ut.
          </note>
          <note xml:id="i-ee96b36440674d95-0">
            Den avgörande frågan är - tyvärr måste jag vara litet pessimist:
            Är den nuvarande regeringen beredd att ändra ekonomins struktur,
            så att vi kan växa ur massarbetslösheten? Om inte, dömer man hundratusentals
            människor till ofrihet.
          </note>
          <note xml:id="i-0e8204d91f3fb526-0">
            Anf. 68 Finansminister GÖRAN
          </note>
          <note xml:id="i-7305fbc1bdf10fbc-3">
            PERSSON (s)
          </note>
          <note xml:id="i-37e973d55fd306f8-0">
            Fru talman! Bo Lundgren säger att med den politik som nu förs,
            går det inte att pressa ner arbetslösheten.
          </note>
          <note xml:id="i-2c3a6e4c6ed1eaf1-0">
            Det går, och vi gör det.
          </note>
          <note xml:id="i-5a95a82ad3c5511f-0">
            Om Bo Lundgren läser Finanstidningen av i dag finner han att
            det på första sidan står att arbetslösheten nu är under 7 %. Det
            går åt rätt håll. Det går för sakta, men det går åt rätt håll.
            Vi nöjer oss ju inte med detta.
          </note>
          <note xml:id="i-24c418375ee08060-0">
            Jag har åtskilliga gånger tidigare sagt till Bo
          </note>
          <note xml:id="i-ac88328ea8e58784-0">
            Lundgren att vi naturligtvis skulle ha kunnat redovisa siffror
            som är mycket mer optimistiska, om vi hade blåst upp tillväxtantagandena.
            Men vi har hållit igen, och vi har gjort det efter en underhandsdiskussion
            med internationella organ, som tidigare varit utomordentligt kritiska
            mot Sverige för att Sverige har redovisat tillväxtantaganden som
            varit fantasifulla. Vem kommer inte ihåg förra årets kompletteringsproposition,
            som ju i det avseendet var ett mästerstycke i verklighetsflykt?
            Kalkylerna byggde på att vi skulle ha räntor som var lägre än
            de tyska. Sådant har ju skapat dåligt rykte, Bo Lundgren. Det
            tar tid att återvinna förtroendet, men det håller vi nu på att
            göra.
          </note>
          <note xml:id="i-ca81844488937be3-0">
            Sedan tror jag att det går att höja tillväxten över de tal som
            vi har satt. När man ser tillväxttalen framför sig är det lätt
            att se att vi snabbt kommer att få en annorlunda utveckling när
            det gäller arbetslöshet.
          </note>
          <note xml:id="i-b4a686e843bf15d5-0">
            Jag tror inte att den nyliberala medicin som förut har varit
            allena saliggörande i debatten kommer att prövas en gång till
            i vårt land. Den har fått förfärande konsekvenser. Att öka orättvisor
            och skillnader minskar inte arbetslösheten.
          </note>
          <note xml:id="i-994ec5cf073ec316-0">
            Därför tror jag inte att Moderaterna kommer att ha särskilt mycket
            att bidra med när vi kommer in i diskussionen om tillväxten. De
            tillhör i det avseendet ett tänkande och en politik som har passerats
            av verkligheten. Ni är vägda, Bo Lundgren, och befunna för lätta.
          </note>
          <note xml:id="i-7f04cf43590394a0-0">
            Anf. 69 BO LUNDGREN (m) replik
          </note>
          <note xml:id="i-0f1335763c25409c-0">
            Fru talman! Vi har ju många gånger konstaterat finansministerns
            oerhörda självförtroende. Det är naturligtvis en bra egenskap
            i många fall. Det finns måhända en del problem med det, men låt
            oss inte diskutera detta nu.
          </note>
          <note xml:id="i-076fde1815eb54d4-0">
            Visst är det glädjande att människor får arbete.
          </note>
          <note xml:id="i-f5efd42a8171e119-0">
            Visst var det bra att vi, efter den vändning som åstadkoms hösten
            1993, fick en utveckling som innebar att fler jobb skapades. Men
            problemet är ju att det är ganska många arbeten som skall fram.
            Det handlar inte bara om dem som är öppet arbetslösa och dem som
            är i åtgärder. Det är också fråga om att försöka minska kostnaderna
            när det gäller dem som ofrivilligt eller frivilligt är i avsaknad
            av arbete och det antal som är förtidspensionerade. Många av dem
            kan på ett eller annat sätt arbeta.
          </note>
          <note xml:id="i-b51a8df74439d179-0">
            Det gäller också att de som har kommit till Sverige som flyktingar
            och invandrare kan få ett arbete för sin egen och allas vår skuld.
            Det är alltså en väldigt stor mängd människor som behöver arbete.
          </note>
          <note xml:id="i-aff445d3ad8a4dfb-0">
            Det är alldeles uppenbart att då krävs sådana förändringar i
            svensk ekonomi att det blir möjligt att få tillväxt i t.ex. den
            privata tjänstesektorn. Den kapitalintensiva verksamheten i industrin
            kan då för den delen också växa, även om sannolikheten för många
            arbetstillfällen där inte är lika stor. Detta är vad som krävs.
          </note>
          <note xml:id="i-198979dec0820f4e-0">
            Det är emellertid på dessa områden som man har bedrivit en politik
            som rider på andra faktorer såsom den starkt ökade konkurrenskraften.
            Vi ser ju fortfarande svagheten på hemmamarknaden. Det finns inte
            den stabilitet och stadga som behövs för att man skall klara massarbetslösheten.
            Det kan man kanske göra, men det kräver en omläggning av politiken.
            Det vore i så fall intressant att höra Göran Persson utveckla
            vad som skall finnas i den tillväxtproposition som skall komma
            i höst, om det finns med en återgång till de rimliga skattenivåer
            som vi etablerade och till de regler på arbetsmarknaden som vi
            införde, vilket skulle vara en ytterligare förändring som gör
            att man kan förebygga inflationsdrivande och arbetslöshetsskapande
            löneavtal.
          </note>
          <note xml:id="i-d44aa358d074f462-0">
            Anf. 70 ANNE WIBBLE (fp) replik
          </note>
          <note xml:id="i-689c888f5a6bba79-0">
            Fru talman! Jag vill ta upp tre saker.
          </note>
          <note xml:id="i-2d62e2b123883287-0">
            Till att börja med är det något anmärkningsvärt att det skall
            vara så känsligt för Göran Persson att få kritik från Folkpartiet
            så att han måste ta till väldiga överdrifter om högerns ledande
            roll och allt vad det nu var. För inte så många dagar sedan fick
            vi motsatt kritik från socialdemokraterna om att vi var populister
            och alldeles för generösa i socialförsäkringstermer, eftersom
            vi tycker att det är väldigt viktigt att värna om 80-procentsnivån
            i socialförsäkringarna. Vi vill nämligen inte skapa den sortens
            samhälle som skiktar människor med hänsyn till privata tilläggsförsäkringar
            inom sjuk-, arbetsskade- och föräldraförsäkringarna.
          </note>
          <note xml:id="i-7ef41648afb5a39a-0">
            Vi vill t.ex. värna om bistånd, så socialdemokraterna får väl
            välja vad de faktiskt tycker. Själva tycker vi att våra åsikter
            bäst beskrivs som att vi är liberaler, och det är vi väldigt stolta
            över.
          </note>
          <note xml:id="i-ebfa8aaedf32acd3-0">
            För det andra vill jag ge litet beröm. Jag tycker att det var
            mycket glädjande att höra Göran Persson tala så engagerat kring
            inflationsbekämpning. Han talade om att "hata inflationen" och
            sådant. Jag har sagt samma sak många gånger tidigare, och det
            råkar vara sant. Det är en väldigt viktig förändring som Göran
          </note>
          <note xml:id="i-7a2b77a6f5c067e7-0">
            Persson nu ger uttryck för, därför att det skiljer sig fördelaktigt
            från den kritik som jag och andra fick för att vi bekämpade en
            inflation som ni påstod inte fanns. Så den kritiken slipper vi
            kanske höra mera.
          </note>
          <note xml:id="i-bc248d3fa0eff453-0">
            Det tredje gäller tillväxtpolitiken. Jag förstår nu att tillväxt
            med Göran Perssons ord innebär någonting som kostar pengar, och
            sådant får man inte göra. Det finns dock möjligheter att finansiera
            det hela genom besparingar. Men låt mig nämna en sak som inte
            kostar pengar, och det handlar om arbetsmarknadens funktionssätt,
            att få en bättre fungerande arbetsmarknad. Vi från Folkpartiet
            har tagit upp detta, och det återfinns i en reservation till utskottets
            betänkande.
          </note>
          <note xml:id="i-67b0fc06f65712b9-0">
            Om ni inte tror just på Folkpartiet kan ni läsa om detta i en
            artikel av en f.d. medarbetare på Finansdepartementet i en av
            dagens morgontidningar, Klas Eklund.
          </note>
          <note xml:id="i-c2ed50ad36127888-0">
            Han har tagit upp just betydelsen av att ha en arbetsmarknad
            som fungerar så att man kan få en tillväxt utan att återfalla
            i inflation. Vi är tyvärr på väg att inte klara detta, än en gång.
            Det har varit akilleshälen för svensk ekonomi under många år,
            och nu håller Göran
          </note>
          <note xml:id="i-b51f375e19e40fc3-0">
            Persson på att göra om precis samma misstag.
          </note>
          <note xml:id="i-950ce59e17b990cb-0">
            Anf. 71 Finansminister GÖRAN
          </note>
          <note xml:id="i-7305fbc1bdf10fbc-4">
            PERSSON (s)
          </note>
          <note xml:id="i-3a00497a4a7944f5-0">
            Fru talman! Jag tror inte att tillväxtpolitik behöver kosta pengar.
            Men vad jag varnade för var att så fort man nämner ordet tillväxt
            i debatten poppar det genast upp förslag som är av det slaget
            att man antingen skall sänka någon skatt eller ge någon ny förmån
            för att på så sätt åstadkomma morötter som driver ett beteende
            som sägs underbygga god tillväxt. Det var det som jag ville göra
            en markering emot. Indirekt var det också en kritik av den period
            som Anne Wibble står för. Också när de akademiska ekonomerna värderade
            den svenska statsskuldspolitiken och de svenska underskottens
            tillkomst pekade de på den period vi har bakom oss. Det rörde
            sig då om skattesänkningar, framför allt på kapitalområdet, som
            ju var sådant som skulle driva tillväxten framåt. Men det förorsakade
            bara ett budgetmoras, som i sin tur förorsakade bristande förtroende
            i omvärlden, som i sin tur drev upp räntorna, som i sin tur försvårade
            investeringarna, som i sin tur hämmade tillväxten. Detta är ganska
            enkla samband. Det är den politiken som vi inte får halka tillbaka
            i. Sunda offentliga finanser är den bästa förutsättningen för
            en tillväxtpolitik.
          </note>
          <note xml:id="i-d7f0dad56bf4eb16-0">
            Jag har mött många småföretagare. Senast i går stod jag öga mot
            öga med 500 stycken. Det var på
          </note>
          <note xml:id="i-ec92294045ff9ee3-0">
            ICA-stämman. Dessa handlare begrep mycket väl de enkla nationalekonomiska
            sammanhangen just därför att de kunde jämföra med sin egen vardag.
            Den som har slarvat och har dåligt förtroende hos banken börjar
            inte med en ny satsning och med att dra på sig ännu mera utgifter.
            Han försöker att anpassa kostymen, och därefter kan han gå vidare.
          </note>
          <note xml:id="i-31ebebc14f5c2085-0">
            Fru talman! Slutligen skall jag i nästa replik återkomma till
            Folkpartiets frivilligt valda plats i skuggan av Moderaterna,
            som jag mycket väl kan beteckna som populistiskt, fast i så fall
            högerpopulistiskt.
          </note>
          <note xml:id="i-b1bcc5f6124d472b-0">
            Anf. 72 ANNE WIBBLE (fp) replik
          </note>
          <note xml:id="i-b30ff211293a4c47-0">
            Fru talman! I fråga om tillväxtpolitik säger nu Göran Persson
            återigen att man först skall göra någonting med budgeten och sedan
            skall man ta sig an tillväxten. Det fungerar inte så, Göran Persson.
            Detta är dömt att misslyckas och tyvärr dömt att försätta Sverige
            i en situation med permanent långtidsarbetslöshet. Det är mycket
            anmärkningsvärt. Eftersom Göran
          </note>
          <note xml:id="i-01fd7a2c1001aea0-0">
            Persson själv tog upp detta seminarium som han tydligen har bevistat,
            vill jag bara påpeka att man där mycket tydligt uttalade att de
            länder som har försökt sig på budgetsanering genom skattehöjningar
            har misslyckats. Naturligtvis skall man inte avstå från budgetsanering,
            men man skall göra det genom besparingar, och sådana har Folkpartiet
            föreslagit i riklig omfattning. Vid samma seminarium var det dessutom
            väldigt många som förespråkade just det som jag försökte säga.
            Jag tycker faktiskt att finansministern har ett ansvar mot riksdagen
            att försöka beskriva vad det är för tillväxtfrämjande politik
            som han avser att föra. Flera av de partier som står bakom den
            ekonomiska politiken och konvergensprogrammet har lagt stor vikt
            vid detta. Så det är Göran Perssons förbaskade skyldighet att
            något beskriva innehållet.
          </note>
          <note xml:id="i-f5d1f725aa8b20d9-0">
            Jag vill nämna ytterligare ett område där det inte krävs mera
            besparingar men som likaså är centralt.
          </note>
          <note xml:id="i-b9c7ee9aca567d02-0">
            Det handlar om arbetsmarknadens funktionssätt. Det går tyvärr
            inte, hur god pedagog Göran Persson än är, att få det hela att
            fungera om vi skall kunna ha en tillväxt utan en arbetsmarknaden
            som inte fungerar väl. Då får vi antingen acceptera långtidsarbetslöshet
            och massarbetslöshet, eller också försvinner tillväxten därför
            att prisökningarna tar över. Detta är tyvärr alltför sannolikt
            med den politik som nu bedrivs och med den brist på politik som
            Göran Person har beträffande t.ex. utvecklingen på arbetsmarknaden,
            manifesterad inte minst av det senaste avtalet, vilket tyvärr
            är ett dåligt steg på vägen mot fortsatt arbetslöshet.
          </note>
          <note xml:id="i-194d1d55375d8dba-0">
            Det är beklagligt.
          </note>
          <note xml:id="i-45e664d77398e822-0">
            Anf. 73 Finansminister GÖRAN
          </note>
          <note xml:id="i-7305fbc1bdf10fbc-5">
            PERSSON (s)
          </note>
          <note xml:id="i-5a048998ee3c9edf-0">
            Fru talman! Jag tror att Anne Wibble och jag gör klokast i vänta
            med att recensera avtalsrörelsen till dess att den är över. Som
            jag sade i mitt inlägg finns det anledning att understryka att
            det handlar om två parter som träffar avtal. Så här långt i avtalsrörelsen
            har jag varit kritisk. Jag har upplevt att arbetsgivarsidan har
            varit svag och dåligt organiserad. Det finns skäl att tänka på
            den saken. Vad som så här långt har varit bra är att vi har fått
            långa avtal, och nivåerna -
          </note>
          <note xml:id="i-9064030ed45fc5fc-0">
            som jag så småningom skall uttala mig om - har såvitt jag kan
            bedöma varit enhetlig.
          </note>
          <note xml:id="i-d6548b024647916a-0">
            Jag tycker nog att vi i det här läget skall passa oss för att
            börja annonsera att regeringen skall gå in och bli part. Det leder
            alltid fram till en allvarlig situation och är ett ingrepp som
            genast driver upp utfallet och de samhällsekonomiska kostnaderna.
          </note>
          <note xml:id="i-8e27fff939395340-0">
            Tillväxtpolitiken har utvecklats, jag kommer tillbaka till det
            i höst. Det återstår att se om Folkpartiet orkar vara med då.
            Det återstår att se om Folkpartiet orkar bryta sig loss ifrån
            Moderaterna. Det vi hittills har sett är inte särskilt lovande,
            men om så skulle ske är vi socialdemokrater naturligtvis glada
            att ännu fler är med och tar ansvar för en ny fas i politiken.
          </note>
          <note xml:id="i-f5c4795b82dea8c4-0">
            Jag skall inte lägga mig i Folkpartiets interna arbete, det är
            nog med det vi har själva. Men nog känns det litet svårbegripligt
            att se en radikal partiledare trumpeta ut kritik mot socialdemokratin
            på trotskisternas möte utanför riksdagshuset för några månader
            sedan, och sedan se Folkpartiets anslutning till Moderaterna i
            konvergensdiskussionen. Det går inte riktigt ihop, fru Wibble.
          </note>
          <note xml:id="i-eb6a306a2bdb454c-0">
            Anf. 74 MATS ODELL (kds) replik
          </note>
          <note xml:id="i-cf43f9ba3bdd8d2b-0">
            Fru talman! Det är mycket bra att tillväxtdiskussionen nu har
            kommit upp på bordet. Jag vill ställa en fråga till Göran Persson.
            Det skulle vara intressant att veta om Göran Persson trots allt
            håller med om att det hade varit en dominerande nytta om regeringen
            hade haft programmet för tillväxt framme nu och haft det med i
            konvergensprogrammet. Hade det varit bra,
          </note>
          <note xml:id="i-b10fb1c901a4c03d-0">
            Göran Persson?
          </note>
          <note xml:id="i-8270b57ecfb7bd8a-0">
            Jag utgår från att svaret på den frågan är ja. Jag tror alltså
            inte på modellen att kupera svansen kota för kota. Det hade varit
            bättre att trots allt försöka få fram ett antal konkreta punkter
            redan nu.
          </note>
          <note xml:id="i-4e18361139cb6ec0-0">
            Vi gläds naturligtvis åt att svensk ekonomi nu rör sig i rätt
            riktning, och jag håller med Göran Persson om att vi inte skall
            öka orättvisorna. Men den sektor där människor far illa i dag
            är vård- och omsorgsektorn. Jag har tidigare visat Aftonbladet
            av i dag där man kan läsa om Gunnar, 80 år, som är för dyr att
            vårda. Snart har sjukhuset inte råd att ta emot akutpatienter.
          </note>
          <note xml:id="i-fe00193db9659801-0">
            Jag beklagar naturligtvis att utskottsmajoriteten inte har funnit
            någon av de reservationer som omfördelar sparbetinget värda att
            stödja. Då hade vi också hade fått fram resurser till vård och
            omsorg.
          </note>
          <note xml:id="i-e8eca8605165860c-0">
            Hur tolkar Göran Persson de formuleringar som vi kristdemokrater
            nu har förhandlat in i konvergensprogrammet? Av dessa framgår
            att de kommunala verksamheterna vård och omsorg skall värnas,
            och det förutsätter att de nödvändiga utgiftsminskningarna sker
            inom andra utgiftsprogram.
          </note>
          <note xml:id="i-0bc5f562f0f168f5-0">
            Hur skall vi, Göran Persson, tillsammans klara av detta? Kan
            vi tillsammans se till att människor på
          </note>
          <note xml:id="i-e37487740550939d-0">
            Danderyds sjukhus, på Radiumhemmet och på Karolinska sjukhuset
            kan få den vård de har rätt att förvänta sig i Sverige i dag?
          </note>
          <note xml:id="i-8f2c69b3ecd608a0-0">
            Anf. 75 Finansminister GÖRAN
          </note>
          <note xml:id="i-7305fbc1bdf10fbc-6">
            PERSSON (s)
          </note>
          <note xml:id="i-c46011d84d741af8-0">
            Fru talman! Det har inte varit särskilt svårt för oss socialdemokrater,
            och efter vad jag tror inte heller för centerpartister eller miljöpartister,
            att i ett konvergensprogram ha den markering som Mats Odell pekar
            på.
          </note>
          <note xml:id="i-4152041d7495939a-0">
            Vi är nog rörande överens om att när vi tvingas reducera utgifterna
            är det i första hand i transfereringsystemen som det skall ske.
            In i det längsta vill vi värna vård, omsorg och utbildning. Den
            målsättningen är gemensam, men sedan skall den ju uppfyllas också.
          </note>
          <note xml:id="i-db6238bc7679d9f0-0">
            Trots att vi värnar verksamheterna ställs likafullt krav på att
            de skall höja sin produktivitet och att de skall bli effektivare.
            Detta sker i alla verksamheter i ett samhälle. På grund av detta
            kommer vi nog att ha en ständigt pågående diskussion om vård,
            omsorg och utbildning som kanske snarare startar i frågan om vilka
            krav på effektivisering man skall ställa. Hur stor del av ekonomin
            skall de här verksamheterna få ta i anspråk för att vi skall klara
            att hålla den goda kvalitet som vi vill ha? Detta är en ständigt
            pågående avvägning.
          </note>
          <note xml:id="i-d49390b5bf4001ed-0">
            Jag avundas verkligen inte de politiker som sitter i kommuner
            och landsting. De har en mycket svår arbetsuppgift. Men de har
            gjort stordåd, och de har bedrivit verksamhetens utveckling på
            ett sådan sätt att vi med höjd produktivitet kan erbjuda en fortsatt
            mycket hög kvalitet i vård och omsorg, men med ianspråktagande
            av mindre resurser. Den typen av pågående utveckling kommer vi
            att ha också i fortsättningen.
          </note>
          <note xml:id="i-f351cbf4e6157f5c-0">
            Men i det stora valet, i fråga om var sparbetingen skall läggas
            ut, kommer naturligtvis i så fall transfereringssystemen att träffas
            i första hand. Men det innebär inte, som jag säger, att vi ställer
            ut något slags fribrev för en viss sektor, utan hela samhället,
            alla ekonomiska verksamheter, kommer att vara utsatta för press
            den närmaste tiden. Men i valet går vi först på transfereringarna
            och därefter på verksamheterna.
          </note>
          <note xml:id="i-bda0fd57caa745db-0">
            Anf. 76 MATS ODELL (kds) replik
          </note>
          <note xml:id="i-d84b7ea3323f7582-0">
            Fru talman! Bekymret är ju att skruvstädet redan har dragits
            åt inom vård och omsorg. Redan nu är det en fullständigt oacceptabel
            situation exempelvis här i
          </note>
          <note xml:id="i-4a2f6bcd84895ff5-0">
            Stockholms län, där man under fullständigt oordnade former gör
            brutala nedskärningar, som drabbar enskilda människor i detta
            ögonblick.
          </note>
          <note xml:id="i-c282eed98e25e6ca-0">
            Jag måste fråga: Hade det inte varit rimligt att utskottsmajoriteten
            kunnat stödja några av de omfördelningar av besparingarna som
            hade kunnat ge en lättnad, t.ex. en riktad åtgärd till just de
            mest utsatta delarna av vården och omsorgen?
          </note>
          <note xml:id="i-81c61ed6471ca5d0-0">
            Anf. 77 Finansminister GÖRAN
          </note>
          <note xml:id="i-7305fbc1bdf10fbc-7">
            PERSSON (s)
          </note>
          <note xml:id="i-95bfd1e8d8a029d0-0">
            Fru talman! Jag förstår Mats Odells engagemang, men jag tror
            faktiskt att kds gör det litet enkelt för sig i den här frågan.
          </note>
          <note xml:id="i-804aad2fbb350e40-0">
            Det förs en annan diskussion, som kanske är svaret på dagens
            artikel i Aftonbladet, och den gäller hur vi fördelar resurser
            mellan kommuner och mellan landsting. Det landsting som Odell
            nu pekar på, som den nämnda personen har att söka vård i, är ett
            landsting som har all anledning att se fram mot det förslag till
            utjämning på kostnadssidan och inkomstsidan som regeringen har
            lagt fram i riksdagen med stöd av
          </note>
          <note xml:id="i-15ad7aa5f1796ae5-0">
            Centerpartiet. Samma resonemang förs i Göteborg och i Malmö.
            Om man ser sig om i Sverige visar det sig att bilden ser ut på
            väldigt olika sätt. Det är där som den första insatsen skall göras,
            och vi tänker se till att klara det.
          </note>
          <note xml:id="i-cf75db0f858efa73-0">
            Låt mig på riksdagens näst sista dag och i det sista replikskiftet
            med Mats Odell också till kds framföra ett tack för ett bra arbete
            med konvergensprogrammet.
          </note>
          <note xml:id="i-75ee560b6926d6f1-0">
            Det har också där känts som att vi har mötts av ett moget ansvarstagande
            i en svår stund för Sverige, och det tycker jag har varit bra.
            Tack för det!
          </note>
          <note xml:id="i-14cd56277d73c0c6-0">
            Anf. 78 ROY OTTOSSON (mp) replik
          </note>
          <note xml:id="i-d2a3b37f79e774e5-0">
            Fru talman! Vi har diskuterat mycket om hur man sparar, och där
            är vi kanske inte heller från Miljöpartiets sida riktigt ense
            med regeringen. Det är litet märkligt att säga att man i det längsta
            skall värna vård och omsorg och utbildning, och sedan vidta åtgärder
            som kostar kommunsektorn 9 miljarder fram till 1998, enligt egna
            beräkningar. Det kommer att leda till att
          </note>
          <note xml:id="i-617e093410e8c723-0">
            30 000 eller fler går ut i arbetslöshet, alternativt att ungdomar
            inte anställs, och det medför kostnader på andra håll.
          </note>
          <note xml:id="i-d2b2bb880b042af5-0">
            Inom kommunsektorn har man höjt produktiviteten under en följd
            av år, och problemet är att det är väldigt svårt att ta ut så
            mycket mer. Man har försökt privatisera och tagit in entreprenörer,
            och det har visat sig vara svårt att konkurrera på den privata
            marknaden. Numera är man oftast väldigt kostnadseffektiv inom
            den kommunala sektorn. Det gör att det här slår direkt på antalet
            anställda - det är i stort sett det enda man kan göra i kommunsektorn
            - och det slår i sin tur på verksamheten.
          </note>
          <note xml:id="i-12006600d78757f7-0">
            Min fråga till finansministern är denna: Varför inte ta mer i
            transfereringssystemen och bidragen till dem som har det ganska
            bra? En mycket stor del av transfereringarna går ju till sådana
            som skulle kunna klara ett mindre bidrag. Där borde man kunna
            hämta in mera. Vi har lagt fram förslag åt det hållet. Det gäller
            också de bidrag som går till företag, som många gånger har visat
            sig inte vara särskilt produktiva. Man kunde åtminstone kompensera
            kommunsektorn för egenavgifterna. Varför kan man inte göra det?
          </note>
          <note xml:id="i-d7bcd06927cc6837-0">
            Anf. 79 Finansminister GÖRAN
          </note>
          <note xml:id="i-7305fbc1bdf10fbc-8">
            PERSSON (s)
          </note>
          <note xml:id="i-f013fd9c1973f7e7-0">
            Fru talman! De 9 miljarderna som spökar i debatten av och till
            är kanske litet vilseledande. Det är 9
          </note>
          <note xml:id="i-0bf7f7a5cc61149f-0">
            miljarder på egenavgiftsområdet, som minskar den kommunala skattebasen.
            Det skall också ses mot bakgrund av att vi vidtar andra åtgärder,
            som ökar den kommunala skattebasen, vilket inte tas upp i diskussionen.
            Det finns alltså ett propagandistiskt inslag i det här - typ avdragsrätten
            för pensionsförsäkringar, som i huvudsak är kommunala pengar;
            typ det förändrade reseavdraget, som i huvudsak är kommunala pengar.
            Det finns alltså både plus och minus i den här kalkylen.
          </note>
          <note xml:id="i-ce03d6232858a071-0">
            När man tittar på det vi gör borde man alltid fundera på vad
            som hade hänt om vi inte hade gjort någonting. Hur hade utvecklingen
            då varit? Vad betyder
          </note>
          <note xml:id="i-81d5f8508d1e6d4e-0">
            1 % högre ränta för kommunsektorn? Vad betyder
          </note>
          <note xml:id="i-1041a8df171be1e4-0">
            1 % lägre arbetslöshet för kommunsektorn? Om vi tar in den typen
            av faktorer i resonemanget - som rimligen bör vägas in, eftersom
            politiken syftar till att utvecklingen skall bli bättre - får
            vi en helt annan kalkyl.
          </note>
          <note xml:id="i-a86ebd873044a12a-0">
            Kommunförbundet har som intresseorganisation på det här området
            bedrivit en mycket framgångsrik kampanj och faktiskt fördolt att
            det här bör sättas in i sitt sammanhang.
          </note>
          <note xml:id="i-bda34863e383052b-0">
            Jag är inte särskilt förvånad över att entreprenörer har svårt
            att bedriva kommunal verksamhet effektivare och rationellare än
            kommunalt anställd personal.
          </note>
          <note xml:id="i-973443523ff35390-0">
            Det bör vara så i normalfallet. Vi har ju inte valt att ha verksamheten
            i egenregi i kommuner och landsting därför att vi vill ha en ineffektiv
            verksamhet. Vi har valt det därför att vi tror att skattepengarna
            utnyttjas bäst på så sätt. Det är en bekräftelse på att detta
            är riktigt. Det vore konstigt om människor som är professionellt
            framstående i vården och som har en administration som är uppbyggd
            för detta inte skulle kunna konkurrera, med generationer av erfarenhet
            i ryggen, med nystartade privata företag som vill gå in på deras
            kärnområden.
          </note>
          <note xml:id="i-1b201962453fd3f6-0">
            Jag tror alltså att tillkortakommandena i privatiseringarna inte
            är någonting annat än ett uttryck för att vi har en effektiv och
            bra verksamhet ute i kommuner och landsting. Dock kan den, som
            all annan verksamhet, bli något litet bättre. Det är den processen
            vi har framför oss.
          </note>
          <note xml:id="i-f33b87aed0dbcf5e-0">
            Anf. 80 ROY OTTOSSON (mp) replik
          </note>
          <note xml:id="i-d867b189815225bd-0">
            Fru talman! Det vore naturligtvis bra om det var så som finansministern
            säger, dvs. att det här utrymmet finns och att verksamheten inte
            kommer att drabbas.
          </note>
          <note xml:id="i-77012f5827e6c28d-0">
            Men det är inte riktigt de signalerna vi får när köerna till
            barnpsykiatrin växer, landstingen får problem att klara vårdgarantin
            och det uppkommer allt fler akuta problem på sina håll, som vi
            har hört talas om här i kammaren.
          </note>
          <note xml:id="i-7b05fb9fb2c6419b-0">
            Vi som också jobbar kommunalpolitiskt, vilket jag gör, ser de
            här problemen, som växer snabbt. Det beror just på att kommunerna,
            till skillnad från staten, under lång tid nu verkligen har höjt
            sin produktivitet och sin effektivitet ekonomiskt sett. Därför
            är det väldigt svårt att tänja så mycket mer inom den sektorn;
            där kommer detta att slå mycket hårdare rakt igenom.
          </note>
          <note xml:id="i-322aac188b4f6aba-0">
            När det gäller beräkningarna har jag sett de fullständiga tabeller
            som t.ex. Kommunförbundet har.
          </note>
          <note xml:id="i-8fad0431dcf1f997-0">
            Man har där räknat med de ökade intäkter som Göran
          </note>
          <note xml:id="i-259db0494f8a5a3a-0">
            Persson tog upp här. Men det är möjligt att de har räknat fel
            på något annat sätt - jag vet inte; jag är inte ekonom eller expert
            på detta. Det säger sig självt, med pålagorna i form av minskat
            skatteunderlag från egenavgifterna, att det här naturligtvis kommer
            att märkas ute i kommunerna.
          </note>
          <note xml:id="i-f662ab109bf60ccb-0">
            Det som förvånar mig är att staten har möjligheter att spara
            på ett socialt mer rättvist sätt. Det går ju ut mycket bidrag
            och sådant till människor som skulle kunna klara sig med betydligt
            mindre. Det är där som man bör ta i första hand, som finansministern
            sade.
          </note>
          <note xml:id="i-debfbb7c3314d3fe-0">
            Det är det jag saknar hos socialdemokratin. Varför inte i första
            hand minska på bidrag och ersättningar till dem som redan har
            det ganska bra?
          </note>
          <note xml:id="i-312958462a4f3e31-0">
            Anf. 81 Finansminister GÖRAN
          </note>
          <note xml:id="i-7305fbc1bdf10fbc-9">
            PERSSON (s)
          </note>
          <note xml:id="i-2e7dd06386f9d770-0">
            Fru talman! Det som Roy Ottosson sade sist hör till en stor socialpolitisk
            diskussion, om vilka principer som skall styra våra trygghetssystem,
            vilken real behovsprövning som skall göras och hur många som skall
            omfattas. Åtskilliga studier genom åren har gett ett gott underlag
            för att hävda att den modell som vi har valt i Sverige, med en
            generell välfärdspolitik, har varit effektiv och rationell. Den
            diskussionen pågår, och vi får säkert komma tillbaka till den
            vid andra tillfällen.
          </note>
          <note xml:id="i-055f1b49d1b2e148-0">
            Vad sedan gäller bidragen till företag, har det cirkulerat uppgifter
            om att de subventionerna skulle vara i 50-60-miljardersklassen.
          </note>
          <note xml:id="i-5ea53577495ac825-0">
            Tittar man på vad det representerar finner man att det först
            och främst är det som finns i bostadssektorn i form av bostadssubventioner.
            Det finns också en del jordbrukspengar. Sedan har vi sådan verksamhet
            som drivs som aktiebolag i statens regi. Exempelvis hamnar stödet
            till Dramaten som företagsstöd i den här uppräkningen.
          </note>
          <note xml:id="i-1fd9efa96bd4698a-0">
            Räknar man igenom det hela blir det så småningom kvar en restpost
            som är väldigt mycket av traditionell regional-, arbetsmarknads-
            och näringspolitik.
          </note>
          <note xml:id="i-b8198df265a74cff-0">
            Hade det funnits 50-60 miljarder på näringslivssidan att hämta
            hem så kan jag försäkra Roy Ottosson att jag inte hade tvekat
            att ta en del av de pengarna.
          </note>
          <note xml:id="i-22dd501cb2aeae78-0">
            Också till Roy Ottosson, inför våravslutningen i denna kammare
            som är smyckad i rött och grönt -
          </note>
          <note xml:id="i-f859f8b13fe58526-0">
            inte en oäven syn - vill jag säga tack för det år som har gått.
            Tack för intressanta och bra diskussioner om konvergensprogrammet
            och modet att trots uttalat motstånd mot den monetära unionen
            ändock peka på nödvändigheten av att vi utformar ett konvergensprogram,
            för er del just därför att ni vill kunna ha friheten att stå utanför.
            Var riksdagen där hamnar återstår ju faktiskt att se.
          </note>
          <note xml:id="i-7304e3d98605d741-0">
            Anf. 82 PER UNCKEL (m)
          </note>
          <note xml:id="i-9b8315890c8c370e-0">
            Fru talman! Det sprider sig en viss optimism om ekonomin, sade
            Göran Persson. För de vid pass en miljon människor som i dag står
            utanför den reguljära arbetsmarknaden är det nog inte riktigt
            så det känns.
          </note>
          <note xml:id="i-39be687c9590c470-0">
            För dem känns det nog snarast som att Socialdemokraterna har
            gett upp kampen för de riktiga jobben.
          </note>
          <note xml:id="i-bacbf5455041f950-0">
            Det är nämligen den ofrånkomliga slutsats som tränger sig på
            av det som skrivs i kompletteringspropositionen och det som senare
            understrukits i det s.k.
          </note>
          <note xml:id="i-4589fd68fd39c514-0">
            konvergensprogrammet.
          </note>
          <note xml:id="i-d171f5bda0be1696-0">
            Regeringen accepterar en arbetslöshet på nästan
          </note>
          <note xml:id="i-71994855259f67ff-0">
            10 %. Det är mänskligt och ekonomiskt orimligt att utgå från
            en arbetslöshet av denna storleksordning på toppen av en högkonjunktur.
            Av de väljare som för knappt ett år sedan återförde Socialdemokraterna
            till regeringsmakten var det förmodligen få som väntat sig att
            partiets första år i Rosenbad skulle behöva sammanfattas på detta
            sätt.
          </note>
          <note xml:id="i-9742306dc4ee8478-0">
            Fru talman! Dagens debatt illustrerar att misslyckandet med jobben
            faller tillbaka på en socialdemokratisk oförmåga att förstå den
            nya arbetsmarknadens karaktär och företagens villkor för att sätta
            fler anställda i arbete. Dessutom släpar det socialdemokratiska
            partiet på en arbetsmarknadspolitik som allt fler utanför de mest
            partitrognas krets börjar inse är verkningslös eller t.o.m. nedbrytande
            på de arbetslösas förmåga att komma tillbaka till jobben.
          </note>
          <note xml:id="i-5e9e81f469755bdb-0">
            Fru talman! Bo Lundgren har tidigare talat om skattehöjningspolitikens
            effekter för jobben, så jag skall inte tala ytterligare om detta.
            Låt mig bara understryka att en politik som ser på företag och
            företagsbeskattning som en mjölkkossa för statskassan aldrig någonsin
            kan föra Sverige tillbaka till den fulla sysselsättningen.
          </note>
          <note xml:id="i-2f7b7136c81730ec-0">
            Per-Ola Eriksson hävdade för en stund sedan att alla var överens
            om att de nya jobben skulle komma i den privata sektorn. Det må
            så vara, fru talman. Jobben kan emellertid inte besvärjas fram.
            Privata företag växer bara om jordmånen gör sådan växt möjlig.
          </note>
          <note xml:id="i-7c1d8b9242875d24-0">
            Varken Socialdemokraterna eller Centern har i dag lyckats visa
            hur denna jordmån skall skapas. Orden blir därmed luftpastejer
            utan egentlig innebörd.
          </note>
          <note xml:id="i-701442b7d101f851-0">
            Fru talman! Växt kräver en ekonomi som ger nödvändigt utrymme
            för utvecklande företagande, och dessutom en arbetsmarknad och
            en kompetensförsörjning i enlighet med en ny tids kunskapskrav.
          </note>
          <note xml:id="i-fa7aa4951b15034e-0">
            När regeringen i kompletteringspropositionen sänker ersättningen
            i a-kassan till 75 % är det naturligtvis en riktig åtgärd. Jag
            har tidigare haft förmånen att få gratulera arbetsmarknadsministern
            till denna. Effekten av den förändringen förtas emellertid i betydande
            utsträckning av vad Socialdemokraterna i sten vägrar förstå: att
            den eviga möjligheten till rundgång mellan a-kassa och allehanda
            arbetsmarknadsåtgärder har ännu större nedbrytande effekt på arbetsviljan
            än vad ersättningsnivån kan få.
          </note>
          <note xml:id="i-a59bacce9595d7ee-0">
            Svensk arbetsmarknadspolitik är dess värre inte något internationellt
            föredöme, såsom regeringen gärna vill tro, utan i praktiken en
            maskin för högre arbetslöshet.
          </note>
          <note xml:id="i-cc9ec663f019041f-0">
            Fru talman! Till följd bl.a. av den snabba internationaliseringen
            och den moderna informationsteknikens genombrott förändras just
            nu arbetsmarknaden i grunden. Konkurrensen hårdnar, kunskapskraven
            skärps, och behoven av rörlighet och förändringsförmåga tilltar.
          </note>
          <note xml:id="i-8ba3177f2d18cb50-0">
            Det nya samhället är inte ett samhälle för stora och för alla
            lika lösningar. Massproduktionen i långa linjer viker undan för
            det mera personliga och individuella.
          </note>
          <note xml:id="i-65410353f15c6ac6-0">
            Då och då kryper också i den socialdemokratiska retoriken in
            en och annan insikt om att det är detta som håller på att ske.
            I all praktisk politik går emellertid regeringen i dessa hänseenden
            likväl åt fel håll.
          </note>
          <note xml:id="i-4c15d2df65c13b48-0">
            Det är därför kompletteringspropositionens svarta arbetslöshetsprognoser
            dess värre nog är realistiska.
          </note>
          <note xml:id="i-3b002e49cc54ef11-0">
            Regeringens politik klarar inte att pressa arbetslösheten under
            10 %. Det säger regeringen svart på vitt i kompletteringspropositionen.
            Detta är och förblir en kapitulation.
          </note>
          <note xml:id="i-ea6bded1722edf8d-0">
            Hur litet Socialdemokraterna i grunden förstått om villkoren
            för nya jobb bekräftade för övrigt Ingvar
          </note>
          <note xml:id="i-b514fbe1656ef47c-0">
            Carlsson häromdagen, när han förklarade krig mot den EU-politik
            för jobb som han för bara något halvår sedan själv hade accepterat.
            Lägre arbetskraftskostnader och en större löneflexibilitet ville
            statsministern nu inte veta av. Europa skulle nu i stället erbjudas
          </note>
          <note xml:id="i-bfbad0b252ca72f2-0">
            Anders Sundströms arbetsmarknadspolitik. Det är precis vad en
            statsminister som är engagerad i de nya jobben inte borde tycka.
          </note>
          <note xml:id="i-d3ac5a8013ae7205-0">
            Särskilt hårt drabbas, fru talman, unga och den del av arbetskraften
            som inte har hög utbildning av den
          </note>
          <note xml:id="i-bc304fd429c552de-0">
            Carlssonska stelbentheten. Många arbetslösa kommer att förbli
            utan jobb därför att regeringen låst in sig i filosofier som bokstavligen
            hör hemma i en svunnen tid.
          </note>
          <note xml:id="i-b7563cdeb6475b49-0">
            Fru talman! Den socialdemokratiska lönekostnadsrigiditeten är
            samma andas barn som vägran att acceptera mera individuella kontraktslösningar
            som grund för relationerna mellan arbetstagare och arbetsgivare.
            Arbetsmarknadslagstiftningen har sedan förra hösten gjorts mera
            stel och kollektiv, samtidigt som samhällsutvecklingen entydigt
            pekar på behovet av större hänsyn till alla de varierande villkor
            som
          </note>
          <note xml:id="i-c2aa879287603332-0">
            Sveriges hundratusentals arbetsplatser uppvisar. Av början till
            en nödvändig förnyelse av arbetsmarknaden blev det återställare
            och nytt utredande.
          </note>
          <note xml:id="i-a292eb556a0826a6-0">
            Det är därför så många företag i det längsta försöker klara sina
            uppgifter med övertidsarbete av de anställda man redan har. Arbetslösheten
            permanentas därmed på en oacceptabelt hög nivå. Hur, fru talman,
            kan Socialdemokraterna vara så trångsynta att de accepterar denna
            tingens ordning?
          </note>
          <note xml:id="i-31a531d52a6f2824-0">
            Den arbetsmarknadslagstiftning som regeringen så envist hänger
            sig fast vid är tillskapad för en tid och under en tid då omvandlingen
            i samhälle och näringsliv skedde i måttlig fart och på ett någorlunda
            förutsebart sätt. Så är det emellertid inte längre. Inte minst
            informationstekniken revolutionerar arbetsvillkor och företagsstruktur.
            I denna omvandlingsprocess är den nuvarande lagstiftningen en
            hämsko.
          </note>
          <note xml:id="i-549cac603487ace0-0">
            Effekten härav blir att svenska företag omvandlas långsammare
            än företag utan de svenska företagens legala restriktioner. Detta
            leder till lägre tillväxt i vårt land, minskad konkurrenskraft
            och en högre arbetslöshet.
          </note>
          <note xml:id="i-e6eef61c216aa755-0">
            Regeringen brukar när dessa frågor kommer på tal hänvisa till
            den s.k. arbetsrättskommissionen. Artiga bugningar brukar också,
            precis som i kammaren här i dag, riktas gentemot småföretagen.
          </note>
          <note xml:id="i-8ba28022c48c244c-0">
            De förändringar av villkoren på arbetsmarknaden som nu behövs
            om jobben skall kunna återskapas är emellertid långt mer radikala
            än någon retusch i kanten för att göra villkoren för de mindre
            företagen något mindre dåliga än vad de i dag är. Det behövs en
            ny arbetslagstiftning, som tar sin utgångspunkt i nödvändigheten
            av personliga avtalsförhållanden och som erkänner att det kollektivistiska
            samhället redan har förpassats till historiens böcker. Det vägrar
            Socialdemokraterna mentalt och praktiskt att erkänna. Därför kommer
            partiet också - och jag tillägger gärna: dess värre - att misslyckas
            med sin sysselsättningspolitik.
          </note>
          <note xml:id="i-2236aedacf2c08df-0">
            Fru talman! Lika betydelsefullt som det är att ge
          </note>
          <note xml:id="i-ca8f7a20e2a610dc-0">
            Sverige en arbetslagstiftning som gör att företagen kan växa
            är det att etablera Sverige som en kunskapsnation i den absoluta
            frontlinjen. Insatser i detta syfte ger möjligen inte utslag i
            den månatliga arbetslöshetsstatistiken men tillhör de helt avgörande
            förutsättningarna för trygga jobb på sikt.
          </note>
          <note xml:id="i-55f0b08bbb7497c4-0">
            Om kunskapens betydelse talar förvisso också regeringen, åtminstone
            då och då. I praktisk politik utgör emellertid framför allt det
            Thamska fögderiet en direkt utmaning mot vad som är vitalt för
            Sveriges framtid. En av ideologisk enögdhet förblindad utbildningsminister
            klämmer gradvis entusiasmen ur det som vetenskapligt skall lyfta
            Sverige. Låt det, fru talman, stå fullständigt klart, att om vårt
            land skall ha en chans att klara de långsiktiga utmaningar vi
            står inför måste kunskapsstandarden hos oss vara högre och spetskunnandet
            mer avancerat än i lejonparten av våra konkurrentländer. På denna
            punkt finns det inget kompromissutrymme - inget utrymme alls!
          </note>
          <note xml:id="i-cb1ce5a9c755e4cc-0">
            Regeringens politik ligger dess värre inte i närheten av att
            kunna nå upp till sådana ambitioner. Det verkar som om regeringen
            trodde att det som Tham -
          </note>
          <note xml:id="i-63040e4ea6eaf94c-0">
            och för den delen också Johansson - gör eller framför allt inte
            gör är sidoordnat eller betydelselöst, sett från tillväxt- och
            sysselsättningssynpunkt. Viktiga nog som jämställdhetsfrågorna
            i utbildningssystemet är, går det inte att låta kompetensutvecklingen
            förfalla för att i stället satsa den intellektuella kraften på
            könskvoterade professorer. Skall regeringen kunna vinna något
            förtroende för sitt tal om kunskapens betydelse måste man kunna
            visa på en politik som gör att Sverige kan bli en kunskapsnation
            i frontlinjen. Det gångna året har från denna utgångspunkt inte
            varit uppmuntrande.
          </note>
          <note xml:id="i-cfa34f7210383ebc-0">
            Fru talman! Regeringen saknar en politik för flera jobb. Det
            nödvändiga kulturskiftet i fråga om ekonomin, i fråga om arbetsmarknaden
            och i fråga om kunskapen saknar man beredskap inför. Politiken
            får därför ingen växtkraft. Dess värre, fru talman, har jag inte
            så stort hopp om att sommarsol och sommarvila skall ge så stora
            bidrag till ett nödvändigt omtänkande. Bristerna ligger inbäddade
            i den socialdemokratiska samhällssyn som nu ofrånkomligen kolliderar
            med verkligheten.
          </note>
          <note xml:id="i-a8405d6900100d09-0">
            Visst, fru talman, finns det skäl att samverka i besvärliga tider,
            men inte om vad som helst, och framför allt inte om gammal politik.
          </note>
          <note xml:id="i-eb93af853d49e74e-0">
            Anf. 83 ARNE KJÖRNSBERG (s) replik
          </note>
          <note xml:id="i-1be59c4d19d5369e-0">
            Fru talman! Om Per Unckel trodde att den här kanonaden skulle
            få stå oemotsagd bedrog han sig.
          </note>
          <note xml:id="i-c0cc8366768b781b-0">
            Anna-Greta Leijon sade när hon var arbetsmarknadsminister att
            det inte finns någonting som är så farligt som att släppa upp
            arbetslösheten. Internationella erfarenheter, fortsatte Anna-Greta
            Leijon, har visat att det är ytterligt svårt att få ned den igen.
            Ännu värre - det är ingen som har kunna få ned den, sade hon.
          </note>
          <note xml:id="i-d4575d5164785865-0">
            Per Unckel! När ni hade ansvaret fick vi massarbetslöshet för
            första gången på 60 år i vårt land. Nu har vi socialdemokrater
            fått väljarnas förtroende - nu är det vår uppgift att person för
            person, procent för procent, arbeta ned arbetslösheten. För detta
            behövs alla goda krafter. Per Unckel är som en gammal god marxist
            - de tror att framtiden är förutbestämd. Det är den inte, Per
            Unckel, i varje fall inte för oss.
          </note>
          <note xml:id="i-918b4a0f5fd15d2e-0">
            Per Unckel tar på gammalt vanligt moderatsätt parti för den starke
            mot den enskilda människan. Han talar om personliga avtal. Han
            vill, har jag förstått, precis som arbetsgivarna, att de fackliga
            organisationerna skall förhandla på förbunds- eller allra helst
            företagsnivå, medan arbetsgivarna skall hålla ihop och förhandla
            på central nivå. Glöm det, Per Unckel! Det är inte förutbestämt.
            Det är faktiskt minst två parter inblandade i det här.
          </note>
          <note xml:id="i-d52961f500269b36-0">
            Per Unckel sade till sist att socialdemokraterna kommer att misslyckas.
            Vi får väl se, Per Unckel. Vi får väl se!
          </note>
          <note xml:id="i-318781a1219e3f8d-0">
            Anf. 84 PER UNCKEL (m) replik
          </note>
          <note xml:id="i-a469442f81a72615-0">
            Fru talman! Låt mig understryka vad jag sade i mitt huvudanförande,
            nämligen att det är min innerliga förhoppning att jag har fel
            i min utsaga om att socialdemokraterna kommer att misslyckas med
            att klara jobben. Problemet är emellertid att i kompletteringspropositionen
            har ni redan skrivit att ni kommer att göra det! Min utgångspunkt
            är att kompletteringspropositionen säger att på toppen av en högkonjunktur
            skall Sverige ha 10 % arbetslöshet, och moderaterna säger: Det
            accepterar vi inte att Sverige har.
          </note>
          <note xml:id="i-82af0ed28757553c-0">
            Därför lägger vi fram förslag om lägre skatter på företagandet,
            vi lägger fram förslag om omedelbara och långsiktiga - kombinerat
            - förändringar av arbetslagstiftningen, och vi lägger fram förslag
            om en nödvändig kunskapsexpansion i Sverige. På samtliga dessa
            tre punkter går socialdemokraterna i rakt motsatt riktning. Men
            berätta då för mig varför socialdemokraterna är så övertygade
            om att skattesänkningar inte leder till flera jobb, eller varför
            en bättre arbetslagstiftning inte skulle leda till flera jobb,
            eller varför mera kunskaper inte skulle stärka Sveriges kunkurrenskraft.
          </note>
          <note xml:id="i-c7100bff6a9c3de6-0">
            Om socialdemokraterna kan förebringa övertygande bevis för att
            dessa tre ingredienser i en ny sysselsättningspolitik är felaktiga
            skulle åtminstone denna debatt ha tillförts någon kunskap. Som
            det nu är säger socialdemokraterna nej, nej och åter nej till
            alla förslag som syftar till att pressa arbetslösheten under
          </note>
          <note xml:id="i-2c1623b33ad4c54c-0">
            10 %. Det är därför vi moderater säger: Ni har gett upp om jobben!
          </note>
          <note xml:id="i-81bc38f6632029e1-0">
            Anf. 85 ARNE KJÖRNSBERG (s) replik
          </note>
          <note xml:id="i-075bec319553e1a9-0">
            Fru talman! Vi säger definitivt inte nej till förslag som kommer
            att sanera arbetslösheten. Men moderaterna ställer sig i sina
            förslag alltid på den starkes sida mot den svage, och det säger
            vi nej till.
          </note>
          <note xml:id="i-684063f3d15ac5c7-0">
            Per Unckel sade: Tala om varför skattesänkningar inte leder till
            nya jobb. Finansministern och jag har vid upprepade tillfällen
            bett Bo Lundgren läsa in i kammarens protokoll hur många nya jobb
            det blev av de skattesänkningar som han genomförde och som Per
          </note>
          <note xml:id="i-f958d5755b589263-0">
            Unckel som ledamot av den förutvarande regeringen ställde sig
            bakom. Hur många nya jobb blev det?
          </note>
          <note xml:id="i-6131b4ce22d8d8c6-0">
            Ytterligare hundratusentals människor blev arbetslösa! Det är
            det som nu är vårt lands problem. Det skall
          </note>
          <note xml:id="i-e0e856ee9527552f-0">
            Per Unckel och moderaterna lösa genom att bl.a.
          </note>
          <note xml:id="i-5e147e5afbd46983-0">
            försämra arbetsrätten och ställa sig på den starkes sida.
          </note>
          <note xml:id="i-847e3709ba2f88b2-0">
            Per Unckel! Vi tror inte på den modellen. Vi tror inte att den
            passar i Sverige. Dessutom har internationella erfarenheter visat
            att det inte är så enkelt som
          </note>
          <note xml:id="i-9d517d740b3f951c-0">
            Per Unckel framställer det. Låt mig bara peka på några åtgärder
            som ni vill vidta: sänkta ingångslöner för ungdomar, personliga
            avtal - vem kommer att tjäna på det? Ni inser inte, Per Unckel
            att trygghet i anställningen i sig leder till att man gör en bättre
            prestation, i sig leder till att produktiviteten går upp, i sig
            leder till att man tar ökat ansvar. Det är ert historiska misslyckande,
            Per Unckel!
          </note>
          <note xml:id="i-c9175158d41f168c-0">
            Anf. 86 PER UNCKEL (m) replik
          </note>
          <note xml:id="i-3a7e1d14604d1339-0">
            Fru talman! Om socialdemokraterna verkligen tror att de gångna
            årens arbetslöshet berodde på att skatterna på företagen sänktes
            är det sämre ställt med den socialdemokratiska ekonomiska analysen
            än vad jag i mina vildaste fantasier kunde föreställa mig.
          </note>
          <note xml:id="i-cdc41548f3b89f1f-0">
            Socialdemokraterna tror inte på modellen att individualisera
            villkoren på arbetsmarknaden. Man tror inte på modellen att göra
            arbetsrätten mera flexibel.
          </note>
          <note xml:id="i-c6b994138f2cf711-0">
            Man tror inte på modellen att göra lönebildningen mera anpassad
            efter produktivitetsutvecklingen i företagen och efter vad t.ex.
            ungdomar förmår att prestera.
          </note>
          <note xml:id="i-e54576d2ca2c3d47-0">
            Jag accepterar att socialdemokraterna i sin ideologiska enögdhet
            fortfarande inte tror på detta. Ge mig då ert alternativ för att
            pressa arbetslösheten under
          </note>
          <note xml:id="i-808b5fc2ebc582cf-0">
            10 %. I kompletteringspropositionen står det att om hela er politik
            går som tåget, vilket debatten tidigare under dagen har visat
            att det är mycket sannolikt att den inte kommer att göra, blir
            arbetslösheten 10 %.
          </note>
          <note xml:id="i-9b18ffa564690d49-0">
            Moderaterna säger att de inte accepterar en arbetslöshet på 10
            %. Socialdemokraterna skakar på huvudet. Läs er egen kompletteringsproposition,
            där arbetslösheten naglas fast vid denna höga nivå. Men säg inte
            bara nej, nej och åter nej till de arbetslösa. Då dömer ni hundratusentals
            människor till sysslolöshet.
          </note>
          <note xml:id="i-f80a7b531ac44fca-0">
            Vi vet av erfarenhet från andra länder att en flexiblare arbetsmarknad,
            en mera flexibel lönebildning och lägre kostnader för arbetskraft
            skapar nya arbetstillfällen. Varför skulle inte samma sak ske
            i Sverige om vi införde samma politik i vårt land?
          </note>
          <note xml:id="i-5a3401fae051fcde-0">
            Anf. 87 INGRID BURMAN (v)
          </note>
          <note xml:id="i-dcefb549cb43eb96-0">
            Fru talman! I betänkandet föreslår Socialdemokraterna och Centerpartiet
            att ersättningsnivån i a-kassan skall sänkas till 75 %. Det här
            är ett svek mot alla de löntagare i Sverige som faktiskt trodde
            på socialdemokraternas vallöfte när de sade att de skulle höja
            ersättningsnivån i a-kassan så snart som ekonomin tillät. Dessa
            löntagare kunde aldrig drömma om att socialdemokraterna i stället
            skulle sänka nivån.
          </note>
          <note xml:id="i-03799df1f8c5056a-0">
            Regeringens förslag har dessutom sin udd riktad mot de lågavlönade.
            Personer med lönenivåer över
          </note>
          <note xml:id="i-0dc142a8879840c2-0">
            16 500 kr per månad drabbas inte av nivåsänkningarna. Låginkomsttagarna
            drabbas däremot fullt ut. Vid en månadsinkomst på 12 000 kr förlorar
            man mer än
          </note>
          <note xml:id="i-2a04b1007482df4b-0">
            400 kr per månad efter skatt.
          </note>
          <note xml:id="i-e37447c45f061b9c-0">
            Förslaget drabbar alltså främst grupper som i dag lever med mycket
            små ekonomiska marginaler och som faktiskt inte kan sänka sin
            levnadsstandard mer.
          </note>
          <note xml:id="i-6758743597792b3f-0">
            Det är ett slags omvänd fördelningspolitik. Vi tar mest från
            dem som har minst.
          </note>
          <note xml:id="i-0ba1f81dcfbd0a50-0">
            Hur många som i dag tvingas söka kompletterande socialbidrag
            är okänt, eftersom den frågan varken har beaktats eller utretts.
            Det är alltså i dag okänt hur mycket av dessa 2,5 miljarder som
            staten sparar som i stället leder till en övervältring av kostnaden
            till kommunernas socialbidragskonton.
          </note>
          <note xml:id="i-c3dd0650881b2d3f-0">
            Sänkningen av a-kasseersättningen riktar sig inte enbart mot
            de arbetslösa. Den innebär också att de lägsta lönerna kommer
            att sänkas på sikt. A-
          </note>
          <note xml:id="i-ec2fb8091cc39825-0">
            kassenivån har alltid fungerat som ett golv för lönebildningen
            i Sverige. När man nu sänker nivån kommer det också på sikt att
            få genomslag på lönebildningen på hela arbetsmarknaden. Förslaget
            flyttar helt enkelt makt från Sveriges löntagare till Sveriges
            arbetsgivare.
          </note>
          <note xml:id="i-2bea6e44bf49bcdf-0">
            Så bäddar då den socialdemokratiska regeringen för en ny lönebildning
            i Sverige - en lägre lönebildning. Det är faktiskt ingen slump
            att Per-Ola Eriksson talar om en strukturell förändring. Det är
            faktiskt inte heller någon slump att Per Unckel gratulerar socialdemokratin
            till det här förslaget. Det är en betydande strukturell förändring
            som införs.
          </note>
          <note xml:id="i-8bb07df79aefde2b-0">
            Vänsterpartiet avvisar alltså förslaget om att sänka kompensationsnivån.
            Vi kan inte heller acceptera sänkningen i grundbeloppet i KAS
            från 245 till 230 kr per dag. Även här ger regeringen uttryck
            för ett orättvist fördelningspolitiskt synsätt, där åtgärderna
            riktas mot de sämst ställda.
          </note>
          <note xml:id="i-e15587aff2c70410-0">
            Regeringen föreslår också försämringar för deltidsarbetslösa.
            Efter en ersättningsperiod skall deltidsarbetslösa inte få fyllnadsstämpla
            upp till heltid, trots att de söker heltid. I stället skall det
            deltidsarbete man haft utgöra grunden för ersättningen i den nya
            perioden.
          </note>
          <note xml:id="i-3f52e33212cbca33-0">
            Förslaget har precis samma karaktär som det förslag som den borgerliga
            regeringen lade fram tidigare.
          </note>
          <note xml:id="i-02c78b439cfd335a-0">
            Den lägger ansvaret på den deltidsarbetslöse. Fixar man inte
            arbete under den första ersättningsperioden, minskar ersättningen.
          </note>
          <note xml:id="i-ea1624e61186529c-0">
            Förslaget kommer främst att drabba kvinnorna.
          </note>
          <note xml:id="i-35bbb56533a8d12d-0">
            Merparten av de deltidsarbetslösa är kvinnor. Åter igen angriper
            regeringen de arbetslösa i stället för problemet, dvs. att deltidsarbetslösa
            ej får heltidsjobb.
          </note>
          <note xml:id="i-754b5fa151d6656a-0">
            Det är ett problem som visar sig i att vissa arbetsgivare konsekvent
            väljer att anställa nya på deltid i stället för att utöka arbetstiden
            för redan anställda -
          </note>
          <note xml:id="i-11119bfbd4bc9464-0">
            allt för att ha en obetald vikariepool av deltidare som kan rycka
            in när behoven uppstår. I vissa branscher inom handeln är andelen
            deltidsarbetande så stor som
          </note>
          <note xml:id="i-8314cf7aa09dc221-0">
            90 %.
          </note>
          <note xml:id="i-d063e8500b965f64-0">
            I stället för att gå ut och bestraffa de deltidsarbetslösa med
            först sänkta generella nivåer och dessutom ytterligare åtstramningar
            måste vi faktiskt titta på problemen och föreslå åtgärder - företrädesrätt
            till heltidsanställningar, prioriteringar av arbetsförmedlingens
            insatser. Då kommer vi till rätta med problemet - inte genom denna
            dubbelbestraffning av främst kvinnor.
          </note>
          <note xml:id="i-29420338d29cc994-0">
            Regeringen föreslår också andra förändringar inom a-kassesystemet.
            Man återkommer med mer konkreta förslag under hösten 1995. Det
            är svårt att nu ta ställning till de här förslagen, eftersom de
            enbart finns skisserade i propositionen.
          </note>
          <note xml:id="i-8eba797b9dfc0d91-0">
            Jag vill dock redan nu säga att det verkar helt orimligt att
            bestraffa arbetslösa med 60 dagars ersättningsdagars avstängningstid
            för den som själv lämnar sitt arbete. Förslaget omfattar många
            fall där det inte alls är fråga om missbruk, t.ex. att hela familjen
            flyttar eller att det gäller mobbning som gör det omöjligt för
            den drabbade att stanna kvar på arbetsplatsen. Det är helt oacceptabelt.
          </note>
          <note xml:id="i-fd657f2511ad08a7-0">
            Regeringen visar på tre motiv för att genomföra de här försämringarna
            - sänkta nivåer i deltidsarbetslöshetsersättning m.m. Man säger
            att man vill motverka arbetslösheten och hävda arbetslinjen -
            motiv 1.
          </note>
          <note xml:id="i-037227726147f729-0">
            Så sällar sig då den socialdemokratiska regeringen till dem som
            angriper de arbetslösa i stället för arbetslösheten. På vilket
            sätt kommer det att motverka arbetslösheten att vi sänker a-kasseersättningen?
            På vilket sätt kommer det att hävda arbetslinjen?
          </note>
          <note xml:id="i-652cdc56d7f1b6f6-0">
            Nej, förslaget andas misstroende och underförstådda anklagelser
            mot de arbetslösa. Budskapet att arbetslösheten är individens
            fel och inte i huvudsak ett samhällsmisslyckande med djupgående
            politiska orsaker framträder på ett sätt som är mycket hotfullt
            för arbetslösheten.
          </note>
          <note xml:id="i-a8b72e57b9ed7929-0">
            Ett andra motiv för regeringens förslag är att man vill jämställa
            a-kasseersättningen med ersättningen inom sjukersättningssystemet
            så att det inte blir intressant att välja den ena formen av ersättning
            framför den andra enbart av ekonomiska skäl.
          </note>
          <note xml:id="i-1df7918988aa881d-0">
            Återigen är det samma misstro och underförstådda anklagelser
            om att sjuka och arbetslösa väljer det system som ger mest i ersättning.
            Argumentet klingar dessutom falskt när vi vet att den borgerliga
            regeringen sänkte taket för a-kasseersättningen och att det därefter
            inte har gjorts någon justering uppåt. Följden har blivit att
            arbetslöshetsersättningen successivt har sjunkit och inte alls
            når upp till den omtalade 80-
          </note>
          <note xml:id="i-84318034ca3af859-0">
            procentiga nivån, som redan den i sig är alltför låg.
          </note>
          <note xml:id="i-6e58ff91ab2f01a2-0">
            I vanliga inkomstlägen handlar det i verkligheten redan i dag
            om en kompensationsnivå på bara 65-75
          </note>
          <note xml:id="i-54dbf23e77bd9c44-0">
            %.
          </note>
          <note xml:id="i-07c62692a68583d8-0">
            Om regeringen menar något med harmoniseringstalet måste man börja
            med att höja nivån och jämställa den med sjukersättningsnivån.
            Där har vi faktiskt
          </note>
          <note xml:id="i-751e39be3f26ee54-0">
            7,5 basbelopp som tak, och ersättningarna regleras via en basbeloppsanknytning.
            Men så långt går inte förslaget.
          </note>
          <note xml:id="i-3d0e1729c812f43d-0">
            Ett tredje motiv till sänkningen av ersättningsnivåerna och försämringarna
            inom a-kassan är enligt regeringen den dåliga ekonomin. Detta
            är säkert också det tyngst vägande skälet.
          </note>
          <note xml:id="i-a7b150e50c18684f-0">
            Jag tvingas då konstatera att politik alltid innebär en massa
            val och prioriteringar. Man kan välja. Man kan välja mellan att
            slopa matmomsen och att sänka a-kassenivån.
          </note>
          <note xml:id="i-0376a9618ebc87ce-0">
            Det handlar om val och prioriteringar. Vänsterpartiet har gjort
            det medvetna valet att värna de arbetslösa och de sjuka, och det
            är samma val som stora delar av arbetarrörelsen, fackföreningsrörelsen
            och många av de socialdemokratiska partidistrikten har gjort.
          </note>
          <note xml:id="i-8c03b9bc4b956a28-0">
            Om finansministern väljer att kalla detta för populism, må det
            stå honom fritt, och om Per-Ola Eriksson väljer att kalla detta
            medvetna val för populism, står det också honom fritt.
          </note>
          <note xml:id="i-c1826b50bd14aee5-0">
            Vänsterpartiet har gjort ett medvetet val. Vi har satt de arbetslösa
            och de sjuka framför sänkt matmoms.
          </note>
          <note xml:id="i-3155fa332ef4f000-0">
            Fru talman! Jag yrkar bifall till Vänsterpartiets reservation
            nr 11.
          </note>
          <note xml:id="i-86de27ce1715d00b-0">
            Anf. 88 ANDRE VICE TALMANNEN
          </note>
          <note xml:id="i-4133842c715f3277-0">
            Vi har tänkt försöka att avsluta den här debatten före den särskilda
            debatt som skall starta ungefär klockan tre. Därför ber jag er
            att hålla er till de talartider som ni har anmält. Voteringen
            kommer efter
          </note>
          <note xml:id="i-2bee4d032cbbca7d-0">
            Schengendebatten.
          </note>
          <note xml:id="i-5e958abc1ab5de6f-0">
            Anf. 89 GUDRUN LINDVALL (mp)
          </note>
          <note xml:id="i-971bef26f6b44808-0">
            Fru talman! Jag skall inte hålla mig inom min talartid utan vara
            betydligt mer kortfattad.
          </note>
          <note xml:id="i-2a239d50747b4d60-0">
            I den kompletteringsproposition som vi nu har framför oss skärs
            det ganska rejält på miljöområdet.
          </note>
          <note xml:id="i-8f87b3a2fe02a854-0">
            Man kan säga att vi börjar få en miljöpolitik på sparlåga.
          </note>
          <note xml:id="i-6ba6069860315132-0">
            Vi debatterade bara för några dagar sedan ett betänkande som
            handlade om den miljöpolitik som
          </note>
          <note xml:id="i-a2128a5aa3c7a604-0">
            Sverige vill föra i EU. Där sades bl.a. att Sverige skall intensifiera
            satsningarna mot försurningen. Vi skall se till att få försurningen
            känd i Europa och se till att miljöpolitiken tar allt större hänsyn
            till försurningen.
          </note>
          <note xml:id="i-33e31c3331636a46-0">
            Dessa frågor är ännu inte lösta, trots att vi har diskuterat
            dem i 30 år, som alla vet.
          </note>
          <note xml:id="i-8dc6133dd8e7c40f-0">
            När vi behandlade budgeten för några månader sedan kunde vi se
            att regeringen hade skurit 57 miljoner i kalkningsprogrammet.
            Vi var många partier som protesterade mot detta, bl.a. Centerpartiet.
          </note>
          <note xml:id="i-e873551f3dbf2fde-0">
            Det är därför desto mer förvånande att konstatera att man nu,
            när Socialdemokraterna och Centern lägger fram kompletteringspropositionen,
            spar ytterligare
          </note>
          <note xml:id="i-865d003dbcb53445-0">
            30 miljoner på kalkningen.
          </note>
          <note xml:id="i-196e3c02bcd18988-0">
            Att kalka sjöar i Sverige är tyvärr nödvändigt för att vi skall
            kunna hålla ett PH-värde i dessa marker som gör att vi kan ha
            kvar många av de växter och djur som utgör det som alla så gärna
            talar om, nämligen den biologiska mångfalden.
          </note>
          <note xml:id="i-9f350a03cabc7bd9-0">
            Många av de djur som finns i sjöarna, bl.a. sländlarver, är enormt
            beroende av rätt PH-värde för att kunna överleva. Här kan vi verkligen
            se om vi har en god miljö eller inte, eftersom dessa arter många
            gånger fungerar som miljöindikatorer.
          </note>
          <note xml:id="i-abfc562c1f139ad1-0">
            Ett fortsatt kalkningsprogram är alltså en förutsättning för
            att vi skall kunna bevara den biologiska mångfalden.
          </note>
          <note xml:id="i-b6fa7aa1e2023f85-0">
            Det är därför så förvånande att man först skär 57
          </note>
          <note xml:id="i-acb7c121ab570cd3-0">
            miljoner i budgeten och sedan ytterligare 30 miljoner i kompletteringspropositionen.
          </note>
          <note xml:id="i-d68a916ccc75ddf4-0">
            Jag anser att vi - om Sverige skall vara trovärdigt internationellt
            i kampen mot försurningen - också här hemma måste visa att vi
            menar allvar med satsningarna. Att i det läget skära i bidragen
            till kalkning tycker jag tyder på motsatsen.
          </note>
          <note xml:id="i-7c69fa5c150d2397-0">
            Jag har svårt att tro att Sverige kan bli trovärdigt om vår nationella
            politik inte på något sätt hänger ihop med den internationella
            politik som vi talar om i andra sammanhang.
          </note>
          <note xml:id="i-fe53bd415b934a6d-0">
            På samma sätt är det oerhört förvånande att just
          </note>
          <note xml:id="i-ff6fceb8204e2b14-0">
            Centerpartiet, som ju brukar säga sig vara miljöintresserat,
            går med på att skära ytterligare i bidragen till forskning på
            miljöområdet.
          </note>
          <note xml:id="i-d5864b62afd8612c-0">
            I budgetpropositionen skar regeringen 20 miljoner på årsbasis,
            dvs. 30 miljoner i den budget vi har antagit. Nu skär man bort
            ytterligare 37,5 miljoner.
          </note>
          <note xml:id="i-bb05593804ad8884-0">
            Det finns många områden där vi ännu inte har alla svar och där
            vi behöver forskning. Det gäller t.ex.
          </note>
          <note xml:id="i-0926262fff5c5e53-0">
            försurningen och biologisk mångfald. Skogsforskningen behöver
            intensifieras, och vi behöver få i gång utvecklingen av ekologisk
            odling.
          </note>
          <note xml:id="i-2d9d15886447f63e-0">
            Det finns många gifter ute i naturen, om vilka vi vet mycket
            litet, t.ex. hormongifter, som jag har talat om här i kammaren
            ett antal gånger. Det kommer nu miljögifter som visar sig ha helt
            andra effekter än dem som vi tidigare har känt till. De tränger
            sig in i de biologiska cellerna och agerar som artliknande substanser.
            Detta påverkar hormonsystemet på ett sätt som ger oss en hotbild
            som vi aldrig har haft förut: det hotar reproduktionen.
          </note>
          <note xml:id="i-0997b6d2333a9477-0">
            Om vi skall ha en chans att möta den här typen av problem i tid
            måste det till pengar till forskning.
          </note>
          <note xml:id="i-ce91e4a045941bed-0">
            M74 är ett exempel på en sjukdom som har funnits sedan 1974,
            men vi vet ännu inte varför. Vi vet bara att det är något miljögift
            i södra Östersjön som orsakar M74, men vi vet inte alls vilket
            det är eller hur vi skall komma till rätta med problemet.
          </note>
          <note xml:id="i-9faa2a59d375735b-0">
            På detta område bedrivs en ambitiös forskning, men om vi skär
            bort pengarna till miljöforskningen kommer dessa möjligheter att
            försvinna i framtiden.
          </note>
          <note xml:id="i-d8cec78370d3d904-0">
            Vi har en miljöskuld i Sverige som ökar med
          </note>
          <note xml:id="i-f38265e467f53723-0">
            5 miljarder om året. Miljöproblemen måste börja tas på allvar.
          </note>
          <note xml:id="i-eed6fb8434a26d8f-0">
            I ett läge när man har ont om pengar måste man fundera på vilka
            hot som är störst och vilka möjligheter vi kan ta till vara. Vi
            i Miljöpartiet menar att man inte kan spara på miljön. Det skulle
            innebära att vi försätter kommande generationer i en situation
            som vi själva inte skulle vilja befinna oss i, och det anser jag
            och mitt parti vara omoraliskt.
          </note>
          <note xml:id="i-57fa20efd3d122c2-0">
            Allt detta visar att miljöengagemanget i riksdagen hos de två
            partier som har lagt fram kompletteringspropositionen handlar
            mer om munväder än om riktiga satsningar.
          </note>
          <note xml:id="i-602c4457e7eb2d5d-0">
            Anf. 90 ALF ERIKSSON (s)
          </note>
          <note xml:id="i-715eea5fcff66e92-0">
            Fru talman! I momenten 86-88 behandlas regeringens förslag på
            Miljödepartementets område. Jordbruksutskottet har lämnat ett
            i stort sett enigt yttrande till finansutskottet och tillstyrkt
            detta.
          </note>
          <note xml:id="i-bcbf2f295cef5f5b-0">
            I kompletteringspropositionen föreslår regeringen på grund av
            det statsfinansiella läget att besparingar görs på bidragen till
            kalkning av sjöar och vattendrag och miljöforskning. Dessutom
            görs en engångsindragning av reservationsmedel inom Miljödepartementet.
          </note>
          <note xml:id="i-8f986e8529cf59df-0">
            I förra veckan debatterade vi här i kammaren inriktningen av
            det svenska miljöarbetet i EU. Majoriteten konstaterade då att
            försurning av mark och vatten är ett av de mest allvarliga miljöproblemen
            i Sverige.
          </note>
          <note xml:id="i-775a22ef57eec756-0">
            Hälften av svavel- och kvävenedfallet kommer via luftföroreningar
            från andra EU-länder, och totalt kommer ca 80 % av det försurande
            nedfallet från andra länder.
          </note>
          <note xml:id="i-39f1860f76a41e2a-0">
            Genom inhemska åtgärder har kraftiga minskningar av det försurande
            nedfallet skett, och det är viktigt att kunna peka på dessa framgångar
            vid det fortsatta
          </note>
          <note xml:id="i-086ae2ec3169e031-0">
            EU-arbetet. Vi har lyckats nedbringa det inhemska nedfallet med
            ca 80 % jämfört med 1980. Detta är en mycket klar signal till
            omvärlden vad gäller Sveriges attityd till försurningsproblemen.
          </note>
          <note xml:id="i-fbb1e0bf3e4b5b79-0">
            Kalkningsverksamheten är dyr och löser inte försurningsproblemen
            på lång sikt. Den skall ses som ett uppehållande försvar i avvaktan
            på att de försurande nedfallen kan nedbringas till den nivå som
            naturen tål.
          </note>
          <note xml:id="i-add35caa6dafe486-0">
            På senare år har riksdagen beviljat ett ganska frikostigt anslag
            till kalkningsverksamheten. Det har i efterhand visat sig att
            en stor del av medlen inte har använts. Mot den bakgrunden är
            det motiverat att i det besvärliga finansiella läge som vi befinner
            oss i minska detta anslag.
          </note>
          <note xml:id="i-815dc7350b430322-0">
            För att få bättre kunskap om kalkningsverksamheten och möjligheter
            till effektivisering har regeringen nyligen tillsatt en utredare
            som skall se över verksamheten. Utredaren skall föreslå en nivå
            på kalkningen som är lämplig för ett långsiktigt bevarande av
            den biologiska mångfalden och för utnyttjandet av naturresurserna.
          </note>
          <note xml:id="i-5f217a76a798c04a-0">
            Vidare skall en analys ske av den administrativa delen, med syfte
            att uppnå en effektivisering.
          </note>
          <note xml:id="i-6804b560e0ee1a29-0">
            En viktig del är att undersöka nya finansieringsformer. Med utgångspunkten
            att det är den som förorenar som skall betala för konsekvenserna,
            kan det vara motiverat att undersöka möjligheterna att finna nya
            finansieringsformer med EU-medlemskapet som grund.
          </note>
          <note xml:id="i-26b0b2ef02f9a873-0">
            Den minskning av kalkningsbidraget som sker under kommande budgetår
            skall ses som en engångsföreteelse. Regeringen återkommer nästkommande
            budgetår med ett förslag byggt på en betydligt bättre grund än
            den vi kan få fram i dag. Under nästa år skall de medel som tilldelas
            prioriteras till de värst försurningsdrabbade områdena, och på
            så sätt anser majoriteten att nödvändiga omkalkningar kan genomföras.
          </note>
          <note xml:id="i-97eacbf707120fcd-0">
            Jag yrkar därför avslag på reservationerna 127,
          </note>
          <note xml:id="i-061bb71ef08b409d-0">
            128 och 129 från vänstern, Miljöpartiet och kds.
          </note>
          <note xml:id="i-f560c1128e403c26-0">
            Fru talman! Regeringen föreslår också med samma motivering att
            anslaget till miljöforskning minskas. Prioriteringarna inom miljöforskningen
            ligger fast sedan beslutet 1993. Det innebär att forskning kring
            biologisk mångfald, klimat och kretslopp prioriteras.
          </note>
          <note xml:id="i-01b7a42be4f86dab-0">
            Fru talman! Strukturen i den svenska miljöforskningen har förändrats
            i och med medlemskapet i EU, och det kommer att medföra förändringar
            också när det gäller finansieringen. Därför planerar regeringen
            att lägga fram en forskningspolitisk proposition under våren 1996,
            och då får vi även på det här området ett bättre underlag än vad
            vi har i dag.
          </note>
          <note xml:id="i-3fec254d6053aac4-0">
            Fru talman! Jag yrkar därför avslag på reservationerna 130 och
            131.
          </note>
          <note xml:id="i-68789c62805881cd-0">
            Utskottsmajoriteten godtar regeringens förslag om att en del
            reserverade medel dras in. Det är enbart
          </note>
          <note xml:id="i-c7df164244cf1fa0-0">
            Miljöpartiet som har så gott om pengar att man vill att medel
            skall ligga kvar även om de inte används. Det kan inte anses speciellt
            ansvarsfullt att i detta läge öka den statliga upplåningen.
          </note>
          <note xml:id="i-920d9889aa0d5663-0">
            Fru talman! Jag yrkar avslag på reservation 132
          </note>
          <note xml:id="i-d869cf6d55e23717-0">
            och bifall till utskottets hemställan i finansutskottets betänkande.
          </note>
          <note xml:id="i-26afe72a7c485cba-0">
            Anf. 91 GUDRUN LINDVALL (mp) replik
          </note>
          <note xml:id="i-ff7ddece08f9b1a7-0">
            Fru talman! Det är bara att konstatera att regeringen väljer
            att skära ner på sådana viktiga områden som kalkning och miljöforskning.
            Det är att beklaga. Jag hoppas att ni i fortsättningen kan hitta
            en samarbetspartner som är litet mer benägen att satsa pengar
            på de här områdena. Jag tror nämligen att kritiken kommer att
            bli förödande för Socialdemokraterna om det här är en väg man
            tänker fortsätta på.
          </note>
          <note xml:id="i-491b152ec8276ef1-0">
            Det land som försurar mest i Sverige är Sverige självt. Den enskilda
            företeelse som förorenar mest är trafiken. Det land som ser till
            att vi får ett marknära ozon är Sverige.
          </note>
          <note xml:id="i-95e7f5af3099b407-0">
            Naturligtvis är det glädjande att höra att Alf Eriksson nu säger
            att det är de som förorenar som skall betala. Det måste betyda
            att man avser att införa en skatt på trafiken, så att trafiken
            kan börja betala för den förorenande effekt den länge har fört
            med sig.
          </note>
          <note xml:id="i-2a89efb1191f4b27-0">
            Detta är något som Miljöpartiet vid olika tillfällen har framfört.
            Vi tycker att det här synsättet, att den som förorenar skall betala,
            är riktigt. Då måste man också våga ge sig på den största förorenaren,
            nämligen trafiken.
          </note>
          <note xml:id="i-2a718e81d4d1f471-0">
            För vårt vidkommande har vi sagt att vi i stället för att minska
            kalkningen med 30 miljoner ytterligare vill öka den med 30 miljoner.
            De pengarna har vi i budgeten. Vi har lagt fram en väl finansierad
            budget.
          </note>
          <note xml:id="i-c26dbc1c397630e1-0">
            Men politik är ju som bekant en fråga om vad man vill satsa på,
            och för oss i Miljöpartiet är det naturligt att satsa på miljöfrågorna.
          </note>
          <note xml:id="i-ced7ec24d2449206-0">
            Jag hoppas att Socialdemokraterna kan tänka om i det här sammanhanget.
          </note>
          <note xml:id="i-a1f7b64cf6fd2cf4-0">
            Anf. 92 ELISA ABASCAL REYES (mp)
          </note>
          <note xml:id="i-46463bcc6efacf3f-0">
            Fru talman! Jag tänker inte orda om Miljöpartiets trafikpolitik
            i stort i anslutning till förslagen i det här betänkandet.
          </note>
          <note xml:id="i-b2f3f50e4fa7a883-0">
            Vi står fast vid att stora besparingar kan göras genom en mer
            miljöanpassad trafikpolitik. Det är tråkigt att Socialdemokraterna
            inte tar tillfället i akt att riva upp den gamla regeringens asfalt-
            och betongpolitik.
          </note>
          <note xml:id="i-11a8bb4272f30b43-0">
            Särskilt tråkigt är det att man likställer vägar och järnvägar
            genom att skära ner lika mycket på utbyggnaden av båda. Nedskärningar
            på anslaget till enskilda vägar står fast. Detta är knappast överraskande,
            eftersom Socialdemokraterna tydligt har markerat sin ståndpunkt
            i tidigare debatter och beslut.
          </note>
          <note xml:id="i-4d0ee4bc85e9b7d7-0">
            Däremot är det riktigt tragiskt men samtidigt skrattretande att
            Centern så snabbt har glömt sitt ställningstagande angående anslaget
            till enskilda vägar. Miljöpartiet och Centern hade för mindre
            än två månader sedan en gemensam reservation till trafikutskottets
            betänkande om Vägverket, som gick ut på att omprioritera medlen
            så att anslaget till enskilda vägar skulle öka med 500 miljoner
            mer än vad regeringen föreslagit och att detta skulle finansieras
            genom att anslaget till nya motorvägar minskade. Efter Centerns
            uppgörelse med regeringen stod det klart att Centern byter sida
            och ansluter sig till majoriteten för en drastisk sänkning av
            anslagen och bidragen till enskilda vägar.
          </note>
          <note xml:id="i-a4450f9b0d4a24a1-0">
            Man vet inte om man skall skratta eller gråta. Med åtta motioner,
            elva yrkanden och sammanlagt 13
          </note>
          <note xml:id="i-0bc74e251d359c62-0">
            underskrifter från Centerpartiet om enskilda vägar, och därtill
            alla debattartiklar, förstår vi inte hur Centern på något vis
            kan berättiga uppgörelsen med Socialdemokraterna till det här
            priset.
          </note>
          <note xml:id="i-fe03001ee69a5f1a-0">
            När Sivert Carlsson för Centerpartiets räkning talade i kammaren
            i vägverksdebatten den 20 april sade han angående neddragningen:
            Vet hut! Vet sjufalt hut!
          </note>
          <note xml:id="i-656d236ca99b1d9d-0">
            Hur många hut skall ni i Centern själva ha för det här sveket?
            Centern talade om nonchalans mot alla dem som skulle drabbas av
            besparingen. Jag skulle bra gärna vilja veta vad Centern kallar
            sitt eget agerande.
          </note>
          <note xml:id="i-eee95b95bad4460c-0">
            I debatten den 20 april gick ett otal centerpartister upp för
            att högljutt markera sin ståndpunkt. Jag behöver därför inte upplysa
            Centern om konsekvenserna av den här besparingen, eftersom ni
            i den debatten visade att ni var fullt medvetna om att detta var
            en orättvis besparing, ett slöseri med vägkapital och att det
            skulle drabba friluftsliv, allemansrätt, skogsnäringen, bönder
            och en massa andra människor, som i dag med till största delen
            eget kapital sliter med att upprätthålla nätet av privata småvägar
            i Sverige.
          </note>
          <note xml:id="i-d375eb677efbc539-0">
            Centern kunde ha stått fast vid sin politik men valde att inte
            göra det. Centern rider på folkstormen men vågar inte stå fast
            vid politiska beslut och linjer - titta bara på Öresundsbron!
          </note>
          <note xml:id="i-bd4ce96d5ed06507-0">
            Bo Nilsson sade i samma debatt den 20 april till
          </note>
          <note xml:id="i-135db579ba596688-0">
            Sivert Carlsson: När man tar i så mycket blir man inte trovärdig.
            Jag kan enbart gratulera Bo Nilsson till att han lyckas pricka
            så rätt. Centern är inte trovärdigt.
          </note>
          <note xml:id="i-b89558bf06ebe617-0">
            Centern glömmer gräsrötterna när makten hägrar.
          </note>
          <note xml:id="i-e91706e7b4d6dc58-0">
            För en stund sedan sade Per-Ola Eriksson att Centern har lämnat
            partiegoismen åt sidan och tar ansvar för
          </note>
          <note xml:id="i-decffa5008c097a0-0">
            Sveriges ekonomi. På vilket sätt anser Centern det vara ansvarsfullt
            att, som man kommer att göra i dag, rösta emot sina egna förslag?
            Kan det möjligtvis vara så att Centern inte tror på sin egen politik?
            Jag har noterat det särskilda yttrande som Centern har fogat till
            dagens betänkande om den ekonomiska politiken om att uppgörelsen
            inte rör trafikpolitiken. Det räcker definitivt inte som förklaring,
            eftersom Centern nu kommer att rösta emot sitt eget förslag.
          </note>
          <note xml:id="i-3bdc6b74a36e50fb-0">
            Per-Ola Eriksson sade för en stund sedan att
          </note>
          <note xml:id="i-41bc99fc470a1c1c-0">
            Vänsterpartiets flykt från det egna kravet på sänkt matmoms var
            ett av de tväraste politiska kast som han upplevt under sin tid
            som riksdagsledamot. Per-Ola
          </note>
          <note xml:id="i-771be4e7445ff8a7-0">
            Eriksson sitter inte här i kammaren, men jag hoppas att han hör
            detta i varje fall. Han kritiserade vänstern hårt angående populism
            och svängningar. Jag skulle bra gärna vilja höra hans dom över
            det egna partiets agerande. Jag har visserligen inte lika lång
            erfarenhet som ledamot som Per-Ola Eriksson, men nog känner jag
            igen ett tvärt politisk kast.
          </note>
          <note xml:id="i-096ea4268d43437f-0">
            Jag hoppas innerligt att varenda enskild vägförening i hela Sverige
            får reda på vad Centern kommer att göra i dag, då man röstar emot
            Miljöpartiets reservation, en reservation som de själva stod bakom
            för mindre än två månader sedan och i vilken vi hade enats om
            finansieringen.
          </note>
          <note xml:id="i-c3c1d2b3648fd4f0-0">
            Jag ser ingen från Centerpartiet anmäld till debatten som kan
            gå upp och svara, men det vore snyggt med en förklaring, inte
            minst för att ni är skyldiga de människor som ni tidigare har
            sagt er företräda en förklaring.
          </note>
          <note xml:id="i-fc8c08415c596703-0">
            Med detta vill jag yrka bifall till reservationerna
          </note>
          <note xml:id="i-63b03b872d428ba9-0">
            88 och 91.
          </note>
          <note xml:id="i-a1897eee3ef51383-0">
            Anf. 93 BO NILSSON (s)
          </note>
          <note xml:id="i-10cf2f64938368df-0">
            Fru talman! Jag lovar att jag skall spara några minuter av kammarens
            tid. Anförandet av Elisa Abascal
          </note>
          <note xml:id="i-ad500aed57f7df64-0">
            Reyes blev ju ett angrepp på Centerpartiet och det får de själva
            svara på. Det tänker inte jag göra.
          </note>
          <note xml:id="i-b3204cad44a362b0-0">
            Några ord vill jag säga om de enskilda vägarna.
          </note>
          <note xml:id="i-54599c0f76c290d5-0">
            Jag lovade i en tidigare debatt i detta ämne en analys som skulle
            vara klar i år. Jag kan glädja Elisa Abascal
          </note>
          <note xml:id="i-0d8e86837edc0cd4-0">
            Reyes med att regeringen i dagarna kommer att ge
          </note>
          <note xml:id="i-12ff819029e8a077-0">
            Vägverket i uppdrag att göra den analys som skall vara färdig
            i år. Jag skall själv få följa det arbetet. Vi på den socialdemokratiska
            sidan står i vart fall för våra löften.
          </note>
          <note xml:id="i-b6054e6da5c1aafc-0">
            Elisa Abascal Reyes sade att vi skär ner lika mycket på vägar
            och på järnvägar. Men det är icke sant. Vi har föreslagit nedskärningar
            två gånger. Den sista nedskärningen innebär 150 miljoner på vardera.
          </note>
          <note xml:id="i-490dba7328f13bbd-0">
            Men förra gången, och det får man inte glömma, var det betydligt
            mer besparingar på vägarna än på järnvägarna. Det tycker jag att
            vi kan notera.
          </note>
          <note xml:id="i-891bdda765390af0-0">
            I vägpolitiken går det inte, som Miljöpartiet tycks tro, att
            knäppa med fingrarna och stoppa allting som pågår. Om man skulle
            skära ner med 4,8 miljarder, som ni gör, betyder det att vägarbetarna
            får gå hem.
          </note>
          <note xml:id="i-7f66c3034a785b2e-0">
            Vägarbetena får stå oavslutade. Det innebär trafiksäkerhetsrisker
            och det betyder försämringar på vägnätet.
          </note>
          <note xml:id="i-57cbf8f9d0b51846-0">
            Det är ett dåligt förslag att spara så mycket på så kort tid.
            Det är praktiskt omöjligt. Men så kan man säga om man är miljöpartist.
            Det kan dock inte vi, som har ansvar för både landet och vägnätet.
            Tack.
          </note>
          <note xml:id="i-922ce81e04c2d5f1-0">
            Anf. 94 ELISA ABASCAL REYES (mp) replik
          </note>
          <note xml:id="i-e19fa291fda69cb2-0">
            Fru talman! Jag är glad att det inte blev någon centerdemokratisk
            eller socialcenteristisk förklaring på Centerns agerande. Tack
            för det.
          </note>
          <note xml:id="i-cf80a74e4f795e7e-0">
            Vad gäller vår nedskärning på vägar håller jag med om, och det
            gör alla i Miljöpartiet, att det inte går att knäppa med fingrarna
            och så har vi löst alla miljöproblem. Men hur vore det om man
            lyfte ett pekfinger till att börja med?
          </note>
          <note xml:id="i-c0786b1316218783-0">
            Vi har föreslagit neddragningen på Vägverkets budget framför
            allt för att vi vänder oss emot nybyggnation av motorvägar i den
            takt som sker. Miljöpartiet brukar annars få kritik för att våra
            miljövänliga alternativa trafikförslag kostar så himla mycket.
            Det är alltså en omprioritering av anslagen det handlar om, i
            ett långsiktigt trafikpolitiskt tänkande. Jag hoppas att socialdemokraterna
            så småningom kommer att inse det också.
          </note>
          <note xml:id="i-d66ad85ddefa86af-0">
            Anf. 95 BO NILSSON (s) replik
          </note>
          <note xml:id="i-66432580b783ef28-0">
            Fru talman! Det går fortfarande inte att skära ner nästan 5 miljarder
            på ett år. Det här är inte långsiktigt.
          </note>
          <note xml:id="i-f5dce423a71fbaa0-0">
            Det vore katastrofalt för det svenska vägnätet om man skulle
            göra så. Man kan föreslå detta om man är miljöpartist. Men vi
            som har ansvar kan inte göra det.
          </note>
          <note xml:id="i-4a853b61fff9ef90-0">
            Vi har i stället startat flera utredningar. Alla vet att
          </note>
          <note xml:id="i-7fbd5ffd165b9387-0">
            Kommunikationskommittén jobbar med att försöka miljöanpassa transportsystemet.
            Det finns något som kallas MATS som håller på med att miljöanpassa
            transportsystem och TOK, ett roligt namn för Trafikoch klimatkommittén,
            sysslar också med det här. Det är inte så att vi nonchalerar detta.
            Vi måste titta över det i vanlig svensk ordning, göra en utredning
            och sedan lägga fram väl genomtänkta förslag som kan bli långsiktiga,
            vilket är motsatsen till Miljöpartiets förslag.
          </note>
          <note xml:id="i-7a861e01fe5d2f46-0">
            Anf. 96 ELISA ABASCAL REYES (mp) replik
          </note>
          <note xml:id="i-d9b2ba4af90f02a9-0">
            Fru talman! Ja, Bo Nilsson, det stämmer helt och hållet att alla
            vet att det finns en TOK, en KOMKOM
          </note>
          <note xml:id="i-57c11c86bc869e89-0">
            och något mer. Men faktum är att samtidigt som de här utredningarna
            pågår byggs ett tioårigt investeringsprogram ut som beslutades
            för några år sedan, innan de här utredningarna tillkom.
          </note>
          <note xml:id="i-66663f16b85f4c47-0">
            Jag förstår inte logiken i detta. När skall utredningarnas eventuellt
            miljövänliga politik få genomslag? Är det efter den här tioårsperioden,
            eller är socialdemokraterna möjligtvis beredda att ompröva det
            trafikpolitiska beslutet från 1993 efter det att utredningarna
            presenterat sitt resultat? Det skulle jag bra gärna vilja veta.
            Men än så länge är det ett ytterst motsägelsefullt beteende att
            fortsätta ett investeringsprogram samtidigt som man pekar på nödvändigheten
            av nya lösningar.
          </note>
          <note xml:id="i-f4ecfbca2ee14e90-0">
            Anf. 97 BO NILSSON (s) replik
          </note>
          <note xml:id="i-5d123c118b1451a1-0">
            Fru talman! KOMKOM skall redovisa ett investeringsprogram nästa
            januari. Därefter skall förslaget förmodligen remitteras och sedan
            kommer en proposition om detta. Om vi anser att det som nu pågår
            skall omprövas är det rätt tillfälle att göra det då, men inte
            i dag. Det är omöjligt. Det borde till och med
          </note>
          <note xml:id="i-53cffd8ca06deae3-0">
            Elisa Abascal Reyes inse.
          </note>
          <note xml:id="i-0897cfc86dbcda16-0">
            Anf. 98 EVA ZETTERBERG (v)
          </note>
          <note xml:id="i-1187036ec7046a23-0">
            Fru talman! Debatten har hittills i dag handlat om besparingar
            och åtgärder för den svenska ekonomin.
          </note>
          <note xml:id="i-05fb607abf22bd25-0">
            Den har, som vi hörde i det senaste exemplet, handlat om minsta
            väg här i vårt eget land. Men kompletteringspropositionen och
            det betänkande som finansutskottet har utarbetat berör också i
            högsta grad internationella frågor.
          </note>
          <note xml:id="i-957f43ad9597ef6f-0">
            Regeringen har i propositionen föreslagit indragningar på 1 miljard
            på biståndsreservationerna. Man har i finansutskottet fått stöd
            för detta. I och för sig säger finansutskottet att enprocentsmålet
            finns kvar.
          </note>
          <note xml:id="i-d63e5bd88280a07f-0">
            Men till skillnad från Vänsterpartiet och andra partier som har
            reserverat sig på den här punkten har man ingen konkret plan för
            hur enprocentsmålet skall uppnås och ingenting om hur och under
            vilken tidsperiod det skall ske.
          </note>
          <note xml:id="i-52ba84b664ca793a-0">
            Vänsterpartiet och vi reservanter är inte ensamma om synen på
            biståndet. Det finns bland socialdemokraterna ett mycket starkt
            tryck på att återigen öka biståndet och inte dra in ytterligare.
          </note>
          <note xml:id="i-1fd206b879a6fbe6-0">
            I Aftonbladet den 2 juni skriver Lennart Andreasson så här:
          </note>
          <note xml:id="i-1f86c80031f6e982-0">
            "Låt inte biståndet bli ett konjunkturdragspel. Det är socialdemokratins
            skyldighet att pedagogiskt förklara för svenska folket att enprocentsnivån
            ska upprätthållas oberoende av konjunktursvängningar och marknadskrafter.
            Vår gamla stolta målsättning att nivåberäkningen ska ske på hela
            nationen Sveriges inkomster, BNI, får vi inte ge upp. Kan vi öronmärka
            skatter för EU-avgiften, kan vi banne mig göra detta även för
            biståndet."
          </note>
          <note xml:id="i-58cc23681410909f-0">
            Detta var en aktiv socialdemokrat som yttrade sig med direkt
            hälsning till Göran Persson. Jag beklagar att Göran Persson själv
            inte kunde vara kvar under resten av den här debatten. Jag tror
            att det är viktigt att regeringen är här och tar del av alla synpunkter
            när vi diskuterar angelägna frågor i riksdagen.
          </note>
          <note xml:id="i-9a1b1d76c380c50c-0">
            Från Vänsterpartiets sida tycker vi att man självklart kan diskutera
            enskilda belopp inom de här reservationerna. Vi är inte odelat
            positiva till alla anslagen.
          </note>
          <note xml:id="i-cbd5cca9ae972d67-0">
            Jag tänker t.ex. på de 10 miljoner som går till näringslivsbistånd.
            Vi menar att det snarare är hjälp till de svenska företagen än
            en form av bistånd. Men som helhet är det ändå fel signal att
            nu börja diskutera och framför allt att genomföra ett beslut om
            att dra in 1
          </note>
          <note xml:id="i-396d8158068ac528-0">
            miljard av biståndsreservationerna. De behövs i allra högsta
            grad.
          </note>
          <note xml:id="i-905a8e3f89de0676-0">
            Från utskottsmajoriteten har man accepterat indragningarna med
            hänsyn till landets ekonomi. Men som helhet har vi i utskottet
            faktiskt ställt oss bakom synpunkten att regeringen åtminstone
            borde ha gett en konsekvensbeskrivning och diskuterat frågorna
            med riksdagen innan man lägger fram ett så här pass långtgående
            förslag. Jag beklagar att finansutskottet inte har följt utrikesutskottets
            synpunkter på den här frågan.
          </note>
          <note xml:id="i-7d73d61eb94fc0d6-0">
            I det PM som har kommit från UD och SIDA sedan propositionen
            har lagts fram har man i efterhand pekat på hur de här konsekvenserna
            ser ut. Det är bl.a.
          </note>
          <note xml:id="i-bbf3b8563d288c53-0">
            demokratibiståndet till Sydafrika, katastrofbiståndet och andra
            angelägna ändamål som kommer i farozonen.
          </note>
          <note xml:id="i-57b3a0beef44e129-0">
            Fru talman! Jag yrkar alltså bifall till reservation
          </note>
          <note xml:id="i-a5044bdac6cb68c2-0">
            55 från Vänsterpartiet. Jag står bakom alla de övriga reservationerna
            också, men jag yrkar bara bifall till denna.
          </note>
          <note xml:id="i-43b67ea6ac747409-0">
            Jag vill också lämna en synpunkt på arbetet som helhet när det
            gäller kompletteringspropositionen. I en tidigare debatt om sociala
            frågor lyfte jag fram barnens villkor och nödvändigheten att beskriva
            budgeten i konsekvenstermer för barnen. Vi har krav på miljökonsekvensbeskrivningar,
            och jag har i tidigare sammanhang yrkat att vi borde ha barnkonsekvensbeskrivningar.
            Hur ser det här budgetförslaget ut ur barnens perspektiv? Det
            är det perspektiv som totalt saknas i hela propositionen liksom
            i betänkandet. Jag tror att det är mycket angeläget att vi framöver
            när vi lägger fram förslag och fattar beslut faktiskt tittar på
            hur de kommer att drabba respektive gynna barnen.
          </note>
          <note xml:id="i-7085133361120674-0">
            Jag vill bara peka på några delar i propositionen och de förslag
            som sannolikt går igenom som i högsta grad berör barnen. Jag tänker
            på den indragning i kommuner och landsting som leder till ökad
            arbetslöshet bland de anställda och där vi återfinner många som
            är föräldrar. Hur kommer detta att drabba de barn vars föräldrar
            blir arbetslösa?
          </note>
          <note xml:id="i-7f70599fdfad3261-0">
            Hur är det med den sänkta ersättningsnivån för dem som är arbetslösa
            eller sjukskrivna? Det är många av dem som också har barn.
          </note>
          <note xml:id="i-b69f395280cba58a-0">
            Hur är det med sänkningen av barnbidraget och vuxenstudiestödet?
            Det är andra områden där nedskärningarna självklart får konsekvenser
            för barnen.
          </note>
          <note xml:id="i-8ea85e0e256dcf5c-0">
            Jag menar att vi framöver, när riksdagen får den budgetbilaga
            som regeringen har utlovat och som skall ha ett barnperspektiv,
            också måste granska alla kommande förslag utifrån konsekvenserna
            för våra barn.
          </note>
          <note xml:id="i-af53e010e0a79511-0">
            I detta anförande instämde Johan Lönnroth (v).
          </note>
          <note xml:id="i-709af8c3c7ea3c21-0">
            Anf. 99 EVA GOËS (mp)
          </note>
          <note xml:id="i-ab0c36bf01803b61-0">
            Fru talman! Vi i Miljöpartiet är väldigt glada över den satsning
            på elallergisanering med 2 miljarder som har kommit till stånd
            tack vare överenskommelser med Socialdemokraterna.
          </note>
          <note xml:id="i-3b635f2b599dc531-0">
            I det här betänkandet har vi föreslagit att man lägger 1 miljard
            på energieffektivitet och satsning på förnybar energi.
          </note>
          <note xml:id="i-a65ff5cc406679f1-0">
            Vårt mål nu är att lyfta fram de här idéerna för att vi skall
            kunna avveckla kärnkraften. Jag ser att alla närvarande nog instämmer
            i att vi skall avveckla kärnkraften, och det ganska fort! Kanske
            skall vi stänga en reaktor redan i år.
          </note>
          <note xml:id="i-93c5d14308a6289d-0">
            Vi tycker att bidraget till tekniköverföring skall ändra namn.
            Man skall inrätta ett nytt bidrag som skall heta Bidrag till ökad
            energieffektivitet och förnybara energikällor.
          </note>
          <note xml:id="i-1162ee35bd52d9b6-0">
            Vi har föreslagit att man skall satsa mycket på solenergi, solfångare
            och solceller. Vi skulle kunna få en egen marknad i Sverige -
            här finns en potential -
          </note>
          <note xml:id="i-039e1f00f4c93e64-0">
            genom att bryta oss in och börja en serietillverkning av sådana
            här produkter.
          </note>
          <note xml:id="i-caaef04109c1247b-0">
            Vi vet att Danmark redan har tagit ifrån oss vindkraftsmarknaden.
            Trots att vi har satsat ganska mycket på vindkraft och bidrag
            till vindkraft har vi ändå inte utvecklat tekniken i Sverige.
          </note>
          <note xml:id="i-9ca4b857670541b0-0">
            Det hade vi kunnat göra när vi lade ned många järnverk, rälverk
            osv., men det gjorde vi inte i Sverige.
          </note>
          <note xml:id="i-ebfea5a50f4c55c9-0">
            Det mest intressanta är energieffektivitet. I Kanada har man
            gjort en undersökning som handlar om den rena energisektorn. I
            Kanada har man t.o.m. startat en fackförening som heter Green
            workers´ association och som bara jobbar med energieffektivitet
            och "gröna" arbeten. Man vinner mycket socialt sett genom att
            man skapar fler arbetstillfällen. Människor mår gott och får t.o.m.
            bättre hälsa. Det gynnar naturligtvis näringslivet.
          </note>
          <note xml:id="i-8a590e0bdcf3a4b5-0">
            EMI i Kanada, som är en förkortning av Energy
          </note>
          <note xml:id="i-c58700e4b451bab6-0">
            Management Investment, har visat att en investering i effektiva
            energiåtgärder leder till god ekonomi och fler arbetstillfällen
            i framtiden och nuet.
          </note>
          <note xml:id="i-7b67728d378d9238-0">
            Man har kommit fram till att de förnybara energikällorna är de
            mest kostnadseffektiva energialternativ som finns. Relativt sett
            skapar man fler inhemska arbetstillfällen än vid användande av
            andra energislag
          </note>
          <note xml:id="i-5cae79bb0ee699f5-0">
            - kärnkraft, kol eller något annat - och bidrar till industriell
            tillväxt. För varje investerad dollar får man ut mycket mer.
          </note>
          <note xml:id="i-bd6b31bdc6aa4de0-0">
            Jag tycker att Sverige skall ta efter Kanada. Vi skall visa att
            vi är föregångare - vi kommer väl i och för sig litet efter Kanada
            och USA.
          </note>
          <note xml:id="i-dfe05e1984679b45-0">
            Jag tror att vi genom den ellag som vi just nu skriver en motion
            om och som skall behandlas i höst får höjda elpriser i Sverige.
            Då kommer det genast att bli intressant med energieffektivitet,
            att sälja eltjänster och att använda solen som energikälla fullt
            ut.
          </note>
          <note xml:id="i-be1e638e0472c543-0">
            Miljöpartiets reservation 114 handlar om det här.
          </note>
          <note xml:id="i-6f4980ada84a67b8-0">
            På grund av tidsbrist tänker jag inte yrka bifall till den.
          </note>
          <note xml:id="i-c853b389364d6d87-0">
            Jag vill avsluta med att säga att vi naturligtvis har lagt tillbaka
            de där 50 miljonerna som man tog ifrån främjandet av kvinnligt
            företagande. Vi menar att kvinnorna är de mest energieffektiva
            människor som finns.
          </note>
          <note xml:id="i-d95714e851233421-0">
            Anf. 100 ULLA HOFFMANN (v)
          </note>
          <note xml:id="i-0df6bea015e56d1f-0">
            Fru talman! "De nyliberala fick ju som de ville:
          </note>
          <note xml:id="i-2cf58a7e08d200fa-0">
            mer marknad och mindre folkmakt. Nu vill de gå in och styra med
            ekonomin som enda måttstock också inom den sociala välfärden."
            Så sade Bo Holmberg, socialutskottets ordförande, i välfärdsdebatten
            här i kammaren den 9 februari i år.
          </note>
          <note xml:id="i-c823586b1dcaed90-0">
            Jag instämmer. Nationalekonomi är matematik och tar inte hänsyn
            till några komplikationer i form av människor och behov. Stämmer
            inte människorna in i ekonomernas matematik, då är det fel på
            människorna. Stämmer inte verkligheten överens med ekonomernas
            matematik, då är det fel på verkligheten.
          </note>
          <note xml:id="i-f4e11c6821b5daa0-0">
            Fel på ekonomernas verklighet har det blivit.
          </note>
          <note xml:id="i-a850a1c01e4f9844-0">
            Tvärs emot alla säkra prognoser blev det ett gigantiskt underskott
            i statsbudgeten. Då blev det fel på människorna. Ekonomerna förde
            fram sina budskap om överkonsumtion för att dölja vad som egentligen
            skett.
          </note>
          <note xml:id="i-8d4f4e18345a46f0-0">
            Socialförsäkringarna måste försämras, dels för att sänka budgetunderskottet,
            dels för att människorna skall arbeta mer och utnyttja systemet
            mindre. De nyliberala nationalekonomerna fick som de ville: Den
            sociala välfärden är nu underordnad ekonomin.
          </note>
          <note xml:id="i-3484fa8da7ef6316-0">
            Vänsterpartiet vill ha en obligatorisk och generell socialförsäkring
            som omfattar dels ett grundskydd och dels ett inkomstbortfallsskydd
            med ett solidariskt avgiftsuttag på hela lönesumman. Det är detta
            som kallas för generell välfärd.
          </note>
          <note xml:id="i-a0bb27d97a7ef7a5-0">
            Utgångspunkten för ett generellt system baserat på inkomstbortfallsprincipen
            måste vara att utfallet för en lågavlönad ligger över åtminstone
            socialbidragsnivån. 9 % av Sveriges befolkning kan i dag inte
            leva på sin disponibla inkomst. 15 % har svårigheter med löpande
            utgifter. 24 % har ingen kontantmarginal, dvs. de har inga pengar
            undanstoppade i madrassen om barnen behöver nya skor. De har inga
            pengar på banken om de skulle bli sjuka eller arbetslösa.
          </note>
          <note xml:id="i-3a70ce7f2bdcb31f-0">
            I en debatt här i kammaren om socialförsäkringarna hävdade statsrådet
            Hedborg att hon försvarade den generella välfärden och att ersättningen
            i försäkringen skall gå att leva på. I konvergensprogrammet har
            socialdemokraterna lämnat det målet. Nu heter det stabil välfärd.
          </note>
          <note xml:id="i-320d4a29824f3e00-0">
            Med den föreslagna sänkningen av nivåerna i socialförsäkringen
            till 75 % kommer ytterligare 17 000
          </note>
          <note xml:id="i-5081fcddf37fb226-0">
            hushåll att hamna under socialbidragsnormen. Jag vill upprepa
            denna siffra: Med voteringen i dag kommer de av kammarens ledamöter
            som röstar för sänkningen av nivån i socialförsäkringen att medvetet
            bidra till att ytterligare 17 000 hushåll i Sverige hamnar under
            socialbidragsnormen. Det är detta som socialdemokrater och centerpartister
            kallar för stabil välfärd - att leva under socialbidragsnivån.
          </note>
          <note xml:id="i-bf27fe93ea7edb78-0">
            För dem av ledamöterna som nu känner sig frestade att säga att
            jag inte har begripit någonting, att vi måste spara, att vi har
            överkonsumerat, att försäkringarna går med förlust osv. vill jag
            citera Sjuk- och arbetsskadekommitténs PM nr 19 den 31 maj 1995.
          </note>
          <note xml:id="i-29c5dce2bfc2343a-0">
            Där står: "Samtidigt skall noteras att sjukförsäkringen nu ger
            ett överskott som väl täcker de löpande underskotten i förtidspensioneringen
            samtidigt som arbetsskadeförsäkringen ger ett mindre löpande överskott.
          </note>
          <note xml:id="i-a3f48dc907ec1d50-0">
            Vid oförändrad sammanlagd avgiftsnivå och med förutsättningen
            att det även i fortsättningen bedöms rimligt att staten med allmänna
            skattemedel ger trygghet vid sjukdom och annan ohälsa åt personer
            som inte haft möjlighet att betala avgifter, är därför inte krav
            på minskade utgifter det primära."
          </note>
          <note xml:id="i-94669c5908c20dcd-0">
            Fru talman! En utväg för de arbetslösa är enligt regeringens
            och många andras bedömning att höja den egna kompetensnivån. Många
            kvinnor hörsammade den uppmaningen och började studera på komvux.
          </note>
          <note xml:id="i-efaf56bf8191d368-0">
            Mitt i deras studier rycks mattan under deras fötter bort genom
            att de ekonomiska förutsättningarna ändras. Många av dem tvingas
            avbryta sina studier och antingen gå ut i arbetslöshet och leva
            på socialbidrag eller leva på a-kassa. Därmed försvinner också
            möjligheten till bättre kunskap och kompetens för dessa kvinnor.
            Om nu socialdemokraterna värnar om lågavlönade kvinnor som läser
            på komvux, vilket världens mest jämställda regering lovade i valrörelsen,
            varför stödjer man då inte Vänsterpartiets förslag att höja ersättningen
            från 65 % till 75 % av a-kassan?
          </note>
          <note xml:id="i-e6d2a12447611b66-0">
            Att börja studera i vuxen ålder kräver mycket styrka och ork.
            Dessa kvinnor är inte vana att protestera eller demonstrera. Men
            trots det vet jag att Utbildningsdepartementet och Socialdepartementet
            uppvaktats av kvinnor. Jag vet att de fått tusentals namnunderskrifter
            från människor som protesterar mot nedskärningen i vuxenstudiestödet,
            socialförsäkringarna och a-kassan. Underskatta inte styrkan i
            de protesterna!
          </note>
          <note xml:id="i-113a199874a11d8b-0">
            Fru talman! Över alltsammans lägger sig utgiftstaket som en stor,
            blöt filt. Utgiftstaket skall omfatta hela den offentliga sektorn,
            kommuner och socialförsäkringar. Det enda som återstår är att
            lösa ett stort antal tekniska frågor, menar finansutskottet.
          </note>
          <note xml:id="i-40211704f2321187-0">
            Tekniska frågor - det handlar om människor! De nyliberala nationalekonomerna
            fick som de ville: Den sociala välfärden är nu definitivt underordnad
            ekonomin. Är det inte rimligt att de tekniska frågorna löses innan
            riksdagen fattar beslut om ett utgiftstak?
          </note>
          <note xml:id="i-d6a42b4d2b00039d-0">
            Hur kommer finansutskottet att lösa frågan om rättighetslagstiftningen?
            Får vi rätt att ha barn på dagis men inte rätt till pedagogisk
            tillsyn? Får vi rätt att gå till skolan men inte rätt till undervisning?
            Får vi rätt att söka socialbidrag men inte rätt att få pengar?
          </note>
          <note xml:id="i-dafbd689f8f80067-0">
            Vi får rätt till socialförsäkringar, men hur blir det med nivån?
            Hur tänker finansen göra med det vidgade avgiftsunderlaget som
            pensionsarbetsgruppen beslutade om? Bara det kostar 30 miljarder
            kronor extra.
          </note>
          <note xml:id="i-c4cf5489f5262739-0">
            Skall det ligga under eller över utgiftstaket? Och hur skall
            man göra med pensionerna eller med den nya livsinkomstprincipen
            - den försäkringsmässiga?
          </note>
          <note xml:id="i-0e6bf1e8366d31a7-0">
            Svenska kvinnor föder många barn, kanske för många. Även föräldraförsäkringen
            skall nämligen inordnas under utgiftstaket. Hur tänker finansen
            göra neddragningar i föräldraförsäkringen om den överstiger utgiftstaket?
            Skall man ordna ett nytt anslag för gratis preventivmedel?
          </note>
          <note xml:id="i-634dd64340097ad2-0">
            Fru talman! Finansminister Persson försökte i sitt inledningsanförande
            ge sken av att han är hushållsekonom. Alla som sköter hushållsekonomin
            vet att man inte köper någonting om man inte har några pengar,
            utan man väntar till dess man får pengar, sade han.
          </note>
          <note xml:id="i-4515ed488bbf06f2-0">
            Det uttalandet visar på att finansministern inte vet ett dugg
            om vad hushållsekonomi innebär. En hushållsekonom låter inte barnen
            svälta ihjäl i väntan på pengar utan försöker att skaffa pengar
            eller väntar med att betala en eller annan räkning, eftersom barnens
            välfärd går före allt annat. Det vet varenda hushållsekonom. Jag
            hade önskat att Göran Persson varit litet mer av hushållsekonom
            och litet mindre finansminister.
          </note>
          <note xml:id="i-505888e1ddcf4637-0">
            Fru talman! Jag kan bara konstatera att med den socialdemokratiska
            regeringen fick de nyliberala nationalekonomerna som de ville
            - den sociala välfärden är nu helt underordnad ekonomin.
          </note>
          <note xml:id="i-8114b0a62fe9af54-0">
            Vänsterpartiet står självfallet bakom alla sina viktiga reservationer,
            men för tids vinnande yrkar jag endast bifall till reservationerna
            52, 68 och 100.
          </note>
          <note xml:id="i-af53e010e0a79511-1">
            I detta anförande instämde Johan Lönnroth (v).
          </note>
          <note xml:id="i-e4f5cbd5d45c269e-0">
            Anf. 101 EWA LARSSON (mp)
          </note>
          <note xml:id="i-447d5837fb871469-0">
            Fru talman!
          </note>
          <note xml:id="i-432c165af9013143-0">
            - Skandal, sa Bull.
          </note>
          <note xml:id="i-c7e9f34d7aaa547c-0">
            - Sandal, sa Bill, för han förstod inte allting så bra.
          </note>
          <note xml:id="i-22fe7ca179d040ab-0">
            Nu står riksdagen inför ett beslut om ett stort ekonomiskt åtagande,
            en utökad garantiram för drift och underhåll av de nya väglederna
            inom ramen för Dennisöverenskommelsen. Kompletteringspropositionen
            medger ytterligare 146 miljoner kronor, utöver tidigare ställda
            garantier för byggande av vissa vägprojekt.
          </note>
          <note xml:id="i-fdc629124a229bd8-0">
            Jag förstår att det är svårt att motstå lobbyister som Bengt
            Dennis och Kjell-Olof Feldt - men nu måste det bli slut på grabbarnas
            lekstuga.
          </note>
          <note xml:id="i-76b90b60e9f6f8d3-0">
            Storstadsöverenskommelsen, varav Dennisuppgörelsen i Stockholm
            utgör en del, vilar på miljöpolitiskt helt felaktiga förutsättningar.
            Lån skall betalas tillbaka genom en utökad bilism på de nya lederna.
            I stället borde riksdagen, nu, medge att vägavgifter får tas ut
            på befintliga infarter till staden. Då får vi in pengar som kan
            användas till miljöförbättrande åtgärder av typen smart, bekväm
            och billig kollektivtrafik.
          </note>
          <note xml:id="i-a0fc8cfa077178d9-0">
            Den ekonomiska uppläggningen inför dagens beslut är följande.
            Med dagens realränta pekar kalkylerna från Vägverket på att fram
            till år 2025 kommer de nu planerade motorlederna att ha kostat
            bilisterna över
          </note>
          <note xml:id="i-50e5f3dd5b4d2756-0">
            100 miljarder kronor. Detta gör projektet i praktiken ekonomiskt
            helt omöjligt. Bilisterna på lederna kommer aldrig att kunna betala
            sådana summmor. Det är överhängande risk, för att inte säga ett
            faktum, att det är alla vi skattebetalare som får betala för detta
            helt miljövidriga och ekonomiskt korkade projekt.
          </note>
          <note xml:id="i-0a24ce950e7d304f-0">
            Förutsättningen för hela vår infrastruktur är ett samhälle i
            social och ekologisk balans. Om det är så att staten skall ställa
            upp med garantier för något, borde det rimligen vara riskkapital
            till alla de arbetssökande. Ett samhälle med upp till 50 % arbetslösa
            bland invandrade människor och allt fler kvinnor som ställs utanför
            arbetsmarknaden utgör grogrund för social misär, våld och kriminalitet.
            Den utvecklingen är vi nu på väg in i med öppna ögon.
          </note>
          <note xml:id="i-a8dab60debef4a05-0">
            Fru talman! Vi i Sverige har nu världens mest jämställda riksdag
            och en regering som till hälften består av kvinnliga ministrar.
            För bl.a. social-, kultur-, miljö-, civil-, kommunikations-, justitie-
            och jämställdhetsärenden är det en kvinna som innehar ministerposten.
            Visa nu att ni kan stå emot det föråldrade patriarkala infrastrukturtänkandet
            och stoppa utvecklingen mot tvåtredjedelssamhället! Ni har opinionen
            med er och ett färskt valresultat som visar på inriktningen.
          </note>
          <note xml:id="i-909d596ed8f0f3e1-0">
            Överläggningen var härmed avslutad.
          </note>
          <note xml:id="i-5572d6ad2d6b2c2f-0">
            (Beslut fattades efter 4 §.)
          </note>
          <note xml:id="i-1e57405862928c21-0">
            Ajournering
          </note>
          <note xml:id="i-cdc6e9f08cc2283f-0">
            På förslag av andre vice talmannen beslöt kammaren kl. 14.54
            att ajournera förhandlingarna till kl.
          </note>
          <note xml:id="i-977777f31a216106-0">
            15.00, då den särskilt anordnade debatten om
          </note>
          <note xml:id="i-4a66bec99d255cbb-0">
            Schengenavtalet skulle påbörjas.
          </note>
          <note xml:id="i-13a041661d5953e8-0">
            Återupptagna förhandlingar
          </note>
          <note xml:id="i-5dc10b30e5188b55-0">
            Förhandlingarna återupptogs kl. 15.00.
          </note>
          <note xml:id="i-547402e8da2506c4-0">
            3 § Debatt om Schengenavtalet
          </note>
          <note xml:id="i-8b051fa1df028eae-0">
            Anf. 102 Statsrådet MATS
          </note>
          <note xml:id="i-3edb449ad013dd0c-0">
            HELLSTRÖM (s)
          </note>
          <note xml:id="i-9f30826239411333-0">
            Herr talman! Fri rörlighet för personer är en hörnsten i den
            europeiska integrationen. Samtidigt är det ett område där det
            nordiska samarbetet har mycket långa traditioner och hittills
            nått väl så långt som EU.
          </note>
          <note xml:id="i-d75fd97644a6c99b-0">
            Därför är det egentligen två uppgifter vi står inför när vi diskuterar
            Schengensamarbetet.
          </note>
          <note xml:id="i-52b7d60347a0cd16-0">
            Den ena uppgiften är att skapa möjligheter också för svenska
            medborgare att röra sig fritt i Europa utan att behöva visa upp
            pass vid gränsen, på samma sätt som andra länders medborgare nu
            kan. Mellan de nordiska länderna har vi haft möjlighet att röra
            oss fritt i över 40 år. Före första världskriget kunde man resa
            utan pass mellan nästan alla europeiska länder.
          </note>
          <note xml:id="i-2fd58aef41eed7a5-0">
            Den möjligheten har stor betydelse för den personliga friheten
            och för möjligheten att skapa kontakt och mänsklig gemenskap i
            Europa. Det var ett av skälen till att Sverige ansökte om medlemskap
            i dåvarande
          </note>
          <note xml:id="i-914071fd164ebe34-0">
            EG, nuvarande EU.
          </note>
          <note xml:id="i-de0f393f9a0b1535-0">
            Den andra uppgiften är att bevara den nordiska passfriheten.
            Den har varit och är en utomordentligt stor tillgång för vanliga
            människor i de nordiska länderna. De flesta medborgare betraktar
            den nog numera som en självklarhet. Den har också kommit till
            stånd långt innan det var tal om motsvarande åtgärder inom EU.
            Den har därmed, kan man säga, varit en förebild för EG-EU-arbetet.
          </note>
          <note xml:id="i-b74a5700aa51a9b4-0">
            Det är nödvändigt att hitta en modell för hur passfriheten skall
            bevaras nu när Danmark har ansökt om anslutning till Schengensamarbetet
            och Finland har förklarat sin avsikt att göra detsamma.
          </note>
          <note xml:id="i-f385c7b881d81930-0">
            Riksdagen har flera gånger uttalat sig om vikten av att personers
            fria rörlighet förverkligas i Europa.
          </note>
          <note xml:id="i-e732c3e5c97e29ca-0">
            Riksdagen har då också betonat att vi har ett stort intresse
            av att den nordiska passkontrollöverenskommelsen samordnas med
            motsvarande system, som då planerades inom EG, men som nu i stället
            har förverkligats genom Schengensamarbetet. Det skedde bl.a. här
            i riksdagen 1989, 1990 och 1991.
          </note>
          <note xml:id="i-fa73bf3db51eb32f-0">
            Under medlemskapsförhandlingarna med EU förklarade den dåvarande
            regeringen, efter avstämning i riksdagens EU-delegation, att Sverige
            var berett att delta i den fria rörligheten för personer inom
            EU på villkor att den nordiska passfriheten kunde bevaras och
            att tillräckliga gemensamma kontrollåtgärder var på plats.
          </note>
          <note xml:id="i-132455994df96271-0">
            Regeringens utgångspunkt är att den inställning till fri rörlighet
            för personer som Sverige har deklarerat före och under EU-förhandlingarna
            också bör gälla
          </note>
          <note xml:id="i-ad5db04b8be99e30-0">
            Schengensamarbetet.
          </note>
          <note xml:id="i-f6c24690fab66e31-0">
            Det överväldigande flertalet av EU:s medlemsländer deltar i Schengensamarbetet
            eller har förklarat att de vill ansluta sig. Det är samma instrument
            och regler som en dag skall gälla inom hela EU. I samma takt som
            EU beslutar att reglera frågor inom Schengensamarbetets område
            upphör motsvarande Schengenregler att gälla.
          </note>
          <note xml:id="i-e26d2127863f31a8-0">
            Schengensamarbetet började med att Frankrike,
          </note>
          <note xml:id="i-95ad73b3c3ca3f3c-0">
            Tyskland och Benelux-staterna 1985 ingick ett separat mellanstatligt
            avtal om att avveckla personkontrollerna vid de inre gemensamma
            gränserna för att påskynda förverkligandet av den fria rörligheten,
            den som man enligt EG-reglerna skulle förverkliga för personer
            i fråga om den inre marknaden.
          </note>
          <note xml:id="i-fb0320df2751ad6d-0">
            Det var i Schengen i Luxemburg avtalet ingicks.
          </note>
          <note xml:id="i-dafce1a3e8bdb655-0">
            Senare har också Italien, Spanien, Portugal och
          </note>
          <note xml:id="i-ed90eb1ce48fdf71-0">
            Grekland anslutit sig till samarbetet.
          </note>
          <note xml:id="i-531299c6d34662f6-0">
            Den fria rörligheten för personer har dock ännu inte förverkligats
            inom EU på grund av oenighet om hur reglerna i EU-fördraget skall
            tolkas. I det läget har flertalet av EU:s medlemsländer sålunda
            beslutat sig för att gå vidare inom ramen för Schengenavtalet
            och genomföra den avveckling av gränskontrollen för personer som
            finns inskriven i Rom-fördraget sedan snart tio år, men som EU
            ännu inte lyckats tillämpa.
          </note>
          <note xml:id="i-3efe808f63ccd0c7-0">
            Schengenavtalet började tillämpas först den 26
          </note>
          <note xml:id="i-47d8784d042125e2-0">
            mars i år mellan sju av de nio medlemmar som har anslutit sig.
            Österrike har nyligen blivit medlem i
          </note>
          <note xml:id="i-3293912bb995148b-0">
            Schengen, men inleder det praktiska samarbetet först i början
            av nästa år. Danmark ansökte i maj 1994 om observatörsskap i Schengensamarbetet
            med sikte på fullt medlemskap, på villkor att bl.a. den nordiska
            passfriheten kunde bevaras. Skälet till ansökan var att
          </note>
          <note xml:id="i-b19e27cfef5893f4-0">
            Danmark ville undvika att skärpta kontroller skulle införas vid
            landgränsen mot Tyskland med köer och andra praktiska problem
            som följd. Det var ett av
          </note>
          <note xml:id="i-9caf71339acba988-0">
            Danmarks skäl.
          </note>
          <note xml:id="i-06ed0ea9f12657a2-0">
            Vad som ställer frågan på sin spets för de nordiska länder är
            att Schengensamarbetet förutsätter att man också inför en enhetlig
            kontroll vid områdets yttre gräns. Om ett eller flera nordiska
            länder önskar delta i samarbetet är det alltså nödvändigt att
            finna en lösning för den nordiska passfriheten, så att inte nya
            gränshinder uppstår mellan de nordiska länderna.
          </note>
          <note xml:id="i-3dea1d0860e342f4-0">
            Danmark har i den nordiska kretsen verkat för att även Finland
            och Sverige skall ansluta sig till Schengensamarbetet. Medlemskap
            i Schengen-samarbetet är förbehållet länder som är medlemmar i
            EU.
          </note>
          <note xml:id="i-b6e4034bfd9fb780-0">
            Finlands regering tillkännagav den 5 maj i år sin avsikt att
            ansöka om observatörsskap i Schengensamarbetet med sikte på medlemskap.
          </note>
          <note xml:id="i-01cdab25b536daf8-0">
            Frågan om de nordiska ländernas förhållande till
          </note>
          <note xml:id="i-e449149798d8f5e7-0">
            Schengenavtalet har varit föremål för intensiva överläggningar
            de senaste månaderna. De nordiska statsministrarna uttalade sig
            för ett samarbetsarrangemang mellan de nordiska länderna och Schengensamarbetet
            i syfte att bevara den nordiska passfriheten och vidga den fria
            rörligheten för personer till att omfatta både
          </note>
          <note xml:id="i-bca71e4ed8fa362b-0">
            Schengenländerna och samtliga nordiska länder.
          </note>
          <note xml:id="i-da7de89fad145785-0">
            Eftersom Norge och Island står utanför EU och därför enligt Schengenavtalets
            regler inte kan bli fulla medlemmar i samarbetet gäller det att
            finna en pragmatisk lösning som gör det möjligt för Norge och
          </note>
          <note xml:id="i-bc0dd45fdc9b9180-0">
            Island att delta i Schengensamarbetet. Både den norska och den
            isländska regeringen har förklarat sig vara beredda att acceptera
            Schengenreglerna och ta på sig de förpliktelser som ett samarbete
            skulle innebära, bl.a. ett förstärkt yttre gränsskydd.
          </note>
          <note xml:id="i-acaa1a57f8a211e1-0">
            I det läge som då har uppstått är det naturligt att även Sverige
            ansöker om observatörsskap i Schengensamarbetet med sikte på medlemskap,
            och att vi inleder förhandlingar om detta. Därvid avser vi - precis
            som Danmark och Finland har gjort, och som Sverige gjorde när
            frågan var uppe i förhandlingarna om EU-
          </note>
          <note xml:id="i-4e08c4b55015d501-0">
            medlemskap - att göra ett tydligt förbehåll av innebörd att ett
            medlemskap i Schengensamarbetet förutsätter att vi kan behålla
            den nordiska passunionen och därmed den fria rörligheten i hela
            Norden. Detta förutsätter lämpliga samarbetsformer med Island
            och
          </note>
          <note xml:id="i-f0e1530c1961148b-0">
            Norge.
          </note>
          <note xml:id="i-43e6ec5443f3eb1e-0">
            Schengensamarbetet innehåller också en rad gemensamma kontrollåtgärder,
            s.k. kompensatoriska åtgärder, bl.a. ett förstärkt yttre gränsskydd
            och samarbete mellan polismyndigheterna för att bekämpa internationell
            brottslighet. Vi kommer, på samma sätt som under medlemskapsförhandlingarna
            i EU, i vår ansökan att markera att vi förutsätter att dessa åtgärder
            är tillräckliga också för våra skydds- och kontrollbehov.
          </note>
          <note xml:id="i-89a6639554765c06-0">
            Jag tänker först och främst, herr talman, på våra krav att kunna
            kontrollera narkotikatrafiken, som regeringen kommer att lägga
            särskild vikt vid under förhandlingarna. Eftersom Schengenländerna
            har åtagit sig att förstärka samarbetet mot narkotika och internationell
            brottslighet, kan ett medlemskap i
          </note>
          <note xml:id="i-e627f7f092284a1e-0">
            Schengensamarbetet t.o.m. innebära förbättrade möjligheter att
            komma åt bl.a. narkotikahandeln över gränserna. Motsvarande regler
            finns inte ännu inom
          </note>
          <note xml:id="i-aaa4ef97702d2a8f-0">
            EU.
          </note>
          <note xml:id="i-62fdd6ad8dc8eba7-0">
            Av dessa skäl vill vi delta i det ökade polissamarbetet och de
            övriga kontrollåtgärder som ingår i
          </note>
          <note xml:id="i-c924430423ae3c6b-0">
            Schengensamarbetet. Det är ett villkor som Sverige ställer.
          </note>
          <note xml:id="i-ccd4d561c0d0e32e-0">
            Det bör också sägas att samarbetet sker inom ramen för svensk
            lag. Schengensamarbetet ger möjligheter till samarbete och informationsutbyte,
            men det är svenska myndigheter som avgör hur möjligheterna skall
            utnyttjas.
          </note>
          <note xml:id="i-c4c20472c4f35120-0">
            Det bör också sägas att Schengensamarbetet bara avser personers
            rörlighet. När det gäller införsel av olika varor - där har varit
            många missförstånd i debatten - gäller reglerna i vårt anslutningsfördrag
            till
          </note>
          <note xml:id="i-7596282ba6ced7b9-0">
            EU, inklusive de speciella bestämmelser om t.ex.
          </note>
          <note xml:id="i-5017bd341e6ffee4-0">
            alkohol som de nordiska länderna uppnådde. Detta fördrag som
            godkänts av alla EU:s 15 medlemsländer kan självfallet inte ändras
            genom Schengenavtalet.
          </note>
          <note xml:id="i-306ad79a01f9d18c-0">
            Schengensamarbetet inskränker inte Sveriges möjligheter att fortsätta
            en generös och solidarisk flyktingpolitik. Principen om första
            asylland fins både i Schengenavtalet och i den s.k. Dublinkonventionen
            som vi i och med EU-medlemskapet har åtagit oss att ratificera.
            Den anger i vilket land asylansökan skall prövas i sak, men det
            landet gör sedan självt prövningen och bedömningen enligt sina
            egna regler.
          </note>
          <note xml:id="i-cb17ec022bdba785-0">
            Riksdagen har, som sagt, upprepade gånger uttalat att det är
            ett svenskt intresse att den nordiska passöverenskommelsen samordnas
            med motsvarande system inom EU. Vi har under EU-förhandlingarna
            sagt oss vara positiva till fri rörlighet för personer, och riksdagen
            har godkänt detta i och med behandlingen av EU-propositionen.
          </note>
          <note xml:id="i-ebffc5c95590d37f-0">
            När avveckling av gränskontrollerna inom
          </note>
          <note xml:id="i-372df55fc26efbd1-0">
            Schengensamarbetet var nära förestående uttalade de nordiska
            statsministrarna i februari att det var en gemensam uppgift att
            finna en lösning. Dessförinnan informerades Nordiska rådets svenska
            delegation.
          </note>
          <note xml:id="i-08abee354464a9c3-0">
            Regeringen har samrått med Utrikesnämnden i frågan tidigare i
            vår. Frågan har diskuterats i riksdagens EU-
          </note>
          <note xml:id="i-6ce683094eb15a64-0">
            nämnd vid två tidigare tillfällen och i justitieutskottet vid
            flera tillfällen. Efter ett fortsatt beredningsarbete har regeringen
            kommit fram till att Sverige bör inlämna en ansökan om observatörsskap
            i Schengen, med sikte på anslutning när förhandlingarna är avslutade.
            Regeringen har därefter återigen tagit upp frågan i Utrikesnämnden
            och riksdagens EU-nämnd nu i juni.
          </note>
          <note xml:id="i-83765789c947aed1-0">
            Slutligen lämnar regeringen nu denna information i kammaren.
            Därefter avser regeringen att fatta beslut om att avge en ansökan.
          </note>
          <note xml:id="i-aa9f751af1c40b49-0">
            Under förhandlingarnas gång avser regeringen att lämna fortlöpande
            information till bl.a. EU-nämnden.
          </note>
          <note xml:id="i-0730b2435fe76048-0">
            När ett förslag till avtal föreligger kommer det naturligtvis
            att föreläggas riksdagen, i enlighet med regeringsformens bestämmelser.
          </note>
          <note xml:id="i-d1300256db5bd6c3-0">
            En svensk ansökan om anslutning till Schengensamarbetet är nu
            naturlig med hänsyn till att Danmark ju redan har ansökt och Finland
            deklarerat sin avsikt att göra det. Det är angeläget med ett enat
            nordiskt uppträdande, så att vi med största möjliga förhandlingsstyrka
            kan verka för ett samarbete som inbegriper såväl Norge som Island
            och som gör det möjligt att bibehålla den nordiska passfriheten.
          </note>
          <note xml:id="i-c7d9ff28df9a30b2-0">
            Anf. 103 GUN HELLSVIK (m)
          </note>
          <note xml:id="i-f65f241edb34ce62-0">
            Herr talman! Det är glädjande att regeringen äntligen har kunnat
            bestämma sig för att ansöka om observatörsskap i Schengensamarbetet.
            Det sorgliga är bara att vi kom sist - både Danmark och Finland
            har redan lämnat in sina ansökningar. Men det kunde förstås ha
            varit värre. Efter att ha tagit del av den interpellationsdebatt
            om Schengenavtalet som fördes här i kammaren den 3 april i år
            blev åtminstone jag oroad då justitieminister Laila Freivalds
            bedömde att det kunde komma att ta upp till ett halvår för regeringen
            att bestämma sig för eller emot en svensk ansökan.
          </note>
          <note xml:id="i-e0951d1b14d27cd4-0">
            Mot denna bakgrund är det en positiv överraskning att regeringen
            nu deklarerat en beredvillighet vad gäller
          </note>
          <note xml:id="i-9583b064ed74c69f-0">
            Schengensamarbetet och därmed möjliggjort dagens debatt, som
            jag hoppas skall kunna föras i en öppen och konstruktiv anda.
            Det finns en förväntan hos det svenska folket om att få svar på
            de frågor som ett svenskt medlemskap i Schengen helt naturligt
            reser.
          </note>
          <note xml:id="i-226bd6f6119e9cb4-0">
            Inledningsvis kan det vara viktigt att göra klart, att även om
            det är de nuvarande Schengenländerna som i höst har att ta ställning
            till den svenska ansökan om observatörsskap, så är det här i kammaren
            som det avgörande beslutet om ett svenskt medlemskap i
          </note>
          <note xml:id="i-8433519397127f91-0">
            Schengen fattas.
          </note>
          <note xml:id="i-c3efa758265724bb-0">
            Vi moderater har drivit på processen om att få till stånd ett
            svenskt medlemskap i Schengen. Vi vill att
          </note>
          <note xml:id="i-8528aa788c444aa4-0">
            Sverige skall vara med och försöka förverkliga den i
          </note>
          <note xml:id="i-d2adc786b02c2899-0">
            Romfördraget fastlagda principen om fri rörlighet för personer
            inom den europeiska unionen. Som medlemmar i EU kan vi inte nöja
            oss med att ha en vision om det gränsfria Europa. Vi måste också
            vara beredda att arbeta för ett förverkligande av medborgarnas
          </note>
          <note xml:id="i-d908be9f2f07eb4f-0">
            Europa.
          </note>
          <note xml:id="i-248952dcdd2943b8-0">
            Schengenavtalets främsta syfte är att påskynda arbetet med att
            avskaffa de inre gränskontrollerna, eftersom detta visat sig gå
            trögt på det unionella planet.
          </note>
          <note xml:id="i-4e0283748f1556ad-0">
            Avskaffandet av de inre gränserna måste även i
          </note>
          <note xml:id="i-82bdced3883b3022-0">
            Schengensamarbetet ersättas av kompensatoriska åtgärder, om en
            fri rörlighet för personer skall kunna uppnås mellan Schengenländerna.
            Det är här fråga om en frivillig, mellanstatlig överenskommelse
            mellan
          </note>
          <note xml:id="i-0956240cb99278b4-0">
            EU-länder på ett område som än så länge i praktiken inte har
            kunnat förverkligas inom EU.
          </note>
          <note xml:id="i-b7d6d89d4a48b381-0">
            Schengenavtalet går emellertid inte längre än de åtaganden som
            vi förbundit oss att uppfylla i och med
          </note>
          <note xml:id="i-ba7f43aae96eb572-0">
            EU-medlemskapet. Samarbetet inom Schengen kan sägas utgöra en
            genväg för att snabbare uppnå målet om den fria rörligheten inom
            EU. Den dag samtliga medlemsländer i EU kan enas om att avskaffa
            de inre gränskontrollerna och genomföra de kompensatoriska åtgärder
            som fordras blir Schengenavtalet överflödigt, vilket också statsrådet
            påpekade. Först då är visionen om de fyra friheterna på EU:s inre
            marknad uppfylld i enlighet med Romfördragets bestämmelser.
          </note>
          <note xml:id="i-bbfbeb7751b573ec-0">
            Det råder för närvarande olika uppfattningar om hur de kompensatoriska
            åtgärderna kommer att fungera. Vissa anser att de inte kommer
            att utgöra tillräckligt skydd mot narkotikan och annan gränsöverskridande
            brottslighet. Andra hävdar att tillgången till
          </note>
          <note xml:id="i-e30584c9dd8f9a1d-0">
            Schengens datoriserade informationssystem utgör en risk för den
            personliga integriteten.
          </note>
          <note xml:id="i-93a4f12751b5b1e0-0">
            I den allmänna debatten har från vissa håll framkommit att man
            känner oro för att polissamarbetet inom Schengen kan förvandlas
            till en samling polisstater. Vad som glöms bort i detta sammanhang
            är att alla olika former av samarbete måste bygga på förtroende.
            När det gäller internationellt samarbete på det juridiska området
            förutsätts, för att samarbetet över huvud taget skall kunna bli
            effektivt, att länderna kan lita på varandras rättssystem. Annars
            går det inte att få till stånd något samarbete.
          </note>
          <note xml:id="i-630decfb612e0682-0">
            Polissamarbetet enligt Schengenkonventionen handlar framför allt
            om informationsutbyte mellan ländernas polis- och tullmyndigheter
            och utväxling av sambandsmän. Vid gränserna skall samarbetet underlättas
            genom standardiserad telekommunikationsutrustning. Allt detta
            sker inom ramen för varje lands nationella lagstiftning.
          </note>
          <note xml:id="i-015d464164f1524a-0">
            Den andra delen av samarbetet ger polisen en möjlighet att på
            annat lands territorium "skugga"
          </note>
          <note xml:id="i-8c96993484473c2e-0">
            personer som är misstänkta för allvarliga brott. Vidare kan polisen
            i vissa allvarliga fall ges möjlighet till efterföljande "hot
            pursuit", dvs. en rätt för polisen att följa efter och gripa misstänkta
            brottslingar på en annan medlemsstats territorium. Detta är helt
            klart en mer ingripande form av myndighetsutövning än skuggning,
            men den är också begränsad till att omfatta endast grov brottslighet.
            För båda dessa fall gäller att samtycke krävs från varje land.
          </note>
          <note xml:id="i-9e9b4e3c23d2b655-0">
            Slutligen vill jag framföra kritik mot majoritetens besparingskrav
            på tullen, i strid med bl.a. Socialdemokraternas vallöften. Besparingskraven
            innebär att de personella resurser som frigjordes inom tullen
            då de traditionella tullklareringsuppgifterna upphörde i och med
            EU-medlemskapet - och som vi moderater ville överföra till att
            bekämpa den internationella brottsligheten - inte längre finns
            kvar. Men kravet på ett effektivt polis- och tullsamarbete är
            och måste vara oförändrat.
          </note>
          <note xml:id="i-4a6b50baf143df33-0">
            Anf. 104 HELENA NILSSON (c)
          </note>
          <note xml:id="i-f9479a6f57747943-0">
            Herr talman! Den 27 februari i år samlades de nordiska statsministrarna
            till ett möte i Reykjavik. Vid mötet konstaterade statsministrarna
            att de bästa förutsättningarna för en bibehållen nordisk passfrihet
            inom ramen för det europeiska samarbetet uppnås genom en positiv
            nordisk hållning till medverkan i Schengensamarbetet.
          </note>
          <note xml:id="i-54f54981415e61ee-0">
            Såväl Norge som Island gav vid det mötet uttryck för en vilja
            att ta på sig de kontrollförpliktelser vid de yttre gränserna
            som är nödvändiga enligt Schengenkonventionens krav. Statsministrarna
            framhöll emellertid att en eventuell nordisk anslutning till Schengen
            inte får innebära att möjligheterna att effektivt bekämpa kriminalitet,
            narkotika och illegal invandring försämras.
          </note>
          <note xml:id="i-032097857ae16555-0">
            De nordiska statsministrarna avslutade med att slå fast att det
            var ett gemensamt ansvar att finna lösningar så att den nordiska
            passunionen kan upprätthållas i alla nordiska länder. I detta
            avseende har vi i Centerpartiet inte kommit till någon annan slutsats.
            Vi eftersträvar att människor så fritt som möjligt skall kunna
            röra sig över gränserna.
          </note>
          <note xml:id="i-715aa0e20b292d72-0">
            Förra onsdagen deklarerade statsministern efter
          </note>
          <note xml:id="i-cd2393671684b6c9-0">
            Utrikesnämndens möte att Sverige skall ansöka om observatörstatus
            med sikte på medlemskap i Schengensamarbetet. Likt i den danska
            och den finländska ansökan avser regeringen att göra ett förbehåll
            som innebär att den nordiska passfriheten måste behållas.
          </note>
          <note xml:id="i-ba03f66f5a0b95ba-0">
            Jag finner ändå anledning att upprepa en kommentar från den debatt
            som vi hade förra veckan om bl.a.
          </note>
          <note xml:id="i-b342d10732834f68-0">
            hanteringen av vetorätten men också om Schengensamarbetet. Vi
            vill för Centerpartiets del se en större öppenhet och mer av samarbete
            mellan regering och riksdag. Vårens arbete i riksdagen kan ses
            som ett bevis för att vårt parti vill samarbeta. Den kritik som
            riktas mot regeringen för den bristande förankringen i riksdagen
            av svenska förhandlingsutspel inför IGC
          </note>
          <note xml:id="i-98d1a16d52ec25de-0">
            1996 bör också omfatta diskussionerna om medlemskap i Schengensamarbetet.
          </note>
          <note xml:id="i-ede2ef96e4f5ac6a-0">
            Återigen handlar det om att det för medborgarnas förtroende för
            oss politiker och för den medborgerliga insynen i en förhandlingsprocess
            visavi Schengenländerna blir avgörande med en ökad öppenhet. Annars
            hamnar vi lätt i en formaliadebatt i stället för en sakdebatt,
            och det tycker jag att vi har haft tillräckligt av tidigare när
            det gäller bl.a. den svenska ansökan om medlemskap i EU.
          </note>
          <note xml:id="i-d4afd6f2ce6d7285-0">
            I och med de absoluta kraven på att den nordiska passfriheten
            skall bevaras blir de gemensamma nordiska hållningarna vid en
            förhandling med Schengenländerna särskilt viktiga. För att i ett
            sådant läge skapa parallellitet i förhandlingarna och därmed ett
            samfällt agerande av Sverige, Danmark och Finland samtidigt som
            Norge och Island för bilaterala förhandlingar krävs att Sverige
            går in i medlemskapsförhandlingar med klart formulerade förbehåll
            både i förhållande till
          </note>
          <note xml:id="i-e0cf3e27ad238c19-0">
            Schengen och nationellt.
          </note>
          <note xml:id="i-7aac6611f7208c12-0">
            Det är enligt vårt sätt att se inte önskvärt att Danmark och
            Finland agerar förtrupp i förhandlingarna om en bevarad nordisk
            passunion inom ett eventuellt
          </note>
          <note xml:id="i-f617bba910a84160-0">
            Schengensamarbete.
          </note>
          <note xml:id="i-5157ce7593cb9f91-0">
            Jag vill lyfta fram några områden som Centerpartiet ser som centrala
            inför en förhandling. För det första: Om Norge och Island som
            icke EU-
          </note>
          <note xml:id="i-e4d18cf93a7e5624-0">
            medlemmar inte ges möjlighet att ansluta sig till
          </note>
          <note xml:id="i-ac334903eb438fa9-0">
            Schengen kan det enligt vårt sätt att se inte bli något medlemskap
            för Sveriges del. Det vore önskvärt att också övriga riksdagspartier
            i dagens debatt talar om sin syn på om detta skulle uppstå och
            vikten av att bevara den nordiska passunionen vad gäller en svensk
            anslutning till Schengen.
          </note>
          <note xml:id="i-9a4147765341a9af-0">
            För det andra skall Sverige förplikta sig att inom landets gränser
            med full kraft bekämpa narkotikahandel och annan brottslighet.
            För detta finns stöd i
          </note>
          <note xml:id="i-1ec31c6bd5f8ee95-0">
            Schengenkonventionens § 71. Rätten att tillgripa erforderliga
            åtgärder om något land avviker från sitt ansvar för att bekämpa
            narkotikahandeln, som också slås fast i slutdokumentet i Schengen,
            skall vid behov användas.
          </note>
          <note xml:id="i-a0c8c1467b993327-0">
            Slutligen vill jag framhålla att Sverige även fortsättningsvis
            skall bedriva en självständig asyl- och flyktingpolitik. Det görs
            mycket olika tolkningar i debatten av vad Schengensamarbetet innebär
            för vår asylpolitik. Klart är att gällande flyktingkonventioner
            har företräde framför Schengenregler och att asylprövning i enlighet
            med Schengenkonventionens § 32
          </note>
          <note xml:id="i-61528af2f66ce5de-0">
            skall ske enligt respektive lands egen lagstiftning.
          </note>
          <note xml:id="i-ca2d3f80d7dc4162-0">
            Någon vidare harmonisering av asylpolitiken bör
          </note>
          <note xml:id="i-3e9bbf1b1da8cc74-0">
            Sverige inte medverka till.
          </note>
          <note xml:id="i-955df1a2ad999586-0">
            Anf. 105 BO KÖNBERG (fp)
          </note>
          <note xml:id="i-5dc16ca87b0c4d07-0">
            Herr talman! Den europeiska integrationen har åstadkommit mycket,
            och vi har haft anledning att diskutera en hel del av det under
            det senaste året. En sak som den inte har lyckats med är människornas
            fria rörlighet. Det är en av de målsättningar som finns i
          </note>
          <note xml:id="i-c1d8c33680eb1ec8-0">
            Romfördraget från en generation sedan som inte har förverkligats.
            Människornas fria rörlighet är också en av de fyra friheter som
            skulle bygga under arbetet med att åstadkomma den inre marknaden.
          </note>
          <note xml:id="i-00ee0de8e43a9195-0">
            På något vis har vi i vårt land och i andra europeiska länder
            vant oss vid att det skall vara pass och passkontroll om man rör
            sig åtminstone utanför Norden. Så väldigt självklart är det väl
            inte historiskt sett.
          </note>
          <note xml:id="i-4c15a6c8aa2c2ae3-0">
            Strax före första världskriget var det om jag minns rätt bara
            två europeiska länder som hade pass och krav på pass för att kunna
            resa in i dessa länder. Det var två av de mest repressiva länder
            som då fanns -
          </note>
          <note xml:id="i-6f1cbc248b396bd7-0">
            tsarens Ryssland och det ottomanska imperiet.
          </note>
          <note xml:id="i-e8b7050ed165ced9-0">
            Frågan är om vi skall kunna återskapa den fria rörlighet som
            fanns i Europa före det första världskrig som förstörde så mycket
            och om vi skall kunna klara av det innan det har gått 100 år sedan
            den tidpunkten.
          </note>
          <note xml:id="i-f796ee15b825d0c7-0">
            I bästa fall hoppas jag att det skall kunna ske redan under detta
            decennium.
          </note>
          <note xml:id="i-76ad503f7a4656e7-0">
            Det är beklagligt att detta inte har åstadkommits inom EU och
            att det inte har åstadkommits inom EG-
          </note>
          <note xml:id="i-1ce6fcd495d3b4cd-0">
            rätten. Inte alla EU:s medlemmar är, som redan har konstaterats,
            med i samarbetet. Det tillhör inte ens den s.k. tredje pelaren,
            som ju ligger utanför själva EG-
          </note>
          <note xml:id="i-eca086d9f1b4ac83-0">
            rätten. Det har tvingats fram ett avtal som innebär speciella
            former för samarbete m.m. - former som är svårare att kontrollera
            demokratiskt för medborgarna i vårt land och för de andra EU-medlemmarna
            än om det vore en del av EG-rätten.
          </note>
          <note xml:id="i-c42e2c03b4593862-0">
            Det finns enligt vår uppfattning i Folkpartiet liberalerna goda
            skäl att försöka se till att med tiden få en sådan tingens ordning
            till stånd som innebär att avtalet ingår i EG-samarbetet och att
            man därmed får den möjlighet till ökad kontroll och insyn som
            Europaparlamentets befogenheter i så fall skulle innebära och
            att det faller inom ramen för det som EG-domstolen har att övervaka.
          </note>
          <note xml:id="i-c8b085a13d4b265f-0">
            Schengenavtalet innebär ökade möjligheter till polissamarbete.
            Det innebär att gränsöverskridande brottslighet i större utsträckning
            kan mötas med gränsöverskridande polissamarbete. Det innebär möjligheter
            att bekämpa narkotikahandeln med ett ökat samarbete.
          </note>
          <note xml:id="i-afcdce3eae156400-0">
            Nu finns det en oro också för detta ökade polissamarbete. Det
            finns de som pekar på riskerna för de medborgerliga fri- och rättigheterna
            och för integriteten. Det finns all anledning att vara uppmärksamma
            på sådana varningar och påståenden. Det är förstås lika viktigt
            med medborgerliga fri- och rättigheter i internationellt samarbete
            som Sverige är med i som det är inom Sverige. Det är förstås viktigt
            att pröva saker som hur man skall utforma ett spaningsregister
            och vilka uppgifter som skall lämnas från svensk sida i enlighet
            med våra värderingar och hur vi uppfattar det hela.
          </note>
          <note xml:id="i-c6666876cb551fda-0">
            När väl det är sagt, och det är ganska självklart att det sägs
            från liberalt håll, kan jag inte undanhålla reflexionen att det
            verkar finnas många eller åtminstone några riksdagspartier som
            är mera oroade över tanken på att det kan dyka upp någon dansk
            polis i
          </note>
          <note xml:id="i-74b5734ddc61622e-0">
            Malmö eller någon finsk polis i Haparanda än att det finns danska
            bovar i Malmö eller finska bovar i Haparanda.
          </note>
          <note xml:id="i-1251f33149fe5bd7-0">
            Det andra område som det finns all anledning att fundera närmare
            över är utformningen av asyl- och flyktingpolitiken. Sverige har
            redan, som det har konstaterats, i samband med ansökningsförfarandet
            inför EU-medlemskapet slagit fast att vi skall ratificera Dublinkonventionen.
            Möjligen äger det rum redan i höst. Åtminstone skall det äga rum
            så fort som möjligt. En av tankarna med den är ju att undvika
            ett
          </note>
          <note xml:id="i-bb41ed3fbd325ebc-0">
            Svarte-Petter-spel med flyktingar som kommer till europeiska
            länder.
          </note>
          <note xml:id="i-1a0361b7d0daeb22-0">
            Från liberalt håll ser vi det som en målsättning att på sikt
            få en gemensam asylpolitik och att detta kan vara grunden för
            en human europeisk flyktingpolitik.
          </note>
          <note xml:id="i-7d7315de87f6d8a5-0">
            Vi tycker att de senaste årens flyktingkatastrofer i
          </note>
          <note xml:id="i-c3578837beeba4f9-0">
            Europa borde ha lärt oss att det är utomordentligt svårt för
            enskilda länder att bedriva en human flyktingpolitik om många
            andra undandrar sig sitt ansvar.
          </note>
          <note xml:id="i-92aad9d1b1a50a04-0">
            Det borde finnas större möjlighet att uppnå en bra flyktingpolitik
            för hela Europa om vi samarbetar med varandra än om vi ställer
            oss utanför.
          </note>
          <note xml:id="i-972963d2d13ffb88-0">
            Ett sådant samarbete har förstås sina problem och skönhetsfläckar.
            De flesta regelsystem här i världen har ju sådana. En som vi har
            pekat på många gånger är den som har att göra med transportörernas
            ansvar i samband med flyktingar. Vi kritiserade de nuvarande svenska
            reglerna när de infördes i slutet på 80-talet här i landet med
            stor majoritet, och vi har förstås samma uppfattning i sak om
            de bestämmelser som finns i Schengenavtalet. Såvitt vi kan förstå
            är det inte någon större skillnad mellan de bestämmelserna och
            de nuvarande svenska bestämmelserna. Vi kan bara konstatera att
            vi som vill ha ett annat regelsystem på den punkten än så länge
            tillhör en minoritet.
          </note>
          <note xml:id="i-3e2e3245830c8d77-0">
            Den nordiska passfriheten är förstås central i dessa sammanhang,
            och det har redan framhållits av flera av de tidigare talarna.
            Jag tycker att den samsyn man lyckas uppnå mellan de nordiska
            länderna, oavsett om de är medlemmar av EU eller inte, är utomordentligt
            glädjande. Det talar för att vi borde ha mycket goda möjligheter
            att övertyga våra vänner i det övriga Europa om att vi inte skall
            låta en påbörjad europeisk passfrihet förstöra den 40 år gamla
            nordiska passfriheten.
          </note>
          <note xml:id="i-a97948029bacc85f-0">
            Herr talman! Sammanfattningsvis vill jag säga att vi välkomnar
            möjligheterna till friare rörlighet i Europa. Vi noterar att det
            finns problem och att de måste hanteras. Vi noterar också att
            de nya samarbetsformerna ger nya och ökade möjligheter att hantera
            gränsöverskridande problem. Vi tillstyrker den svenska ansökan.
          </note>
          <note xml:id="i-73c5567fd3d46de2-0">
            Anf. 106 KENNETH KVIST (v)
          </note>
          <note xml:id="i-cfb5feecf372f283-0">
            Herr talman! De föregående talarna har i stor utsträckning lagt
            väldigt stor tonvikt vid de positiva sakerna med Schengenavtalet,
            dvs. att det handlar om fri rörlighet för personer och avskaffande
            av passen.
          </note>
          <note xml:id="i-4e1883aed168f3c5-0">
            Man har, tycker jag, negligerat de problem som finns med avtalet.
          </note>
          <note xml:id="i-470f5fc62027524e-0">
            Redan när avtalet var knappt två månader gammalt hade t.ex. Frankrike
            återinfört gränskontrollerna mot alla Schengenländer, och den
            franske inrikesministern har i helgen i intervjuer i franska tidningar
            sagt att kontrollerna måste vara kvar ytterligare minst sex månader.
          </note>
          <note xml:id="i-8e45e514dc6f9097-0">
            Sverige har efter väldigt kort tid som medlem i
          </note>
          <note xml:id="i-a1e3a66aad9fe212-0">
            EU sällat sig till de länder som vill avskaffa de interna gränskontrollerna
            fortare än vad EU vill i och med att regeringen har deklarerat
            sin avsikt att ansöka om observatörsskap som syftar till medlemskap
            i Schengen. Detta är något annorlunda än vad man sade i folkomröstningskampanjen.
          </note>
          <note xml:id="i-2434c08e3e517426-0">
            Självklart skall gränskontrollen mot knark vara kvar, skrev bl.a.
            vice statsministern i ett brev till landets alla kvinnor för att
            förmå dem att rösta ja. I propositionen inför EU-medlemskap stod
            det: Tullens befogenheter behålls tills vidare vid inre gräns
            när det gäller att utföra stickprovskontroller för att hindra
            olaga införsel av narkotika, vapen, m.m. Men nu, efter mindre
            än sex månaders EU-medlemskap, skall vi ansluta oss till ett avtal,
            som i och för sig inte har direkt med EU att göra, om det "gradvisa
            avskaffandet av kontroller vid de gemensamma gränserna".
          </note>
          <note xml:id="i-034f242144299fb6-0">
            Fakta är att redan under de första fyra månaderna av EU-medlemskapet
            har tullens försämrade befogenheter lett till en 30-procentig
            minskning av antalet knarkbeslag jämfört med samma period tidigare
            år.
          </note>
          <note xml:id="i-c7914b9b0f945aa1-0">
            Nu skall dessutom antalet tullare minskas med nästan en fjärdedel
            och gränskontrollen slopas med många länder som har en uttalat
            knarkliberal politik.
          </note>
          <note xml:id="i-81cf2bdc819d45fb-0">
            Eftersom regeringen har bestämt sin linje har vi från Vänsterpartiet
            begärt denna debatt för att frågan åtminstone i någon mån skall
            bli genomlyst. Det är bra att debatten har kommit till stånd.
            Det är inte så att Schengen är ett steg mot en gränslös värld
            som vi eftersträvar. Snarare är det ett sätt att bygga en högre
            mur kring en del av Europa.
          </note>
          <note xml:id="i-d8244a4de3ba5893-0">
            Mellan de nordiska staterna har vi öppna gränser, och det är
            någonting som vi alla sätter värde på. Det har fungerat mycket
            bra. Det har varit mellan länder med likartade förhållanden med
            mycket av gemensam historia och därmed gemensam rättslig och institutionell
            tradition. Men med Schengenavtalet blir det någonting annat.
          </note>
          <note xml:id="i-8d72ce2dbaed735d-0">
            Schengenavtalet innebär att vi skall ha gemensam gräns med stater
            som har olika traditioner och politik på relevanta områden. Vi
            skall helt slopa gränskontrollen mot knarkliberala länder som
            Nederländerna, varifrån t.ex. en mycket stor del av allt amfetamin
            i
          </note>
          <note xml:id="i-c9372cfa7fdb9905-0">
            Sverige kommer. Vi anpassar oss automatiskt till ett system för
            att bestämma vilket land som skall avgöra en asylansökan och frånträder
            därmed vårt ansvar enligt FN:s flyktingkonvention att ingen utan
            personlig prövning sänds till förföljelse.
          </note>
          <note xml:id="i-b05b219ad1b1afb8-0">
            Schengensystemets logik kräver mer likformighet vid behandling
            av den yttre gränsen. Det blir en stark press mot en harmoniserad
            visum- och asylpolitik.
          </note>
          <note xml:id="i-15071528067c29b7-0">
            Två länder som har undertecknat avtalet i Schengen -
          </note>
          <note xml:id="i-93d529412e3fed65-0">
            Italien och Grekland - får t.ex. ännu inte vara med, därför att
            de anses ha en för dålig yttre gränskontroll.
          </note>
          <note xml:id="i-ee30b0d058e4b53a-0">
            Flera instanser, däribland Europarådet, EU-
          </note>
          <note xml:id="i-7640a092ac90cd4e-0">
            parlamentet och FN:s flyktingkommissariat, ifrågasätter om inte
            Schengenavtalet egentligen urholkar asylrätten. De gör alltså
            en helt annan bedömning än den svenska regeringen. En gemensam
            asylpolitik kan nog diskuteras. Men för närvarande är tendensen
            att man anpassar reglerna efter den mest restriktiva politiken.
          </note>
          <note xml:id="i-dd9a39e90364dd77-0">
            Därmed är Schengenavtalet ett slag mot människor på flykt undan
            förtryck.
          </note>
          <note xml:id="i-b1075c9b40d7f20c-0">
            Enligt uppgift kommer ett Schengenmedlemskap att innebära att
            vi också får anpassa oss till en lista på
          </note>
          <note xml:id="i-1aa89f4656dbef94-0">
            115 länder som Sverige skall ha visum mot. Innebär detta inte
            en ökning av antalet länder som vi kommer att kräva visum mot?
            Är det verkligen att öppna gränserna att på detta sätt gå in i
            ett samarbete som innebär visumtvång till fler länder? Jag tror
            tvärtom att det är att skapa fler gränser och resa högre murar
            kring
          </note>
          <note xml:id="i-d908be9f2f07eb4f-1">
            Europa.
          </note>
          <note xml:id="i-011ba0ee32897b28-0">
            Anf. 107 MARIANNE
          </note>
          <note xml:id="i-6417571aee79af5a-0">
            SAMUELSSON (mp)
          </note>
          <note xml:id="i-8aa71d37014f4175-0">
            Herr talman! Ärade riksdagsledamöter! Har någon av er träffat
            en förtvivlad förälder till ett barn som har hamnat i knarkträsket?
            Man kan undra om ni har det när man hör er iver för att vi skall
            öppna gränserna och vara med i det s.k. Schengenavtalet. Jag är
            villig att bära mitt pass med mig överallt på mina resor i
          </note>
          <note xml:id="i-ee66d22b9dd5b9c3-0">
            Europa om jag kan rädda en enda ungdom från att hamna i knarkträsket.
            Jag tycker att det är värt det lilla besvär som det är att bära
            passet med sig.
          </note>
          <note xml:id="i-03ca7580c678300d-0">
            Inom Europa produceras större delen av den narkotika som kommer
            till Sverige. Cannabis, hasch och marijuana, är den mest använda
            narkotikan i Sverige.
          </note>
          <note xml:id="i-92ec88a4e01a00c1-0">
            En allt större del av den cannabis som används i Sverige kommer
            från Holland. Där odlas den i växthus och går sedan på export
            ut över världen, inte minst till
          </note>
          <note xml:id="i-8ddca0828405e9eb-0">
            Sverige. Nästan all cannabis som kommer till Sverige kommer in
            över gränsen från Schengenländerna oavsett var den är producerad.
          </note>
          <note xml:id="i-e207073966e726e6-0">
            Amfetamin är den näst mest använda narkotikan i
          </note>
          <note xml:id="i-2e064f4f19ffc76d-0">
            Sverige. Fram till 1993 kom 80 % av amfetaminet i
          </note>
          <note xml:id="i-361117aab77dbc61-0">
            Sverige från Holland. En mycket stor del av LSD och s.k. designer
            droger som används i Sverige är också tillverkade i Holland och
            andra Schengenländer. En stor del av heroinet som används i Sverige
            raffineras från opium och morfin till heroin i Italien, främst
            på
          </note>
          <note xml:id="i-ce5c33cadfa6d24b-0">
            Sicilien. Listan kan göras lång över hur narkotikasituationen
            ser ut i Europa.
          </note>
          <note xml:id="i-648eae35f5d7fee9-0">
            Under EU-valrörelsen fick vi höra från Japartierna hur man garanterade
            att man inte skulle försämra situationen när det gällde narkotikan
            och kontrollen av införseln av narkotikan till Sverige. Det tog
            inte lång tid förrän vi fick höra att den nordiska passfriheten
            var hotad och att Sverige nu måste ansluta sig till Schengenavtalet.
          </note>
          <note xml:id="i-00fb471a53b85864-0">
            På mötet på Island sade statsministern att man skulle förhandla
            om nordisk passfrihet. I Utrikesnämnden för en vecka sedan sade
            man att man skulle förhandla om anslutning till Schengenavtalet.
            En anslutning till Schengenavtalet innebär en mängd olika förändringar.
          </note>
          <note xml:id="i-df90a8f8eb7b6e2c-0">
            Det har just utkommit en bok som Nej till EU-
          </note>
          <note xml:id="i-b58bd5d578fc7d15-0">
            rörelsen har gett ut. Där finns, för första gången tror jag,
            hela avtalet översatt till svenska. Jag har tidigare försökt att
            få det från UD och lyckades inte få det på svenska utan bara på
            engelska. Det kan vara viktigt för svenska folket att kunna läsa
            ett så stort och viktigt avtal på sitt eget språk innan man tvingas
            att ställas inför faktum att det redan är genomfört.
          </note>
          <note xml:id="i-f57d011bd3e28f66-0">
            Avtalet berör flera av de beredningsutskott som vi har i riksdagen.
            De har inte fått en chans att bereda det. Regeringens ställningstagande
            kommer strax innan riksdagen skall stängas för sommaren. Det finns
            naturligtvis ingen möjlighet för justitieutskottet att bereda
            vad polissamarbetet kan innebära, för socialutskottet att bereda
            vad drogproblematiken kan innebära och för socialförsäkringsutskottet
            att bereda flyktingfrågorna.
          </note>
          <note xml:id="i-8a5fbcc827ab3197-0">
            Skillnaden mellan den nordiska passfriheten och
          </note>
          <note xml:id="i-82a4a89008fd9e06-0">
            Schengenavtalet är mycket stor. I Norden har vi haft möjlighet
            att kontrollera människor vid gränsen och göra stickprov om man
            så har velat utan att behöva ange att man misstänker en person.
            Trots det har vi kunnat resa utan pass.
          </note>
          <note xml:id="i-5e3364e25faed3f7-0">
            Med det här avtalet kommer vi att skapa en ny mur i Europa. Det
            kommer att bli en förstärkt yttre kontroll. Visserligen säger
            man att den är till för att bekämpa narkotikan och kriminaliteten.
            Men den är också till för att bekämpa just det som tidigare talare
            talat sig varma för, nämligen den fria rörligheten för människor.
            Människor bor ju inte bara i Europa.
          </note>
          <note xml:id="i-a87413ce9f9df43e-0">
            Människor bor ju i hela världen. Jag förutsätter att vi alla
            tycker att det är väldigt trevligt att träffa människor från andra
            kulturer och andra delar av världen och inte bara européer. Men
            genom avtalet försämras möjligheten att röra sig, och framför
            allt försämras asylpolitiken.
          </note>
          <note xml:id="i-90f819f6db154771-0">
            Jag blir förvånad när jag hör Folkpartiets ivriga påhejande av
            Schengenavtalet. Tillsammans med
          </note>
          <note xml:id="i-3efb40e7163953ac-0">
            Folkpartiet och Vänstern gjorde vi 1989 gemensam sak här i kammaren
            mot den då påhejade lagstiftningen där man skulle försämra asylpolitiken.
            Nu syns inte
          </note>
          <note xml:id="i-f2cdc72a70b66ea8-0">
            Folkpartiet längre i ledet för solidaritet och möjligheter för
            människor att fly till länder som inte förtrycker dem.
          </note>
          <note xml:id="i-b6cd76a68c5fa0f4-0">
            Förutom detta handlar det också om polissamarbetet. Jag skulle
            vilja höra vad regeringen tänker anamma av detta och hur man tänker
            klara de svenska krav som vi tidigare har haft när det gäller
            såväl narkotikapolitik och frihet för människor som en någorlunda
            solidarisk flyktingpolitik.
          </note>
          <note xml:id="i-6bba11602a2eac5d-0">
            Anf. 108 MICHAEL
          </note>
          <note xml:id="i-8963cc2ed0f23fa2-0">
            STJERNSTRÖM (kds)
          </note>
          <note xml:id="i-2c813819532f4959-0">
            Herr talman! Principen om den fria rörligheten för personer finns
            inskriven i Romfördraget. Den utgör en av de s.k. fyra friheterna
            och är en del av regelverket om den inre marknaden. Fri rörlighet
            och öppenhet är bra för människor och knyter människor och länder
            närmare varandra. Kulturellt utbyte lägger grunden för förtroendefulla
            relationer. Att bryta ner hinder för öppenhet och frihet är ett
            angeläget arbete.
          </note>
          <note xml:id="i-9112367db3886330-0">
            Den fria rörligheten för personer har ännu inte förverkligats
            inom EU. Orsaken är att de s.k. kompensatoriska åtgärderna, som
            skall ersätta personkontrollerna vid de inre gränserna, ännu inte
            har genomförts.
          </note>
          <note xml:id="i-bbcb35d153a336cb-0">
            Syftet med Schengenavtalet är att skynda på avvecklandet av personkontroller
            inom Europeiska unionen. Schengenavtalet omfattar tio EU-länder,
            varav sju var med när de inre gränskontrollerna försvann den 26
            mars. De sju länder som avskaffade den inre gränskontrollen i
            mars måste i stället få till stånd en ny kontrollmetodik för tull
            och polis, de s.k. kompensatoriska åtgärderna.
          </note>
          <note xml:id="i-623643a7c309ee2a-0">
            En viktig åtgärd är att få till stånd ett fungerande internationellt
            samarbete. Det handlar t.ex. om utländska medborgares tillträde
            till Schengenområdet och om polissamarbete över gränserna, t.ex.
            informationsutbyte, rätten att följa efter och gripa brottslingar
            över gränserna och förstärkt kontroll av persontrafiken för att
            hindra olaglig import av narkotika och narkotiska läkemedel.
          </note>
          <note xml:id="i-6015e93ea2676ee1-0">
            Men arbetet med att få de kompensatoriska åtgärderna att fungera
            kommer att ta tid. Arbetet sker inom ramen för det mellanstatliga
            samarbetet inom EU:s tredje pelare. Konventionen om ett europeiskt
            informationssystem, EIS, som bl.a. skall ansvara för en s.k.
          </note>
          <note xml:id="i-d02c930afce7aa6a-0">
            spärrlista för vissa utländska medborgare är endast under utarbetande.
            Detsamma gäller för Europolkonventionen, dvs. konventionen om
            polisiärt samarbete.
          </note>
          <note xml:id="i-c138dba480ac4842-0">
            I samband med förhandlingarna om medlemskap i
          </note>
          <note xml:id="i-b7a8de9a03568641-0">
            Europeiska unionen förklarade Sverige att vi önskar medverka
            till att förverkliga den fria rörligheten för personer. Samtidigt
            gjorde vi, liksom även Norge och
          </note>
          <note xml:id="i-22070f92753d116e-0">
            Finland, två förbehåll. Personkontrollerna vid de inre gränserna
            kan avvecklas först när de kompensatoriska åtgärderna är på plats
            och endast på villkor att den nordiska passfriheten bevaras.
          </note>
          <note xml:id="i-7d122c3a16a876a7-0">
            Frågan är dock om ett fullt medlemskap i Schengensamarbetet är
            rimligt innan de kompensatoriska åtgärderna för att bl.a. motverka
            narkotikasmuggling är klara. Kristdemokraterna anser inte det.
            För att komma i ett förhandlingsläge om den nordiska passunionen
            och de kompensatoriska åtgärderna kan det vara motiverat att,
            i likhet med Danmark och
          </note>
          <note xml:id="i-08e1de35e634c58c-0">
            Finland, ansöka om observatörsskap i Schengensamarbetet. Observatörsskap
            innebär dock en inriktning på fullt medlemskap.
          </note>
          <note xml:id="i-0a93d2403775c7e8-0">
            I själva formfrågan angående ansökan anser jag att det var olyckligt
            att regeringen uttalade sin vilja att söka observatörsskap i Schengensamarbetet
            vid en tidpunkt då riksdagen och partierna har små möjligheter
            att få till stånd en debatt i frågan innan ansökan lämnas in.
            Det kan nämligen ge det intrycket att regeringen har någonting
            att dölja och skapar i sin tur osäkerhet.
          </note>
          <note xml:id="i-105b385783348734-0">
            Det är ynkligt att inte riksdagen fått rejäla möjligheter att
            debattera Schengenavtalet. Regeringen borde ju ha intresse av
            att förankra efter bristen på tidigare förankring beträffande
            EU. Regeringen verkar inte att ha tagit lärdom av detta och förstått
            vikten av en bred och öppen debatt innan ansökan lämnas in.
          </note>
          <note xml:id="i-bc7f85d7e803c411-0">
            I en svensk ansökan måste det göras klart att ett medlemskap
            i Schengensamarbetet bygger på att de kompensatoriska åtgärderna,
            i form av bl.a. ett förstärkt yttre gränsskydd, myndighetssamverkan
            och tillgång till spaningsregister, är tillräckliga för att tillgodose
            också våra behov och krav.
          </note>
          <note xml:id="i-8533da06ec4be7ca-0">
            De rapporter som når oss om hur samarbetet har fungerat hittills
            är inte uppmuntrande. I Frankrike har gränskontrollerna återinförts,
            och vid många av
          </note>
          <note xml:id="i-00bf4f78d0c3193f-0">
            Schengenstaternas inre gränser har situationen återgått till
            den som rådde före den 26 mars när överenskommelsen började tillämpas.
            Det visar tydligt att de åtgärder som har vidtagits inte bedöms
            tillräckliga.
          </note>
          <note xml:id="i-cb9c40e0ae89e656-0">
            Schengenavtalet blir ett slag i luften om inte de kompensatoriska
            åtgärderna införs och om man inte kan lösa frågorna om en demokratisk
            och rättslig kontroll.
          </note>
          <note xml:id="i-0ee960af86ad5a62-0">
            Beträffande de rättsliga kontrollerna har förslag förts fram
            om att EG-domstolen borde anförtros kontrollen av avtalet och
            bl.a. lösa tolkningstvister.
          </note>
          <note xml:id="i-92b910015aa40bc6-0">
            Schengenländerna har beslutat att utvärdera de kompensatoriska
            åtgärderna efter de tre första månaderna, vilket inträffar i sommar.
            Detta material blir ett underlag i Sveriges förhandlingar med
            Schengenländerna.
          </note>
          <note xml:id="i-ff6aad7182cb0ccb-0">
            Utöver de krav som Sverige ställer på internationellt samarbete
            har vi ett stort eget ansvar för gränskontrollen vid Sveriges
            gränser. Det är tragiskt att
          </note>
          <note xml:id="i-28cae28ad4954ff5-0">
            Socialdemokraterna tillsammans med Miljöpartiet har drivit igenom
            en minskning med 750 årsarbetskrafter inom tullen. I dagarna får
            flera hundra tulltjänstemän i
          </note>
          <note xml:id="i-f228382cb528cfc2-0">
            Sverige besked om uppsägning.
          </note>
          <note xml:id="i-93a401dcbbc16e3c-0">
            Samtidigt kan man konstatera att Tyskland, som är ett Schengenland,
            förstärker tullens resurser i stället för att minska dem. Vidare
            har man infört s.k. mobila kontrollgrupper, MKG, med mycket gott
            resultat. Jag upplever att vi har mycket att lära av Tyskland
            beträffande arbetet mot narkotikan. Det vore mycket olyckligt
            om majoriteten i riksdagen först efter en tid inser att det var
            fel att tvinga tullen till uppsägningar av personal. Vid en senare
            tidpunkt kan flera kompetenta tulltjänstemän ha fått andra jobb,
            och det tar tid att bygga upp ny kompetens.
          </note>
          <note xml:id="i-cff06225c9550e68-0">
            Jag vill mot bakgrund av att tullen förstärks i Europa fråga
            statsrådet Mats Hellström om regeringen har noterat detta och
            om regeringen dragit några slutsatser för svenskt vidkommande.
          </note>
          <note xml:id="i-f3c59b501072188c-0">
            Smugglare söker den svagaste kontrollpunkten.
          </note>
          <note xml:id="i-c0f5ef492f40e34e-0">
            Vid en nedtrappad kontroll vid Sveriges inre gränser mot EU torde
            man kunna förvänta sig att t.ex. amfetaminkurirer österifrån väljer
            att ta vägen via Danmark och Tyskland för att nå sina mål i Skandinavien.
          </note>
          <note xml:id="i-304c8326cdcffaed-0">
            Det bör framhållas att 89 % av all införd narkotika i
          </note>
          <note xml:id="i-a7e70b8c680c0446-0">
            Sverige kommer från ett annat EU-land. Det innebär att Sverige
            måste ha en mycket god gränskontroll vid såväl inre som yttre
            gräns.
          </note>
          <note xml:id="i-c533071c87a2d74e-0">
            Anf. 109 Statsrådet MATS
          </note>
          <note xml:id="i-3edb449ad013dd0c-1">
            HELLSTRÖM (s)
          </note>
          <note xml:id="i-2d5c911ff4da6aa2-0">
            Herr talman! Låt mig börja med en grundläggande fråga som jag
            tog upp redan i mitt förra anförande.
          </note>
          <note xml:id="i-d32ea0a0287336a6-0">
            Tullen skall faktiskt genomföra varukontroll som är bestämd av
            EU:s regler, Kenneth Kvist, Gun Hellsvik och Michael Stjernström.
            Det har ingenting med
          </note>
          <note xml:id="i-f03acdbd68784119-0">
            Schengen att göra.
          </note>
          <note xml:id="i-7fb0ef40c744c04f-0">
            Schengen handlar om personers rörlighet och kontrollen av den.
            Det som gäller våra anslutningsvillkor när det gäller varukontroll
            och tullens kontroll av varusmuggling har inte ett dugg med Schengen
            att göra. Det har med EU:s regler att göra. Jag tycker inte att
            man skall blanda ihop detta i den här debatten.
          </note>
          <note xml:id="i-1c60e3d20e388923-0">
            Kenneth Kvist försökte säga att tullen har tagit mindre narkotika
            och att det alltså skulle vara ett såll.
          </note>
          <note xml:id="i-f71206e671e7c706-0">
            Dessutom är bilden ingalunda så entydig som
          </note>
          <note xml:id="i-6e8441895a166cf3-0">
            Kenneth Kvist menar. Tvärtom har t.ex. beslagen av cannabis och
            heroin ökat under det här året. Det går inte att dra den typen
            av slutsatser som Kenneth Kvist gör i den här sakfrågan, även
            om den inte har med dagens fråga att göra.
          </note>
          <note xml:id="i-b772420906300302-0">
            När det gäller narkotikasmuggling är en mycket viktig fråga inom
            Schengensamarbetet att se till att man ha en så stark kontroll
            av den typen av smuggling, att man är övertygad om att man kan
            släppa kontrollen vid de inre gränserna. Det är precis vad de
            s.k. kompensatoriska åtgärderna handlar om. Vår avsikt är att
            vid förhandlingarna kunna konstatera om det för svensk del är
            tillräckligt med de kompensatoriska åtgärder som föreligger. Schengenländerna
            själva har nu tre månaders utvärderingstid. Det är inte så som
            sades här att Frankrike plötsligt har återinfört kontrollen. Frankrike
            har med den rätt man har genom avtalet utnyttjat dessa tre månader
            för att behålla gränskontroller. Sakfrågan i den förhandling som
            vi skall ha med Schengenländerna handlar alltså om att vi själva
            inte beslutar oss för att delta förrän vi är övertygade om att
            kontrollen av narkotika är tillräcklig. Det är innebörden i vad
            jag har sagt. Detta kommer riksdagen att få rikliga tillfällen
            att ta ställning till, precis i den beredningsordning som vi har
            enligt vår konstitution. Om de kompensatoriska åtgärderna när
            det gäller narkotikasmuggling är tillräckliga för oss ligger det
            i riksdagens händer att besluta. Det är ingenting som är beslutat
            ännu. Det är bl.a. detta förhandlingen skall handla om.
          </note>
          <note xml:id="i-f7ebe150b78f4857-0">
            Kenneth Kvist har en "dubbel" inställning. Å ena sidan vill han
            ge en bild av ett såll, fria möjligheter för smugglare att komma
            hit över de öppna gränserna.
          </note>
          <note xml:id="i-f5d3baac1461711e-0">
            Å andra sidan kritiserar han Schengenländerna för att öka graden
            av visering gentemot andra länder. Den argumentationen går inte
            särskilt bra ihop.
          </note>
          <note xml:id="i-458454178afbeeb9-0">
            Det här är ingen ny fråga för riksdagen. Det är inte så att riksdagen
            inte har tagit ställning i den grundläggande frågan om fri rörlighet
            för personer. Som jag sade i mitt inledningsanförande tog riksdagen
            ställning till den grundläggande principen om rätten att fritt
            bo och arbeta i andra länder redan 1989, alltså före vår ansökan
            om medlemskap i EU. Då sade riksdagen bl.a. att vi har ett stort
            intresse av att den nordiska passkontrollöverenskommelsen samordnas
            med de motsvarande system som planerades inom EG.
          </note>
          <note xml:id="i-da959bf47350c5b0-0">
            Man sade att de nordiska länderna ställer sig öppna för ett samarbete
            för att uppnå en samordning med dåvarande EG:s försök att göra
            gränserna för personer fria. Riksdagen har uttalat sig i frågan
            också 1990 och
          </note>
          <note xml:id="i-176ab35349fcc955-0">
            1991 och naturligtvis efter det att vår medlemskapsansökan först
            behandlades och sedan ledde till ett fördrag som riksdagen antagit.
            Då debatterade man också denna fråga. Riksdagen sade med en mycket
            stor majoritet att man önskar medverka till att förverkliga den
            fria rörligheten för personer enligt unionsfördragets artikel
            7, samtidigt som vi gjorde de två förbehåll som jag nämnde tidigare,
            nämligen att personkontroller vid de inre gränserna kan avvecklas
            först när de kompensatoriska åtgärderna är på plats och endast
            på villkor att den nordiska passfriheten kan bevaras. Detta har
            riksdagen uttryckt som ett önskemål för hela EU. Nu förverkligas
            detta för sju av de nio gamla medlemsländerna. Finland, Danmark
            och
          </note>
          <note xml:id="i-0664a9b5b075b97e-0">
            Österrike vill komma till, Storbritannien och Irland står utanför.
          </note>
          <note xml:id="i-00b45fab15bae15d-0">
            Så till diskussionen om huruvida det pågår en debatt i denna
            fråga eller inte. Jag är förvånad att det finns riksdagsledamöter
            som säger sig inte ha kunnat debattera frågan. Statsministrarna
            underströk vid
          </note>
          <note xml:id="i-67dbc2f2f6180867-0">
            Nordiska rådets möte i Reykjavik i ett uttalande, som förvisso
            inte är hemligt, det gemensamma ansvaret för att finna lösningar
            mellan Schengenkonventionen å ena sidan och det nordiska pass-
            och tullsamarbetet å den andra. Statsministrarna sade sig mot
            den bakgrunden vara beredda att inleda förhandlingar med
          </note>
          <note xml:id="i-331c5397d830b322-0">
            Schengenländerna i syfte att finna en praktisk lösning som tillgodoser
            såväl de nordiska ländernas som
          </note>
          <note xml:id="i-6b092dca2ac7b436-0">
            Schengenländernas intressen.
          </note>
          <note xml:id="i-07ad158d724da853-0">
            Riksdagen har sedan i EU-nämnden två gånger under den tid då
            regeringen har haft sin interna beredning av frågan utförligt
            diskuterat Schengensamarbetet. Justitieutskottet har haft frågan
            uppe vid flera tillfällen, detsamma gäller Utrikesnämnden. Detta
            har alltså skett under den tid då regeringen har haft sin interna
            beredning. När sedan regeringen har beslutat sig för att avsluta
            den interna beredningen har regeringen omedelbart gått till Utrikesnämnden
            och också till EU-nämnden. Nu diskuterar vi frågan i riksdagens
            kammare innan något beslut är fattat.
          </note>
          <note xml:id="i-59e264d8e7f102e1-0">
            Anf. 110 GUN HELLSVIK (m)
          </note>
          <note xml:id="i-b1ffab2d41cd98c8-0">
            Herr talman! Jag skulle vilja uppehålla mig något ytterligare
            vid de kompensatoriska åtgärderna. När man släpper de inre gränserna
            för personer fria måste den nuvarande kontrollen ersättas med
            andra kontrollåtgärder. En sådan åtgärd kan vara identitetskontroll
            grundad på någon grad av misstanke. Detta innebär inte någon revolutionerande
            nyordning. Redan i dag får personer med misstänkt beteende eller
            med en speciell profil - för att använda ett modeord - finna sig
            i att bli föremål för identitetskontroll. Mot eventuellt obehag
            inför inrikeskontroller skall ställas möjligheten att tillgodose
            det redan i dag akuta behovet av att förebygga och bekämpa allvarlig
            gränsöverskridande brottslighet. Så länge narkotikainförsel och
            legaliseringsivrare hotar våra barns liv anser jag att det kan
            vara befogat med kontrollmöjligheter.
          </note>
          <note xml:id="i-b6ad46498dfb78ed-0">
            Dagens uppdelning mellan tullkriminalen och tullens bevakningspersonal
            å den ena sidan och polisen å den andra kan komma att ställa till
            problem när ingripanden i samband med såväl den inre som den yttre
            gränskontrollen behöver göras. Tullen är tänkt att svara för denna
            kontroll men saknar i dag vissa av de befogenheter som kan behövas.
            I den mån oklarheter om och problem med ansvarsfördelningen mellan
            tullkriminalen och polisen uppstår är det nödvändigt att ansvarsfrågan
            snabbt kan lösas.
          </note>
          <note xml:id="i-af79a15533efc2e6-0">
            Jag vill vid detta tillfälle passa på att uppmana regeringen
            att överväga en försöksverksamhet, där regionala myndigheter inom
            polis och tull får i uppdrag att organisera sig så att de nuvarande
            oklarheterna på lednings- och styrningsnivå undanröjs. Det skulle
            kunna innebära att de resurser som tullkriminalen och tullens
            bevakningspersonal utgör på ett mer effektivt och kvalitetshöjande
            sätt kan inordnas i den brottsbekämpningsuppgift som polis och
            även åklagare har.
          </note>
          <note xml:id="i-13010b2ae1cd97f4-0">
            Det är ingen som i dag men säkerhet kan uttala sig om hur de
            kompensatoriska åtgärderna med bl.a.
          </note>
          <note xml:id="i-7e49b3b66a91770e-0">
            informationsutbyte och polissamarbete exakt kommer att fungera.
            Det är här observatörsskapet kommer in.
          </note>
          <note xml:id="i-88a01afb709ee44f-0">
            Som observatör kommer Sverige att få en mycket god uppfattning
            om vad Schengensamarbetet innebär eller - om vi ser framåt - vad
            den fria rörligheten inom EU kommer att innebära, utan att vi
            tar på oss de förpliktelser som ett fullt medlemskap skulle innebära.
          </note>
          <note xml:id="i-a97025a77c7ed127-0">
            När vi sedan skall ta definitiv ställning till frågan om medlemskap
            är det för mig ganska självklart att det är bättre att komma in
            i samarbetet i ett tidigt skede, då det fortfarande finns möjligheter
            att påverka inriktningen och utvecklingen av samarbetet. Sverige
            har också värdefulla erfarenheter att bidra med genom vårt fleråriga
            nordiska polis- och tullsamarbete på narkotikabekämpningsområdet.
            Tack vare korta besluts- och informationsvägar har det nordiska
            samarbetet utvecklats på ett effektivt men samtidigt informellt
            och obyråkratiskt sätt. Antalet nivåer för informationsöverföringen
            har hållits nere, och i bästa fall räcker det med ett telefonsamtal
            för att klara upp en fråga. Dessa erfarenheter bör Schengenländerna
            rimligtvis ta till sig som ett viktigt bidrag när det gäller att
            motverka onödig byråkratisering länderna emellan.
          </note>
          <note xml:id="i-4fac6ae0f0463b3f-0">
            Det är nu regeringen som har den viktiga uppgiften framför sig
            att i förhandlingarna med Schengenstaterna se till att våra krav
            på en bevarad nordisk passunion och en effektiv brottsbekämpning
            blir tillgodosedda vid en svensk anslutning till Schengensamarbetet.
          </note>
          <note xml:id="i-3ae485787bdc0a53-0">
            Anf. 111 HELENA NILSSON (c)
          </note>
          <note xml:id="i-9144b0e9a607ca6a-0">
            Herr talman! Att vi här i kammaren i dag har diskuterat svenskt
            Schengenmedlemskap innebär ett tillkortakommande för EU, som många
            talare före mig berört. Schengensamarbetet gäller ju inget mer
            och inget mindre än förverkligandet av den fria rörligheten för
            personer. EU har inte, som tidigare påpekats, klarat av att realisera
            sin portalartikel i Romfördraget om den inre marknaden. De fyra
            friheterna inom EU är ju ännu så länge bara tre.
          </note>
          <note xml:id="i-6836f108649dc0dd-0">
            För EU:s medborgare är detta allvarligt, eftersom de fyra friheterna
            är själva symbolen för EU-
          </note>
          <note xml:id="i-cba43350870ac34e-0">
            samarbetet och för den inre marknaden. Som också tidigare påpekats
            ställde vi inför medlemskapsförhandlingarna oss bakom de fyra
            friheternas princip.
          </note>
          <note xml:id="i-c918714ee7e41797-0">
            För oss i Centerpartiet är den ökade möjligheten att röra sig
            över gränserna en mycket viktig möjlighet och en positiv effekt
            av det internationella samarbetet.
          </note>
          <note xml:id="i-2fd49adc063de6ed-0">
            Man får en möjlighet att resa och att skaffa sig nya erfarenheter
            från andra länder och kulturer.
          </note>
          <note xml:id="i-83f705d6b2adc169-0">
            Redan 1991, då vi antog vårt första Europaprogram, framhöll vi
            att "om de återstående hindren för ett fritt resande mellan de
            europeiska länderna kan undanröjas är det en stor framgång. Målet
            måste vara ett Europa utan visum och med full passfrihet".
          </note>
          <note xml:id="i-ac10646cf2df4304-0">
            Jag lever i förhoppningen om en fredligare och ärligare värld
            där nationsgränser får minskad betydelse.
          </note>
          <note xml:id="i-65a3ebf47eedbc9a-0">
            Då är också Schengens hårda yttre gräns överspelad.
          </note>
          <note xml:id="i-fa7071b51a564d53-0">
            Målet måste vara att även det utvidgade EU förmår samlas runt
            en fri rörlighet också för personer. I enlighet med Schengenkonventionen
            kan då
          </note>
          <note xml:id="i-8d33ef4b24b32a65-0">
            "särlösningen Schengen" avskaffas.
          </note>
          <note xml:id="i-f3aed43f8d88622a-0">
            Marianne Samuelsson ställde en mycket berättigad fråga: Vad svarar
            vi inför den förtvivlade mamma som har ett barn som använder narkotika?
            Jag tycker att det är besvärligare att inför den förtvivlade mamman
            förklara varför så många i EU-parlamentet är för en legalisering
            av narkotika, däribland några av de gröna partierna, än att ansöka
            om ett Schengensamarbete. När det gäller de problemställningar
            som man kan se inom Schengensamarbetet kan det inte nog understrykas
            som har sagts också här i talarstolen, nämligen att det är viktigt
            att de kompensatoriska åtgärder som behövs för att bl.a. komma
            till rätta med narkotikasmuggling förs fram i förhandlingarna.
            Det är lättare att förklara att vi aktivt jobbar för det inom
          </note>
          <note xml:id="i-9286490e47fd0153-0">
            Schengensamarbetet än det ligger nära att få EU-
          </note>
          <note xml:id="i-dcbea80d45fdaaf9-0">
            parlamentet att uttala sig för en legalisering av narkotikan.
          </note>
          <note xml:id="i-4f4483feb285d1f8-0">
            Jag har för Centerpartiets del ifrågasatt regeringens hantering
            av Schengensamarbetet här. Mats Hellström har berört det i sitt
            svar. Som EU-
          </note>
          <note xml:id="i-adf2bebd88b01ea8-0">
            nämndsledamot kändes det för mig som att Schengeninformationen
            i fredags var inkastad i efterhand. Den här debatten har tagits
            på Vänsterpartiets initiativ. Det är det som jag har kritiserat.
            Men det innebär inte att vi avvisar en ansökan om observatörsskap
            med sikte på medlemskap.
          </note>
          <note xml:id="i-bc5bcb075561b92e-0">
            Jag tycker att det är mycket värdefullt att regeringen genom
            statsrådet Mats Hellström här har redogjort för hur den fortsatta
            hanteringen med riksdagen skall ske under förhandlingarnas gång.
            Det tycker jag känns tryggt för framtiden.
          </note>
          <note xml:id="i-9f2ef7207296421b-0">
            Anf. 112 BO KÖNBERG (fp)
          </note>
          <note xml:id="i-a40defea75503c6e-0">
            Herr talman! EU är, eller borde vara, till för att lösa i första
            hand gränsöverskridande problem. Vi har kunnat konstatera att
            vi ännu inte har kunnat klara av en så, som det kan tyckas, enkel
            sak som att ordna den fria rörligheten inom EU. Vi får alltså
            ta till de möjligheter som står till buds för oss i frågan om
            det s.k.
          </note>
          <note xml:id="i-649ae86f28672334-0">
            Schengenavtalet och Schengenkonventionen.
          </note>
          <note xml:id="i-295128492405b20d-0">
            Jag skulle vilja ägna mig åt att med några ord kommentera de
            invändningar som Vänsterpartiet och
          </note>
          <note xml:id="i-97cbac8b8821385b-0">
            Miljöpartiet tidigare och också i dagens debatt framfört. Jag
            tycker nämligen att det på många sätt är litet motstridiga budskap
            som serveras oss och det svenska folket från dessa två partier.
          </note>
          <note xml:id="i-df54d576b075f13b-0">
            Det tycks vara självklart att det är bra med passfrihet inom
            Sverige - det var inte självklart för 100 år sedan. Det är även
            självklart att vi skall ha en nordisk passfrihet. Den hyllas också
            från Vänsterpartiets och
          </note>
          <note xml:id="i-8903f770ddf6bb99-0">
            Miljöpartiets sida. Men om man vill gå vidare och få passfrihet
            med ytterligare några länder i Europa är det tydligen mycket dåligt.
          </note>
          <note xml:id="i-233b5b5df2558462-0">
            Det är utmärkt, tycker förstås nämnda två partier och alla andra
            i vårt land, att brottslighet bekämpas.
          </note>
          <note xml:id="i-2188dc1a47194fa5-0">
            Det är också utmärkt att narkotikahandel, narkotikasmuggling
            och narkotikaanvändning bekämpas.
          </note>
          <note xml:id="i-26693396d4eb3b4e-0">
            Men om man skall samarbeta inom Europa för att få en effektivare
            bekämpning av gränsöverskridande brottslighet och narkotika är
            det tydligen någonting som är dåligt.
          </note>
          <note xml:id="i-ee21fda5ca5353cc-0">
            Man är med rätta, tycker jag, från dessa två partiers sida bekymrad
            över risken för att vi i Europa hanterar flyktingar på ett sådant
            sätt att de skickas emellan de olika länderna enligt den s.k.
            Svarte Petterprincipen. Man förefaller vara negativ till och mot
          </note>
          <note xml:id="i-29dd9220887d03f7-0">
            Dublinkonventionen, som bl.a. har vissa förutsättningar att minska
            Svarte Petter-effekten. Man kan också titta på en hel del invändningar.
            De verkar mera vara uppradade för att motivera en redan intagen
            ståndpunkt i stället för att vara en analysmetod för att komma
            fram till en ståndpunkt.
          </note>
          <note xml:id="i-5e830556240bb77f-0">
            Sedan kommer jag till den mycket centrala frågan om flyktingpolitiken.
            Bl.a. Marianne Samuelsson nämnde det faktum att det för några
            år sedan i denna riksdag fanns en enighet bland Miljöpartiet,
            Folkpartiet och Vänsterpartiet om att flera försämringar genomfördes
            i den svenska flyktingpolitiken 1989. Så är det. Jag nämnde redan
            i mitt inledningsanförande att vi var mot bl.a. den ändring som
            har att göra med att flygbolag t.ex. tilldelas uppgiften att på
            något vis vara en asylkontroll i stället för att vi själva tar
            hand om det. Jag markerade också i mitt inledningsanförande att
            jag har samma uppfattning som tidigare på den punkten.
          </note>
          <note xml:id="i-12c373f2de739b03-0">
            Jag konstaterade även att det, tyvärr, fortfarande finns en mycket
            bred majoritet i denna riksdag, om jag förstått detta rätt, bestående
            av socialdemokrater, moderater, centerpartister och möjligen några
            fler som vill ha den tingens ordning som finns i den nuvarande
            utlänningslagstiftningen på den punkten. Jag konstaterade också
            att såvitt vi kunde förstå innebär de regler som finns i Schengensammanhang
            ingen materiell förändring på den här punkten.
          </note>
          <note xml:id="i-ee53bdefe857665d-0">
            Vi tycker förstås att det är tråkigt att vi i Folkpartiet inte
            hela vägen, och ibland inte alls, kan påverka den svenska politiken.
            Inte heller kan vi påverka den europeiska politiken fullt ut.
            Vi måste i varje sammanhang fundera över vilka regler som skulle
            kunna vara de bästa möjliga.
          </note>
          <note xml:id="i-3a2f0116e5a96ab5-0">
            En slutsats som jag tycker kan dras av händelseutvecklingen i
            Europa under 90-talet - då vi ju haft den största flyktingkatastrofen
            sedan andra världskriget -
          </note>
          <note xml:id="i-a72bda8a77952d7e-0">
            är att utan ett vettigt samarbete mellan länderna kommer det
            gång på gång bli så att vissa länder får ta på sig en mycket stor
            del av ansvaret, medan andra smiter undan. I klartext har ju Kroatien,
            Tyskland,
          </note>
          <note xml:id="i-dcbf6c6139a0a26d-0">
            Sverige och Danmark fått ta på sig en mycket stor del av ansvaret
            när det gäller att klara flyktingarna från framför allt Jugoslavien,
            medan andra länder har smitit undan. Den problematiken tycker
            jag att man bl.a. i Miljöpartiet också borde vara beredd att diskutera.
          </note>
          <note xml:id="i-9b3647f6ef408f74-0">
            Till sist, herr talman, har jag en fråga till Vänsterpartiet
            och Miljöpartiet. Företrädare för dessa partier finns ju på talarlistan
            direkt efter mig. Jag är nämligen litet nyfiken på ert alternativ
            till dagens föreslagna ansökan i ett läge där både Danmark och
            Finland har ansökt. Är alternativet att få passkontroll i Öresund
            och Torne älv, eller är det någonting annat?
          </note>
          <note xml:id="i-0db4e1b5829b15ac-0">
            Anf. 113 KENNETH KVIST (v)
          </note>
          <note xml:id="i-7b29db56b8211cde-0">
            Herr talman! Utrikeshandelsministern försöker göra gällande att
            det är dålig logik i vår ståndpunkt när vi anklagar Schengen för
            att utåt innebära en starkare mur kring några länder i Europa
            och för att inåt innebära ett såll. Men logiken är nog inte så
            dålig.
          </note>
          <note xml:id="i-b3daacbbb8ae28be-0">
            Snarare är det nog Schengenavtalet som har en dålig logik. Det
            sägs ju att utåt skall man använda gränskontroller för att bekämpa
            brottslighet, men inåt
          </note>
          <note xml:id="i-3e3ebcb11461d51d-0">
            - när det gäller den brottslighet som trots allt finns inom Europa
            - är gränskontroller ingenting som det är bra att bekämpa.
          </note>
          <note xml:id="i-ce3bd9759f7fc553-0">
            Blir inflödet av narkotika mindre därför att vi kanske måste
            införa gränskontroll mot Norge eller USA
          </note>
          <note xml:id="i-ec7d34f758c46616-0">
            men avskaffa den mot knarkliberala länder som
          </note>
          <note xml:id="i-45486532c887b8a8-0">
            Tyskland och Nederländerna? Det är ju vad det gäller.
          </note>
          <note xml:id="i-c046fe842a949df3-0">
            Samarbetet inom polisväsendet behövs för att bekämpa den ekonomiska
            brottsligheten, men det är fortfarande outvecklat. Erfarenheterna
            har också lett till att Schengenländer mycket snart efter det
            att avtalet skulle träda i kraft faktiskt har återinfört gränskontroller
            på det sätt som Michael Stjernström redogjorde för. Å ena sidan
            har man alltså ett ofullständigt arbete.
          </note>
          <note xml:id="i-f8af22b56da3087f-0">
            Å andra sidan avskaffar man gränskontrollerna, vilket leder till
            förhållanden som man snart inser är ohållbara.
          </note>
          <note xml:id="i-4446558841035091-0">
            Det är likadant när det gäller samarbetet på flyktingpolitikens
            område. Det går i riktningen att det blir mer och mer restriktivt,
            Bo Könberg, och det blir mindre och mindre solidariskt, vilket
            är det allvarliga.
          </note>
          <note xml:id="i-387e3b46bce39651-0">
            Även den svenska flyktingpolitiken genomgår faktiskt en sådan
            utveckling.
          </note>
          <note xml:id="i-5ef4f6e83bb57370-0">
            Sedan görs det gällande här att Schengen skulle innebära passfrihet
            och befrielse från skyldighet att föra med sig resedokument. Det
            stämmer ju inte med vad som står i själva avtalstexten.
          </note>
          <note xml:id="i-9dba57ddd39ba057-0">
            I artikel 2, punkt 3 står det: Avskaffande av personkontroller
            vid inre gränser inverkar inte på bestämmelserna i artikel 22
            och inte heller på skyldighet att inneha, medföra och visa upp
            i avtalspartens lag föreskrivna handlingar eller dokument.
          </note>
          <note xml:id="i-086dfae72f629725-0">
            Om man går vidare till denna artikel 22 talas det där om att
            man enligt de villkor som gäller hos varje avtalspart måste utländsk
            medborgare anmäla sig hos vederbörande myndighet hos den avtalspart
            på vilket område han beträder. Utländsk medborgare som är bosatt
            inom något av avtalspartsterritorierna är underkastad den anmälningsplikt
            som avses i punkt 1.
          </note>
          <note xml:id="i-b1825ec4a8b8b44e-0">
            Detta är faktiskt någonting annat än den passfrihet som vi har
            mellan de nordiska länderna. Jag tror inte att vi skall försköna
            villkoren och blanda ihop korten i den här debatten.
          </note>
          <note xml:id="i-4083e4e2f4d3fe60-0">
            Anf. 114 MARIANNE
          </note>
          <note xml:id="i-6417571aee79af5a-1">
            SAMUELSSON (mp)
          </note>
          <note xml:id="i-4890d954d153f9f1-0">
            Herr talman! Vad vi nu håller på med är inget annat än skendemokrati.
          </note>
          <note xml:id="i-8229e9904e13e6fc-0">
            Mats Hellström har här i talarstolen beskrivit hur väl den här
            frågan är beredd av oss som sitter i riksdagen.
          </note>
          <note xml:id="i-be51eb86caf2bd7c-0">
            Först var jag på Nordiska rådet. Där höll den svenske statsministern
            tillsammans med de övriga nordiska statsministrarna en presskonferens,
            där man talade om att man skulle värna den nordiska passfriheten
            genom att med Schengenländerna diskutera hur frågan skulle behandlas.
            Man hade då nämligen från dansk sida sagt att man var villig att
            ansluta sig till
          </note>
          <note xml:id="i-24f4b014feb147e3-0">
            Schengenavtalet.
          </note>
          <note xml:id="i-5d6f918e53880ed8-0">
            Mats Hellström säger att frågan varit upp i Utrikesnämnden. Ja,
            det har den varit. Men där sitter jag med som representant för
            ett av de svenska partierna men har inte rätt att yttra mig, därför
            att jag bara är suppleant. Jag kan inte tala om vad mitt parti
            tycker i
          </note>
          <note xml:id="i-f6ddbeaee0ef6141-0">
            Utrikesnämnden, och Mats Hellström talar om demokrati och möjligheten
            att delta i debatten.
          </note>
          <note xml:id="i-e18004de21f548ea-0">
            I EU-nämnden har frågan varit uppe två gånger.
          </note>
          <note xml:id="i-f2c42b4dd947f7d7-0">
            Vad gör EU-nämnden? Är det någon sorts allmän diskussionsklubb
            utan rösträtt eller möjlighet att över huvud taget påverka regeringen
            i det här fallet?
          </note>
          <note xml:id="i-33406424eef161af-0">
            Till sist skulle vi nu få denna fantastiska möjlighet att här
            i kammaren debattera frågan. Men vad resulterar det i? Kan jag
            t.ex. yrka avslag? Kan vi kalla in kammarens ledamöter att rösta
            om detta? Nej, inte alls. Frågan är inte beredd i laga ordning,
            och därför kan vi förmodligen inte rösta om den, om jag inte har
            missuppfattat reglerna. Men jag tar gärna en sådan omröstning,
            så att alla ledamöter får klargöra hur de ser på Schengenavtalet.
          </note>
          <note xml:id="i-1fff6f4821fe9c62-0">
            Jag undrar om de som deltar här i debatten ens har läst Schengenavtalet,
            för man talar fortfarande om fri rörlighet för människor. Detta
            innebär inte Schengenavtalet. Det är en väsentlig skillnad, Helena
            Nilsson.
          </note>
          <note xml:id="i-1826621c675b81f1-0">
            Jag blir faktiskt upprörd när hon jämför detta med
          </note>
          <note xml:id="i-70f510accb4d6797-0">
            EU:s fyra friheter, därför att det är något helt annat.
          </note>
          <note xml:id="i-890d1a4dc7adaf1e-0">
            Avtalet innebär bl.a. en helt annan syn på narkotikabekämpningen
            än den vi har i Sverige.
          </note>
          <note xml:id="i-c88d0b22e9e673b2-0">
            I kap. 6 om narkotika skriver man: Avtalsparterna förbinder sig,
            vad gäller direkt eller indirekt försäljning av narkotika och
            varje slag av narkotiska läkemedel, även cannabis, samt innehav
            av sådana preparat och ämnen för försäljning eller exportändamål,
            att i enlighet med Förenta Nationernas gällande konventioner vidtaga
            alla erforderliga åtgärder för förebyggande och bekämpning av
            olaga handel med narkotika och narkotiska läkemedel.
          </note>
          <note xml:id="i-b72631d8ccb48927-0">
            Det står inte någonting om innehav av narkotika.
          </note>
          <note xml:id="i-ef28c2fb2bb5edee-0">
            Den lyckade svenska narkotikabekämpningen beror ju på att vi
            inte accepterar innehav av narkotika, som är olagligt. Det innebär
            att många av våra ungdomar faktiskt av rädsla för att åka fast
            avstår från att ta den där första silen som gör det så lätt att
            falla in i beroende av narkotika.
          </note>
          <note xml:id="i-f87a9f53878e2c07-0">
            Jag tycker att det är fruktansvärt att göra en jämförelse med
            fri rörlighet för människor. Inom EU har man en helt annan syn
            på narkotika. Jag tycker att ni måste ta ert ansvar.
          </note>
          <note xml:id="i-a62691b93615d80a-0">
            Vi har haft särskilda debatter om våldet i denna kammare och
            har på alla vis försökt att belysa det som händer i samhället
            i dag. Sedan går ni med öppna ögon rakt in i eländet.
          </note>
          <note xml:id="i-d917c43c6329f367-0">
            Jag vill på alla sätt protestera. Jag undrar om regeringen verkligen
            har tänkt igenom det här.
          </note>
          <note xml:id="i-09373fd684ce12e6-0">
            Det låter så fint med alla avtal, och ni talar om alla möjliga
            paragrafer och texter. Men ni måste ju se konsekvenserna gentemot
            de människor som berörs av detta. Att en riksdag som inte ens
            har fått bereda ärendet skall säga ja tack till vad regeringen
            gör, tycker jag är skendemokrati. Jag protesterar med hela min
            själ emot detta.
          </note>
          <note xml:id="i-41964ca2484d111b-0">
            (Applåder)
          </note>
          <note xml:id="i-3f8135d597cb73a1-0">
            Anf. 115 MICHAEL
          </note>
          <note xml:id="i-8963cc2ed0f23fa2-1">
            STJERNSTRÖM (kds)
          </note>
          <note xml:id="i-2689982b534ef8ad-0">
            Herr talman! Jag fick icke svar på frågan om regeringen har noterat
            att Tyskland stärker gränskontrollen mot bl.a. Holland och om
            man i så fall har dragit några slutsatser av detta. Men statsrådet
            har ju fortfarande chans att svara på frågan.
          </note>
          <note xml:id="i-a1a8d3c742443538-0">
            Miljöpartiet använder uttrycket stickprovskontroller, som är
            ett mycket oprecist begrepp.
          </note>
          <note xml:id="i-c800ae7d26c0c114-0">
            Sedan årsskiftet krävs vid inre gräns någon form av misstanke
            för att tullen skall få stoppa en resenär.
          </note>
          <note xml:id="i-6493e9d4e0cc5462-0">
            En sådan misstanke baseras på tulltjänstemännens erfarenheter,
            s.k. riskprofiler och underrättelser. De områden som omfattas
            är bl.a. narkotika, dopningpreparat, hundar och katter samt sprit
            och tobak. Misstanken uttrycks som "anledning anta". Tullen får
            inte genomföra slumpmässiga kontroller utan enbart selektiva,
            dvs. ett urval.
          </note>
          <note xml:id="i-8cbd4471af311186-0">
            Men det är värt att påpeka att ca 85 % av tullbeslagen även tidigare
            gjordes med tulltjänstemännens erfarenhet och med någon form av
            misstanke som grund, jämfört med 15 % som resultat av tips, spaning
            och underrättelse. Det är således oegentligt att tala om stickprovskontroller
            när urvalet görs på grundval av erfarenhet, vilket i praktiken
            skedde även tidigare.
          </note>
          <note xml:id="i-e68caa7e0189ead8-0">
            Det är mycket viktigt att tullen får resurser att bygga upp en
            förbättrad underrättelse för att få en s.k.
          </note>
          <note xml:id="i-c239844add3713b9-0">
            misstanke. Det handlar t.ex. om en satsning på ett ökat antal
            sambandsmän i utlandet och ett förbättrat samarbete mellan berörda
            myndigheter, bl.a. tull, polis, kustbevakning och luftfartsverk.
          </note>
          <note xml:id="i-2018b221881fa429-0">
            Vidare saknar tullen i dag möjlighet att ta del av bl.a. flygbolagens
            passagerarlistor. För att kunna bedriva en effektiv spaning mot
            försök att smuggla narkotika m.m. bör övervägas en lagändring
            i syfte att tillskapa en skyldighet för flygbolag och rederier
            att tillställa tullmyndigheterna sina passagerarlistor.
          </note>
          <note xml:id="i-c44c1302aeb802cc-0">
            Miljöpartiets och Socialdemokraternas politik innebär kraftiga
            neddragningar på tullen och att samarbetet inom den tredje pelaren
            inte fördjupas. Denna politik motverkar möjligheterna för tullen
            att agera mot bl.a. narkotikabrottsligheten.
          </note>
          <note xml:id="i-30e7eff573f5b0e1-0">
            Vidare ingår Miljöpartiet i den mest drogliberala partigruppen
            i Europaparlamentet. En röst på Miljöpartiet stärker därmed de
            drogliberala krafterna. Det är långt mellan ord och handling i
            Miljöpartiets politik.
          </note>
          <note xml:id="i-a4d6d8be619907f8-0">
            Det skulle också vara intressant att höra om
          </note>
          <note xml:id="i-e79c85bf98107a0f-0">
            Vänsterpartiet vill fördjupa samarbetet inom den tredje pelaren
            eller om ni också är inne på Miljöpartiets linje.
          </note>
          <note xml:id="i-76b071b358e100aa-0">
            Nästan varje dag kommer nu larmrapporter om att narkotikamissbruket
            ökar framför allt i sydvästra
          </note>
          <note xml:id="i-724de2ad5966f43a-0">
            Sverige. I går uttalade sig Bengt Widlund, chef för
          </note>
          <note xml:id="i-722d32110a286ab3-0">
            Rikskriminalens underrättelseenhet. Han sade:
          </note>
          <note xml:id="i-043337cc0fc4fdff-0">
            "Risken är stor att priserna dumpas och missbrukarna blir fler.
            Amfetamin är inte längre en tung drog som injiceras. Fler och
            fler blandar ut knarket i juice och drinkar".
          </note>
          <note xml:id="i-311f739ca6ed3dc4-0">
            Beträffande priset på narkotika har det kommit alarmerande uppgifter
            från Åklagarmyndigheten i
          </note>
          <note xml:id="i-02e1c35b9b8c7753-0">
            Malmö om att narkotikamarknaden där i stort sett är mättad. För
            ett år sedan kostade amfetamin 200-300
          </note>
          <note xml:id="i-32f166c48a737789-0">
            kr per gram. I dag kostar samma mängd ca 70 kr. Ett sjunkande
            pris tyder på en ökad tillgång på narkotika.
          </note>
          <note xml:id="i-258bc14579e2a1d5-0">
            Bl.a. har man i Landskrona kunnat konstatera en kraftig ökning
            av rökheroinet, främst bland ungdomar, och detta är en ny företeelse.
            En viktig uppgift för samhället är att kartlägga prisbilden och
            tillgången på narkotika i Sverige som helhet.
          </note>
          <note xml:id="i-9b3b084cb0d04471-0">
            Vad som nu krävs är att larmrapporterna leder till en konkret
            uppföljning och konkreta åtgärder - inte bara fler ord.
          </note>
          <note xml:id="i-b789e0e15b9aeb91-0">
            Det måste ske en skyndsam utvärdering av besparingarnas effekt
            för kontrollverksamheten när det gäller bl.a. narkotika. Jag uppmanar
            regeringen att vidta åtgärder för att utvärderingen blir genomförd.
          </note>
          <note xml:id="i-bca8c0b0c68291f2-0">
            Regeringen, socialdemokraterna och Miljöpartiet i riksdagen får
            ta ansvaret för de kraftiga neddragningarna av Tullverkets verksamhet.
          </note>
          <note xml:id="i-920581a81d217451-0">
            Jag vill gärna höra om statsrådet Mats Hellström är beredd att
            utvärdera vilka effekter som besparingarna på Tullverket har fått
            för kontrollverksamheten när det gäller bl.a. narkotika och hur
            statsrådet ser på ungdomars förändrade drogvanor.
          </note>
          <note xml:id="i-180721921cbae5dd-0">
            Anf. 116 Statsrådet MATS
          </note>
          <note xml:id="i-3edb449ad013dd0c-2">
            HELLSTRÖM (s)
          </note>
          <note xml:id="i-108bed6338081786-0">
            Herr talman! Jag antar att Marianne Samuelssons utbrott här nyligen
            är ett exempel på Miljöpartiets dåliga samvete i den här frågan.
            Marianne Samuelsson sade att man inte behövde bry sig om nämnden.
          </note>
          <note xml:id="i-9e8115493c314601-0">
            Men Birger Schlaug har kritiserat att EU-nämnden inte skulle
            ha fått möjlighet att diskutera Schengensamarbetet. Det gör mig
            för min del litet upprörd. Det har visat sig att Birger Schlaug
            över huvud taget inte var närvarande vid de två tillfällen när
            EU-nämnden i våras diskuterade Schengensamarbetet då regeringen
            internt beredde frågan. Det som Marianne Samuelsson tyckte var
            oviktigt, tyckte tydligen Birger Schlaug var viktigt. Det är bara
            det att han inte var där vid något av dessa tillfällen.
          </note>
          <note xml:id="i-445f65cda0a3bf94-0">
            Jag anser att EU-nämndens arbete är viktigt. Och,
          </note>
          <note xml:id="i-f59b4b034c633c43-0">
            Marianne Samuelsson, det finns en grundläggande ordning mellan
            regering och riksdag. Riksdagen har avgörandet i sin hand, och
            det avgörandet kan komma om ett år, kanske något senare, kanske
            något tidigare.
          </note>
          <note xml:id="i-27e3e8a35aae6d95-0">
            Sannolikt kommer dessa förhandlingar att ta lång tid.
          </note>
          <note xml:id="i-a49c61cb751a0e02-0">
            Hela den beredning som Marianne Samuelsson kräver skulle ha skett
            före dess att förhandlingen börjar skall ju ske i riksdagens alla
            utskott. De skall ta ställning i dessa mycket viktiga frågor,
            bedöma om de kompensatoriska åtgärderna är tillräckliga och sedan
            gå till beslut, och detta efter en beredning som skall ske i grundlagsenlig
            ordning. Marianne Samuelsson, man får ändå ha respekt för den
            ordning som enligt grundlagen gäller mellan regering och riksdag.
            Innan förhandlingen talar regeringen med EU-nämnden och med Utrikesnämnden.
            Förhandlingen har ännu inte börjat. Regeringens beslut om att
            gå till förhandlingar är ännu inte fattat. Dessa förhandlingar
            kommer troligtvis att ta ganska lång tid. Riksdagens utskott liksom
            EU-nämnden kommer förstås att bli kraftigt indragna i den beredningen.
            De har självfallet ansvaret att fatta besluten. Så detta är en
            diskussion som förs i förväg, inte ett beslut i efterhand, Marianne
          </note>
          <note xml:id="i-94e5867f9cec3ba7-0">
            Samuelsson.
          </note>
          <note xml:id="i-79d32a318f2fa146-0">
            Däremot har vi alla att utgå ifrån de beslut som riksdagen tidigare
            har fattat. Jag vill upprepa att riksdagen har fattat ett längre
            gående beslut än det som vi i dag talar om. Riksdagen har med
            mycket stor majoritet tillstyrkt en större frihet för personers
            rörlighet i hela EU-området i samband med att vårt medlemskapsfördrag
            med EU beslutades.
          </note>
          <note xml:id="i-897f99b00c6d0e2d-0">
            När det gäller både Miljöpartiet och Vänsterpartiet för man nu
            någon sorts debatt om debatten av det enkla skälet att man inte
            vill upp till bevis. Hur är det,
          </note>
          <note xml:id="i-1b125b2a1425fcb1-0">
            Kenneth Kvist och Marianne Samuelsson? Var står ni när det gäller
            den nordiska passfriheten? Det är den frågan som nu för oss är
            utomordentligt viktig och som vi har att ta ställning till i dessa
            förhandlingar.
          </note>
          <note xml:id="i-e34f8bcd1e33fc7f-0">
            Hur skall vi klara den nordiska passfriheten? Är ni beredda att
            ge upp den inför risken - som ni hävdar -
          </note>
          <note xml:id="i-6bd1c274be3c9675-0">
            att det skulle komma in så mycket mera knark i landet? Tullens
            bevakning av varor och varusmuggling har icke med Schengen att
            göra. Schengen möjliggör däremot ökade möjligheter att kontrollera
            och bevaka personer som har med sig knark. Det ligger i Schengensamarbetet,
            och om det är tillräckligt för oss kommer riksdagens ledamöter
            och utskott att få bedöma.
          </note>
          <note xml:id="i-463973b888b16956-0">
            Som svar till Gun Hellsvik kan jag också säga att när det gäller
            den mycket viktiga frågan om samordning har då den inre gränskontroll-utredningen
            sett på dessa befogenheter. Frågan bereds nu och blir självfallet
            en viktig punkt som kommer upp i samband med den förhandling som
            vi hoppas kunna komma i gång nu under sommaren.
          </note>
          <note xml:id="i-a42c606ae80ed20c-0">
            Asylpolitiken har också berörts. Den är viktig. Det är inte så
            att asylrätten inskränks. Huvudsyftet är att det är första asyllandsprincipen
            som skall gälla. Flyktingar skall icke bollas mellan länder. Det
            är Sverige som skall besluta enligt svenska bestämmelser om ifall
            asyl skall beviljas.
          </note>
          <note xml:id="i-8d9de263f4ffe89d-0">
            Anf. 117 GUN HELLSVIK (m)
          </note>
          <note xml:id="i-ef4687265f929d87-0">
            Herr talman! Jag vill ändå vidhålla min uppmaning till statsrådet
            att regeringen skall initiera en försöksverksamhet. Skälet till
            detta är att jag blir litet orolig när jag ser till historien.
            Saker tar gärna för lång tid. Vi har sett hur länge socialdemokraterna
            drog på ansökan om ett medlemskap i EU. Vi såg bara för några
            månader sedan att det fanns antydningar om att man skulle dra
            på ansökan om observatörsskap i Schengensamarbetet. För var dag
            som går blir det allt svårare när det verkligen blir dags att
            ha en effektiv kontroll. Den effektiva kontrollen är av grundläggande
            betydelse.
          </note>
          <note xml:id="i-b127db3ae610642b-0">
            Här vill jag anknyta till det som Bo Könberg sade.
          </note>
          <note xml:id="i-2f42be3d0d9ea097-0">
            Bo Könberg nämnde några exempel på motsägelsefullheten i Kenneth
            Kvists och Marianne Samuelssons anföranden. Jag vill påstå att
            det finns en annan viktig motsägelse som i och för sig inte nämndes
            av dessa två företrädare för Vänster- respektive Miljöpartiet.
          </note>
          <note xml:id="i-8789d7c728de98d9-0">
            När man å ena sidan talar om problemet att angripa knarket måste
            man fråga sig hur i all världen dessa partier har kunnat acceptera
            de mycket stora besparingar som nu drabbar bl.a. polisen - även
            polisen är av betydelse i sammanhanget.
          </note>
          <note xml:id="i-497a7f4b5d550382-0">
            Slutligen vill jag bara ta upp ett frågesvar. Alla vet att Per
            Gahrton ställde en fråga till kommissionen om rätten till slumpmässiga
            kontroller. Vi har då genom medierna fått reda på att vi inte
            får lov att ha några sådana. Men jag skaffade svaret från kommissionen
            i skrift. Där uttalas beröm för att vi vill utöva ordentliga kontroller.
            Det sägs sedan att gränsen går vid godtyckliga, rent slumpvisa
            kontroller som därutöver kan betraktas som obefogade och oproportionerligt
            ingripande. Det är vad som sades från kommissionen, inte att slumpmässiga
            kontroller inte får förekomma.
          </note>
          <note xml:id="i-520fed70a62f63b8-0">
            Anf. 118 HELENA NILSSON (c)
          </note>
          <note xml:id="i-141b876faf8075d1-0">
            Herr talman! Jag vill återkomma till några områden där Centerpartiet
            kräver en allsidig belysning under en förhandlingsprocess för
            att svenska folket och riksdagens ledamöter skall kunna ta ställning
            till förhandlingsresultatet. Jag tycker också att dagens debatt
            visar att det råder en stor samstämmighet om att det är viktigt
            att Sverige i förhandlingarna betonar vikten av att få behålla
            den nordiska passunionen. Det är också viktigt att i förhandlingar
            följa utformningen av de kompensatoriska åtgärderna för att man
            skall kunna bekämpa narkotikasmuggling och brottslighet som har
            med personer att göra. Vidare är det viktigt att man kan bedriva
            en självständig flykting- och asylpolitik. Vi har här fått höra
            hur regeringen ser på en förankringsprocess med riksdagen under
            förhandlingens gång.
          </note>
          <note xml:id="i-9613cc462ac86dab-0">
            Och det tycker jag känns betryggande inför framtiden, eftersom
            vi vet att de frågor som berörs inom
          </note>
          <note xml:id="i-9b60d59787e9cfe4-0">
            Schengensamarbetet känns angelägna för svenska folket. Debatten
            om medborgarnas Europa är ju livlig just nu, och målet är att
            vi skall kunna ha en fri rörlighet för personer inom EU.
          </note>
          <note xml:id="i-eb0f29e5d86cec95-0">
            Anf. 119 BO KÖNBERG (fp)
          </note>
          <note xml:id="i-1aa92732ae7f57b4-0">
            Herr talman! En debatt bör vara till för att man skall debattera,
            dvs. att man utbyter tankar och åsikter och jämför varandras ståndpunkter.
          </note>
          <note xml:id="i-f7ef72f5724b5be1-0">
            Kenneth Kvist nämnde i samband med flyktingpolitiken att det
            finns en utveckling i Europa till att flyktingpolitiken blir alltmer
            restriktiv, och att detta även gäller Sverige. Jag ger honom rätt
            på båda punkterna. Detta är en beklaglig utveckling, och den sker
            oavsett Schengenavtalet.
          </note>
          <note xml:id="i-a7f6819fde4dbce9-0">
            Frågan är närmast hur vi skall bära oss åt i denna värld för
            att få en bättre behandling av dem som flyr från diktaturer och
            förtryck på olika håll i världen. Jag har ännu inte förstått vilken
            slutsats som Kenneth
          </note>
          <note xml:id="i-ff4d1ac45644a11f-0">
            Kvist drar av sin fråga.
          </note>
          <note xml:id="i-2533310aef824e23-0">
            I och med Schengenavtalet bestämmer vi själva hur vi skall hantera
            det hela. Dublinkonventionen kommer i bästa fall att se till att
            Svarte Petterproblematiken minskar. Rimligtvis borde Kenneth
          </note>
          <note xml:id="i-1d73962d6d017cb9-0">
            Kvists slutsats egentligen vara densamma som min, nämligen att
            vi på sikt borde få en gemensam asylpolitik i Västeuropa för att
            få till stånd en mer human sådan.
          </note>
          <note xml:id="i-8a9d15dd4c96b369-0">
            Sammanfattningsvis är Folkpartiets inställning i frågan att det
            är bra med en fri rörlighet i Europa, att det är viktigt med kompensatoriska
            insatser och att vi på sikt bör få ett mer omfattande europeiskt
            samarbete med en bättre kontroll via domstolen och parlamentet
            än vad man nu kan få.
          </note>
          <note xml:id="i-1c6e1633a6371621-0">
            Herr talman! Den debatt som nu pågår har begärts av Vänsterpartiet.
            Det var bra att den begärdes och det var bra att den blev av,
            men det var synd att den kom så sent eftersom regeringen bestämde
            sig så sent.
          </note>
          <note xml:id="i-96b4c0bfdd0b2667-0">
            Men nu håller vi den här, och det vore bra om jag kunde få svar
            på den fråga jag ställde förut och som
          </note>
          <note xml:id="i-062bc741dd6b7508-0">
            Kenneth Kvist och Marianne Samuelsson under sina respektive 4
            minuter undvek att svara på. Frågan gällde vilka alternativen
            från Vänsterpartiet och Miljöpartiet är i det skede vi nu befinner
            oss, när såväl
          </note>
          <note xml:id="i-b6d83b1b86cc47f8-0">
            Danmark som Finland vill ha ett samarbete med
          </note>
          <note xml:id="i-272f9cb1cf5c39e1-0">
            Schengenländerna. Är det så att Vänsterpartiet och
          </note>
          <note xml:id="i-7c7ede8269dc726b-0">
            Miljöpartiet i sådana fall föredrar passkontroll vid
          </note>
          <note xml:id="i-ac7788dac5449131-0">
            Öresund och vid Torne älv, eller är det inte så?
          </note>
          <note xml:id="i-d26aba85a21b3122-0">
            Anf. 120 KENNETH KVIST (v)
          </note>
          <note xml:id="i-cba51763bedbfa3a-0">
            Herr talman! Vänsterpartiet är naturligtvis för det nordiska
            passamarbetet eller passunionen, Bo Könberg.
          </note>
          <note xml:id="i-e69a53bec6768c3f-0">
            Den fråga som Bo Könberg ställde borde egentligen ställas till
            Danmarks respektive Finlands regeringar. Är de beredda att ge
            upp den nordiska passunionen för att komma med i Schengen eller
            inte? Jag anser, och jag hoppas att förbehåll gjorts på den punkten,
            att det nordiska passamarbetet skall fortsätta.
          </note>
          <note xml:id="i-404da48bf7dff4a7-0">
            När det gäller utvecklingen av det polisiära samarbetet är Vänsterpartiets
            ståndpunkt att i en värld med internationell brottslighet måste
            detta samarbete öka. Men samtidigt är det väldigt viktigt att
            det sker under former som är betryggande för rättssäkerheten.
          </note>
          <note xml:id="i-c4d6ff9687b4b254-0">
            Studerar man de artiklar i Schengenavtalet som gäller Schengen
            Information System med vad detta innebär av registrering av olika
            människor kan man se att praxis och lagstiftning när det gäller
            att registrera människor skiljer sig åt i de olika Schengenländerna.
          </note>
          <note xml:id="i-4ad84be25af4544f-0">
            Det är väldigt oklart - om jag uttrycker mig milt - om detta
            sker under former som är betryggande för rättssäkerheten.
          </note>
          <note xml:id="i-b2ec9f92e6d780fd-0">
            När det gäller en debatt om debatten, Mats Hellström, så har
            jag verkligen inte fört någon sådan. Jag vill ändå notera att
            det är på Vänsterpartiets initiativ som vi för den här debatten,
            liksom första gången saken över huvud taget togs upp i EU-delegationen
            och i EU-nämnden. Det skedde också på Vänsterpartiets initiativ.
          </note>
          <note xml:id="i-ce36a2ce75358188-0">
            Men vi har inte haft anledning att framföra kritik förrän frågorna
            har tagits upp och debatten har anordnats. Information har getts
            när vi har krävt det. Det är bara synd att vi måste kräva information
            och att den inte kommer helt automatiskt.
          </note>
          <note xml:id="i-faba3202f538ff54-0">
            Anf. 121 MARIANNE
          </note>
          <note xml:id="i-6417571aee79af5a-2">
            SAMUELSSON (mp)
          </note>
          <note xml:id="i-7e501e4567f7a443-0">
            Herr talman! Först vill jag bara upplysa Michael
          </note>
          <note xml:id="i-65e0707b2c2e112b-0">
            Stjernström om att vi faktiskt räddade 250 tjänster vid tullen
            just för narkotikakontroll. Vi kunde finansiera det, vilket inga
            andra partier klarade av att göra. Med
          </note>
          <note xml:id="i-dd511f259c50dce8-0">
            EU-avtalet skulle det göras vissa förändringar för handelns del,
            och det innebär att kanske inte alla vid tullen behöver vara kvar
            i samma utsträckning - alla sköter inte narkotikakontrollen.
          </note>
          <note xml:id="i-b8ff474c768dc452-0">
            Jag vill också säga till Michael Stjernström att jag vet att
            det finns narkotikaliberala i den gröna gruppen, men det finns
            det också inom kristdemokraterna, framför allt i de kristdemokratiska
            ungdomsgrupperna. Tyvärr finns de i alla partier i Europa. Men
            vi kan ändå vara ganska stolta över att vi i Sverige ännu inte
            har några sådana narkotikaliberala strömningar i något parti.
            Det skall vi se till att ta vara på, och vi skall kämpa tillsammans
            för att få ordning på det här.
          </note>
          <note xml:id="i-cf198a5d3390e3a8-0">
            För Mats Hellström vill jag berätta, om det inte noterades, att
            Birger Schlaug var på EU-nämnden i fredags. Det var anledningen
            till att han inte kunde ta emot interpellationssvar i kammaren
            - han tjänstgjorde just i EU-nämnden. Vid tidigare tillfällen
            har Gudrun Lindvall varit med när informationen har getts.
          </note>
          <note xml:id="i-de965efa97e79dc0-0">
            Det har dock inte lett till någon stor demokratisk förankringsprocess,
            som det nu låter som att det har varit.
          </note>
          <note xml:id="i-9b4ad9d0f73a62c2-0">
            När det gäller stickproverna och kontrollerna vid gränserna har
            det skett en enorm förändring. De som kommer med bil behöver alltså
            inte stanna i samma utsträckning som tidigare, och därmed kan
            de inte heller kontrolleras på samma sätt.
          </note>
          <note xml:id="i-3df393c7b99cf030-0">
            Vi värnar också den nordiska passfriheten, men det är något helt
            annat än Schengenavtalet. Blanda inte ihop de begreppen! Jag vill
            upprepa det åter och åter igen. Passfriheten innebär att man kan
            ha gränskontroll av personer, medan däremot Schengenavtalet innebär
            något helt annat.
          </note>
          <note xml:id="i-de7a059086791498-0">
            När det gäller svaret till Per Gahrton, var jag närvarande när
            han fick det. Man uppmanade då hederliga personer som blev kontrollerade
            vid svenska gränsen att anmäla det till EU-kommissionen.
          </note>
          <note xml:id="i-6871619642f70b4b-0">
            Anf. 122 MICHAEL
          </note>
          <note xml:id="i-8963cc2ed0f23fa2-2">
            STJERNSTRÖM (kds)
          </note>
          <note xml:id="i-58b495bb0ff447bc-0">
            Herr talman! Först vill jag säga till Marianne Samuelsson att
            det inte finns någon motsättning mellan det höjda anslag som kristdemokraterna
            förde fram vid årets budgetbehandling av tullen, som skulle ge
            ytterligare 300 tjänster, och de avgifter som Miljöpartiet och
            Socialdemokraterna ville höja. Vi ligger alltså fortfarande på
            300 tjänster mer än Miljöpartiet där.
          </note>
          <note xml:id="i-c06337e0206d5e25-0">
            Hon säger att det finns olika grupper i parlamentet som är lika
            drogliberala som Miljöpartiet. Men i den kristdemokratiska gruppen
            i Europaparlamentet finns inga drogliberaler.
          </note>
          <note xml:id="i-37a131eacadf2937-0">
            Till Mats Hellström vill jag säga att jag är allvarligt oroad
            över trafiken av svenska ungdomar och andra som åker till Köpenhamn
            och Amsterdam med pengar på fickan och tar partier med sig hem
            för eget bruk eller för försäljning på hemorten. Därför måste
            tullen ha resurser för att motverka detta.
          </note>
          <note xml:id="i-ed1a693a854e2244-0">
            Kristdemokraterna anser att vi måste vara bättre rustade för
            att bekämpa internationell kriminalitet och droghandel. Brottsligheten
            tenderar att bli alltmer organiserad och vittförgrenad. Samhället
            måste svara upp mot detta genom olika åtgärder.
          </note>
          <note xml:id="i-476d4df1c98a2d97-0">
            Den ökade friheten inom EU ökar möjligheterna för smugglare.
            Risken för upptäckt kan befaras minska om inte motåtgärder sätts
            in. Det måste finnas en stark motkraft som förstärker gränskontrollen
            beträffande smuggling av narkotika, vapen m.m. Ansträngningarna
            måste ökas jämfört med tidigare för att man skall kunna uppnå
            en lika god kontrollnivå i framtiden.
          </note>
          <note xml:id="i-2f358f13fc9c1c58-0">
            Om en förstärkning av tullen inte görs kommer samhällets kostnader
            att bli mycket större än de kortsiktiga s.k. besparingarna. I
            narkotikans spår följer brottslighet och ett ökat vårdbehov, som
            orsakar samhället stora kostnader.
          </note>
          <note xml:id="i-e0f75ef924de4019-0">
            Det mellanstatliga samarbetet när det gäller att bekämpa den
            gränsöverskridande brottsligheten måste lyftas upp på gemenskapsnivå,
            så att vi kan få kraftfullare verktyg i kampen. Därför bör Schengenavtalet
            ersättas med en konvention på gemenskapsnivå.
          </note>
          <note xml:id="i-d58477d5243b198c-0">
            Detta arbete får dock inte skymma den grundläggande principen
            om fri rörlighet och öppenhet för människor inom unionen. Då är
            vi med och bygger ett samhälle för fred och människovärde i Europa.
            Och rörelsefriheten kommer att göra livet lättare för människor
            och att knyta människor och länder närmare till varandra.
          </note>
          <note xml:id="i-973171baba8cec9d-0">
            Anf. 123 Statsrådet MATS
          </note>
          <note xml:id="i-3edb449ad013dd0c-3">
            HELLSTRÖM (s)
          </note>
          <note xml:id="i-4a4a9c58bc6ae4e6-0">
            Herr talman! Eftersom Marianne Samuelsson fortsätter debatten
            om debatten, måste jag säga att det som upprörde mig var att Birger
            Schlaug hävdade att den här frågan inte hade tagits upp i EU-nämnden
            under den tid som regeringen beredde frågan. Två gånger hade information
            lämnats ordentligt i EU-
          </note>
          <note xml:id="i-7465563685c99c3d-0">
            nämnden, och under den tiden fördes också en ordentlig diskussion.
            Detsamma gällde Utrikesnämnden under den tid när regeringen hade
            sin interna beredning. När sedan regeringen var färdig med sin
            interna beredning kritiserades vi för brådska och överrumpling,
            som man sade. När vi var färdiga med vår beredning gick vi ytterligare
            en gång till Utrikesnämnden och till EU-nämnden, och nu för vi
            debatten här.
          </note>
          <note xml:id="i-ca01eb82d990ef39-0">
            Man säger då att man skulle haft mera tid. Någon gång får man
            bestämma sig.
          </note>
          <note xml:id="i-6491889f88ff5f7a-0">
            Till Michael Stjernström vill jag återigen säga att de tullfrågor
            som han tar upp inte har bäring på
          </note>
          <note xml:id="i-b12d53552890c6f8-0">
            Schengen, utan på de varuregler som har med vårt
          </note>
          <note xml:id="i-b55269ec2989302e-0">
            EU-avtal att göra, vad som står där och skall försvaras enligt
            det. Det är inte en Schengenfråga.
          </note>
          <note xml:id="i-e7299974d3480da9-0">
            Vi har också gått runt till ambassaderna i Schengenländerna,
            och de har inte alls givit den bild som här har givits, t.ex.
            av nya problem, tysk-holländska och liknande. Som jag sade tidigare,
            var den franska regeringens inställning att man från början skulle
            utnyttja den möjlighet som finns inom den tremånadersperiod som
            Schengenarbetet skulle förberedas. Den har man utnyttjat. Det
            är inget hastigt återinförande, som har hävdats.
          </note>
          <note xml:id="i-5fb0d0e026648dab-0">
            Jag menar framför allt att det är viktigt att vanliga människor
            får röra sig friare i Europa. Det är viktigt att den nordiska
            passunionen bevaras. Där blundar både Miljöpartiet och Vänsterpartiet
            och säger att det skall den visst. Man måste ändå se till de förhandlingskrav
            som ligger från andra länder. Då räcker det inte bara att säga
            att vi skall vända oss till de länderna.
          </note>
          <note xml:id="i-9e333d91534c949e-0">
            Frågan är hur den nordiska passunionen skall bevaras. Är det
            inte bra om vi kan riva bort hinder för vanliga människor i vår
            lilla värld? Är det verkligen på det sättet att vi inte skall
            kunna bekämpa de svåra knarkproblem som finns med hjälp av polissamarbete?
            Måste vi stänga våra gränser ytterligare? Det är i så fall en
            ganska förfärlig utveckling och en ganska isolationistisk utveckling.
          </note>
          <note xml:id="i-ca94ce503df449fd-0">
            Jag är rätt övertygad om att det som vi uppfattar som självklart
            positivt, som vi vill värna om, är den nordiska rätten att röra
            sig fritt som nordbor. Jag är övertygad om att vi, om vi om något
            år har kunnat fatta beslut i frågan i riksdagen, sedermera kommer
            att se det förhoppningsvis som lika självklart och värdefullt
            att vi kan röra oss som svenskar också hos flera grannar än nordbor
            och att andra människor kan komma till vårt land.
          </note>
          <note xml:id="i-54092997228cdb20-0">
            Jag måste säga att det har varit en grundläggande fråga för det
            europeiska samarbetet, alltsedan andra världskriget, att människor
            skall kunna röra sig friare.
          </note>
          <note xml:id="i-567f23563e7d957f-0">
            Det är något positivt. Om det kan man också läsa i det
          </note>
          <note xml:id="i-f90d654e4825cb92-0">
            Schengenavtal som faktiskt finns på svenska.
          </note>
          <note xml:id="i-909d596ed8f0f3e1-1">
            Överläggningen var härmed avslutad.
          </note>
          <note xml:id="i-9fe55beab9d15c91-0">
            Beslut
          </note>
          <note xml:id="i-c6d640bb8843d935-0">
            FiU20 Den ekonomiska politiken och slutlig budgetreglering för
            budgetåret 1995/96 (prop.
          </note>
          <note xml:id="i-8a82927aeacf5ab2-1">
            1994/95:150)
          </note>
          <note xml:id="i-8749f7cd5ff0f9aa-0">
            Mom. 1 (allmänna riktlinjer för den ekonomiska politiken)
          </note>
          <note xml:id="i-2fc951c86bc6bc98-0">
            1. utskottet
          </note>
          <note xml:id="i-71da897d5eeb18f3-0">
            2. res. 1 (m, fp, kds)
          </note>
          <note xml:id="i-d1414ab9bc398558-0">
            3. res. 2 (v)
          </note>
          <note xml:id="i-e9a2ae7d9ffe32f7-0">
            4. res. 3 (mp)
          </note>
          <note xml:id="i-1730f2d96ee81196-0">
            Förberedande votering 1:
          </note>
          <note xml:id="i-f5ece26f3bfd5a25-0">
            21 för res. 2
          </note>
          <note xml:id="i-2b8f39f592010045-0">
            15 för res. 3
          </note>
          <note xml:id="i-3742daf9f07ef3a1-0">
            278 avstod
          </note>
          <note xml:id="i-75efdcbad489d922-0">
            35 frånvarande
          </note>
          <note xml:id="i-cd20d9b0fbea00cd-0">
            Eva Goës (mp) anmälde att hon avsett att rösta nej men markerats
            ha röstat ja.
          </note>
          <note xml:id="i-a7137afc85447779-0">
            Kammaren biträdde res. 2.
          </note>
          <note xml:id="i-33f14413b8cc65c2-0">
            Förberedande votering 2:
          </note>
          <note xml:id="i-3541522ed883adad-0">
            101 för res. 1
          </note>
          <note xml:id="i-315499015edb905e-0">
            19 för res. 2
          </note>
          <note xml:id="i-bcf3cecfbd3820f7-0">
            195 avstod
          </note>
          <note xml:id="i-5ce7c117b773d498-0">
            34 frånvarande
          </note>
          <note xml:id="i-708e66e36548e83f-0">
            Kammaren biträdde res. 1.
          </note>
          <note xml:id="i-f66f5e909909b8f2-0">
            Huvudvotering:
          </note>
          <note xml:id="i-f3ef4a55680a74b5-0">
            174 för utskottet
          </note>
          <note xml:id="i-549d2426bf9b55fd-0">
            106 för res. 1
          </note>
          <note xml:id="i-cdfa1a1d31446817-0">
            35 avstod
          </note>
          <note xml:id="i-5ce7c117b773d498-1">
            34 frånvarande
          </note>
          <note xml:id="i-053d3aaade4dce60-0">
            Kammaren biföll utskottets hemställan.
          </note>
          <note xml:id="i-c43d60192e88fc1c-0">
            Partivis fördelning av rösterna:
          </note>
          <note xml:id="i-199ae2751334725d-0">
            För utskottet: 151 s, 23 c
          </note>
          <note xml:id="i-fc3b763e689fc562-0">
            För res. 1: 71 m, 22 fp, 13 kds
          </note>
          <note xml:id="i-991b9666915e4616-0">
            Avstod: 19 v, 16 mp
          </note>
          <note xml:id="i-f3f321ee6be171ee-0">
            Frånvarande: 10 s, 9 m, 4 c, 4 fp, 3 v, 2 mp, 2 kds
          </note>
          <note xml:id="i-a5a0d244c0f95b94-0">
            Mom. 4 (kommission för att granska finansmarknaden)
          </note>
          <note xml:id="i-2fc951c86bc6bc98-1">
            1. utskottet
          </note>
          <note xml:id="i-888150365f5e99c2-0">
            2. res. 7 (mp)
          </note>
          <note xml:id="i-70f71b7b148fd3d0-0">
            Votering:
          </note>
          <note xml:id="i-f89d0d36b7409e72-0">
            280 för utskottet
          </note>
          <note xml:id="i-c5b83554f253570c-0">
            35 för res. 7
          </note>
          <note xml:id="i-5ce7c117b773d498-2">
            34 frånvarande
          </note>
          <note xml:id="i-053d3aaade4dce60-1">
            Kammaren biföll utskottets hemställan.
          </note>
          <note xml:id="i-c43d60192e88fc1c-1">
            Partivis fördelning av rösterna:
          </note>
          <note xml:id="i-24e82051c828d696-0">
            För utskottet: 151 s, 71 m, 23 c, 22 fp, 13 kds
          </note>
          <note xml:id="i-55c647c597bca6f9-0">
            För res. 7: 19 v, 16 mp
          </note>
          <note xml:id="i-f3f321ee6be171ee-1">
            Frånvarande: 10 s, 9 m, 4 c, 4 fp, 3 v, 2 mp, 2 kds
          </note>
          <note xml:id="i-c6b0526158264cfc-0">
            Mom. 8 (kompensationsnivån i arbetslöshetsersättningen)
          </note>
          <note xml:id="i-2fc951c86bc6bc98-2">
            1. utskottet
          </note>
          <note xml:id="i-e2a8898fc3cc39eb-0">
            2. res. 10 (fp, kds)
          </note>
          <note xml:id="i-9eb59cd0944ce548-0">
            3. res. 11 (v)
          </note>
          <note xml:id="i-46911e9172f24fc2-0">
            Förberedande votering:
          </note>
          <note xml:id="i-4836db2e8a309bc4-0">
            34 för res. 10
          </note>
          <note xml:id="i-46fb2ddb808e6d62-0">
            19 för res. 11
          </note>
          <note xml:id="i-63ffa74f41a64268-0">
            261 avstod
          </note>
          <note xml:id="i-75efdcbad489d922-1">
            35 frånvarande
          </note>
          <note xml:id="i-357540fd626208b5-0">
            Kammaren biträdde res. 10.
          </note>
          <note xml:id="i-f66f5e909909b8f2-1">
            Huvudvotering:
          </note>
          <note xml:id="i-9bf09871848118f4-0">
            182 för utskottet
          </note>
          <note xml:id="i-eef32802bbdec8a8-0">
            54 för res. 10
          </note>
          <note xml:id="i-9bd4914667103001-0">
            79 avstod
          </note>
          <note xml:id="i-5ce7c117b773d498-3">
            34 frånvarande
          </note>
          <note xml:id="i-053d3aaade4dce60-2">
            Kammaren biföll utskottets hemställan.
          </note>
          <note xml:id="i-c43d60192e88fc1c-2">
            Partivis fördelning av rösterna:
          </note>
          <note xml:id="i-2d8d0bd5c0271713-0">
            För utskottet: 151 s, 8 m, 23 c
          </note>
          <note xml:id="i-67eff1f792b909df-0">
            För res. 10: 22 fp, 19 v, 13 kds
          </note>
          <note xml:id="i-b90c633b000aa4b1-0">
            Avstod: 63 m, 16 mp
          </note>
          <note xml:id="i-f3f321ee6be171ee-2">
            Frånvarande: 10 s, 9 m, 4 c, 4 fp, 3 v, 2 mp, 2 kds
          </note>
          <note xml:id="i-8da70e4aeb0fff82-0">
            Mom. 33 (ett tak för de offentliga utgifterna)
          </note>
          <note xml:id="i-2fc951c86bc6bc98-3">
            1. utskottet
          </note>
          <note xml:id="i-6d7461e8edd59aca-0">
            2. res. 52 (v)
          </note>
          <note xml:id="i-70f71b7b148fd3d0-1">
            Votering:
          </note>
          <note xml:id="i-03354a3f11645c29-0">
            207 för utskottet
          </note>
          <note xml:id="i-9126c63040b90e3b-0">
            19 för res. 52
          </note>
          <note xml:id="i-53374e98447f73d8-0">
            88 avstod
          </note>
          <note xml:id="i-75efdcbad489d922-2">
            35 frånvarande
          </note>
          <note xml:id="i-053d3aaade4dce60-3">
            Kammaren biföll utskottets hemställan.
          </note>
          <note xml:id="i-c43d60192e88fc1c-3">
            Partivis fördelning av rösterna:
          </note>
          <note xml:id="i-dbd7b0003a124f39-0">
            För utskottet: 151 s, 23 c, 5 fp, 15 mp, 13 kds
          </note>
          <note xml:id="i-bf4bc8aa3c087c9e-0">
            För res. 52: 19 v
          </note>
          <note xml:id="i-4f5df3d562d173dd-0">
            Avstod: 71 m, 17 fp
          </note>
          <note xml:id="i-294781381670b13f-0">
            Frånvarande: 10 s, 9 m, 4 c, 4 fp, 3 v, 3 mp, 2 kds
          </note>
          <note xml:id="i-c8f2806949b7e61f-0">
            Mom. 37 (indragningen av reservationsmedel inom
          </note>
          <note xml:id="i-c731a70d3014c16d-0">
            Utrikesdepartementets område)
          </note>
          <note xml:id="i-2fc951c86bc6bc98-4">
            1. utskottet
          </note>
          <note xml:id="i-02af7830e39e99e8-0">
            2. res. 55 (v, mp, kds)
          </note>
          <note xml:id="i-70f71b7b148fd3d0-2">
            Votering:
          </note>
          <note xml:id="i-f70adc91ac6af6dd-0">
            180 för utskottet
          </note>
          <note xml:id="i-5f579e6f68f38a94-0">
            48 för res. 55
          </note>
          <note xml:id="i-8c2b0aea0cef8a70-0">
            85 avstod
          </note>
          <note xml:id="i-974e6c7009db970f-0">
            36 frånvarande
          </note>
          <note xml:id="i-053d3aaade4dce60-4">
            Kammaren biföll utskottets hemställan.
          </note>
          <note xml:id="i-c43d60192e88fc1c-4">
            Partivis fördelning av rösterna:
          </note>
          <note xml:id="i-a9d428cbcc4b0a28-0">
            För utskottet: 150 s, 7 m, 23 c
          </note>
          <note xml:id="i-b74b347d4c875a36-0">
            För res. 55: 19 v, 16 mp, 13 kds
          </note>
          <note xml:id="i-c10c2edc33d5daa5-0">
            Avstod: 63 m, 22 fp
          </note>
          <note xml:id="i-2d0cbf65bbe94bfa-0">
            Frånvarande: 11 s, 10 m, 4 c, 4 fp, 3 v, 2 mp, 2
          </note>
          <note xml:id="i-430ca186f374f533-0">
            kds
          </note>
          <note xml:id="i-05085601dbee2f5a-0">
            Mom. 43 (enhetlig ersättningsnivå i försäkringssystemen)
          </note>
          <note xml:id="i-2fc951c86bc6bc98-5">
            1. utskottet
          </note>
          <note xml:id="i-7e7f2c49d4bd614e-0">
            2. res. 68 (v)
          </note>
          <note xml:id="i-70f71b7b148fd3d0-3">
            Votering:
          </note>
          <note xml:id="i-73a9c1116715717e-0">
            246 för utskottet
          </note>
          <note xml:id="i-ec960f86cc511880-0">
            19 för res. 68
          </note>
          <note xml:id="i-44544fa9f9d21682-0">
            50 avstod
          </note>
          <note xml:id="i-5ce7c117b773d498-4">
            34 frånvarande
          </note>
          <note xml:id="i-053d3aaade4dce60-5">
            Kammaren biföll utskottets hemställan.
          </note>
          <note xml:id="i-c43d60192e88fc1c-5">
            Partivis fördelning av rösterna:
          </note>
          <note xml:id="i-5fa822d5ce62d804-0">
            För utskottet: 151 s, 71 m, 23 c, 1 fp
          </note>
          <note xml:id="i-6e4665bb9367ee76-0">
            För res. 68: 19 v
          </note>
          <note xml:id="i-9d239f74fb18c707-0">
            Avstod: 21 fp, 16 mp, 13 kds
          </note>
          <note xml:id="i-f3f321ee6be171ee-3">
            Frånvarande: 10 s, 9 m, 4 c, 4 fp, 3 v, 2 mp, 2 kds
          </note>
          <note xml:id="i-eba21826a5e829f0-0">
            Mom. 53 (anslag till Byggande av vägar)
          </note>
          <note xml:id="i-2fc951c86bc6bc98-6">
            1. utskottet
          </note>
          <note xml:id="i-0f1932dcdb4f41f8-0">
            2. res. 88 (mp)
          </note>
          <note xml:id="i-70f71b7b148fd3d0-4">
            Votering:
          </note>
          <note xml:id="i-effac5c4bd70a547-0">
            263 för utskottet
          </note>
          <note xml:id="i-12ab72ac7152c1ff-0">
            19 för res. 88
          </note>
          <note xml:id="i-b23f298122f879a7-0">
            33 avstod
          </note>
          <note xml:id="i-5ce7c117b773d498-5">
            34 frånvarande
          </note>
          <note xml:id="i-053d3aaade4dce60-6">
            Kammaren biföll utskottets hemställan.
          </note>
          <note xml:id="i-c43d60192e88fc1c-6">
            Partivis fördelning av rösterna:
          </note>
          <note xml:id="i-9e981c973ae9aa9e-0">
            För utskottet: 151 s, 69 m, 23 c, 20 fp
          </note>
          <note xml:id="i-3f6957f99d193401-0">
            För res. 88: 3 m, 16 mp
          </note>
          <note xml:id="i-7e9178c0586927cf-0">
            Avstod: 1 fp, 19 v, 13 kds
          </note>
          <note xml:id="i-0138d121fd6bc9ce-0">
            Frånvarande: 10 s, 8 m, 4 c, 5 fp, 3 v, 2 mp, 2 kds
          </note>
          <note xml:id="i-45111389b4034f1d-0">
            Leif Carlson (m) anmälde att han avsett att rösta ja men markerats
            ha röstat nej.
          </note>
          <note xml:id="i-7fb7b03961001501-0">
            Mom. 67 (ersättningsnivån i vuxenstudiestödet)
          </note>
          <note xml:id="i-2fc951c86bc6bc98-7">
            1. utskottet
          </note>
          <note xml:id="i-92000ebd8d0ad16d-0">
            2. res. 100 (v)
          </note>
          <note xml:id="i-70f71b7b148fd3d0-5">
            Votering:
          </note>
          <note xml:id="i-f3ef4a55680a74b5-1">
            174 för utskottet
          </note>
          <note xml:id="i-8e08fc8053fe4fa7-0">
            19 för res. 100
          </note>
          <note xml:id="i-c8c2f623924560bf-0">
            123 avstod
          </note>
          <note xml:id="i-eacc3d32fe8911d4-0">
            33 frånvarande
          </note>
          <note xml:id="i-b27374b45fbdf6af-0">
            Kammaren biföll utskottets hemställan
          </note>
          <note xml:id="i-c43d60192e88fc1c-7">
            Partivis fördelning av rösterna:
          </note>
          <note xml:id="i-161be26d2b3e621f-0">
            För utskottet: 150 s, 23 c,1 fp
          </note>
          <note xml:id="i-9c726fbf56e6c149-0">
            För res.100: 19 v
          </note>
          <note xml:id="i-9fd613e2a0e34044-0">
            Avstod: 1 s, 72 m, 21 fp, 16 mp, 13 kds
          </note>
          <note xml:id="i-acf77be8520b8411-0">
            Frånvarande: 10 s, 8 m, 4 c, 4 fp, 3 v, 2 mp, 2 kds
          </note>
          <note xml:id="i-36b300862a817889-0">
            Mom. 90 (allmänna riktlinjer för budgetregleringen)
          </note>
          <note xml:id="i-2fc951c86bc6bc98-8">
            1. utskottet
          </note>
          <note xml:id="i-e6c9c0b84f60cc73-0">
            2. res. 134 (m)
          </note>
          <note xml:id="i-433a4bfcb4290f46-0">
            3. res. 135 (fp)
          </note>
          <note xml:id="i-49742846a2a34866-0">
            4. res. 137 (mp)
          </note>
          <note xml:id="i-fb5b63d1734508af-0">
            5. res. 138 (kds)
          </note>
          <note xml:id="i-1730f2d96ee81196-1">
            Förberedande votering 1:
          </note>
          <note xml:id="i-bb1c2299874a44be-0">
            18 för res. 137
          </note>
          <note xml:id="i-645f35188c6bf7fe-0">
            13 för res. 138
          </note>
          <note xml:id="i-03cf4e0a34e7ea12-0">
            285 avstod
          </note>
          <note xml:id="i-eacc3d32fe8911d4-1">
            33 frånvarande
          </note>
          <note xml:id="i-0ac3280178efb199-0">
            Kammaren biträdde res. 137.
          </note>
          <note xml:id="i-33f14413b8cc65c2-1">
            Förberedande votering 2:
          </note>
          <note xml:id="i-3543e59bedf03a0a-0">
            22 för res. 135
          </note>
          <note xml:id="i-4b980ab2f9039a94-0">
            16 för res. 137
          </note>
          <note xml:id="i-3742daf9f07ef3a1-1">
            278 avstod
          </note>
          <note xml:id="i-eacc3d32fe8911d4-2">
            33 frånvarande
          </note>
          <note xml:id="i-4b7c697df958bacd-0">
            Kammaren biträdde res. 135.
          </note>
          <note xml:id="i-ecddcc229af60cb4-0">
            Förberedande votering 3:
          </note>
          <note xml:id="i-f8eff57e751276ef-0">
            71 för res. 134
          </note>
          <note xml:id="i-3543e59bedf03a0a-1">
            22 för res. 135
          </note>
          <note xml:id="i-d75012fdf4270c9d-0">
            222 avstod
          </note>
          <note xml:id="i-5ce7c117b773d498-6">
            34 frånvarande
          </note>
          <note xml:id="i-4b7c697df958bacd-1">
            Kammaren biträdde res. 135.
          </note>
          <note xml:id="i-f66f5e909909b8f2-2">
            Huvudvotering:
          </note>
          <note xml:id="i-f3ef4a55680a74b5-2">
            174 för utskottet
          </note>
          <note xml:id="i-dafefb20d78fa4e9-0">
            72 för res. 134
          </note>
          <note xml:id="i-cc3a067c0c8a4ea2-0">
            70 avstod
          </note>
          <note xml:id="i-eacc3d32fe8911d4-3">
            33 frånvarande
          </note>
          <note xml:id="i-053d3aaade4dce60-7">
            Kammaren biföll utskottets hemställan.
          </note>
          <note xml:id="i-c43d60192e88fc1c-8">
            Partivis fördelning av rösterna:
          </note>
          <note xml:id="i-199ae2751334725d-1">
            För utskottet: 151 s, 23 c
          </note>
          <note xml:id="i-3bc9aa8c5b73973b-0">
            För res. 134: 72 m
          </note>
          <note xml:id="i-2ffa0b2a7ab150a6-0">
            Avstod: 22 fp, 19 v, 16 mp, 13 kds
          </note>
          <note xml:id="i-acf77be8520b8411-1">
            Frånvarande: 10 s, 8 m, 4 c, 4 fp, 3 v, 2 mp, 2 kds
          </note>
          <note xml:id="i-8ad53e8e30e6baed-0">
            Övriga moment
          </note>
          <note xml:id="i-053d3aaade4dce60-8">
            Kammaren biföll utskottets hemställan.
          </note>
          <note xml:id="i-3e868203525e7c93-0">
            4 § Arvoden enligt rättshjälpslagen, m.m.
          </note>
          <note xml:id="i-4ed4ae771ad056dc-1">
            Föredrogs
          </note>
          <note xml:id="i-54313adf27189238-0">
            Justitieutskottets betänkande 1994/95:JuU26
          </note>
          <note xml:id="i-230a1e3a3eaa8f66-0">
            Arvoden enligt rättshjälpslagen, m.m. (prop.
          </note>
          <note xml:id="i-f74874d76d343a5b-0">
            1994/95:150 (delvis)
          </note>
          <note xml:id="i-e82c91b52c31260c-0">
            Talmannen konstaterade att ingen talare var anmäld.
          </note>
          <note xml:id="i-9fe55beab9d15c91-1">
            Beslut
          </note>
          <note xml:id="i-053d3aaade4dce60-9">
            Kammaren biföll utskottets hemställan.
          </note>
          <note xml:id="i-6ea82ecf7e937f9c-0">
            5 § Meddelande om morgondagens sammanträde
          </note>
          <note xml:id="i-105717b6c13ce7d1-0">
            Anf. 121 TALMANNEN
          </note>
          <note xml:id="i-0a53d1964c16ca36-0">
            Beträffande morgondagen får jag meddela att kammaren i enlighet
            med vad vi tidigare meddelat sammanträder kl. 9.00 för partiledardebatt.
            Tio minuter efter det att denna debatt avslutats sammanträder
            kammaren för arbetsplenum varvid bl.a. finansutskottets budgettekniska
            betänkande behandlas.
          </note>
          <note xml:id="i-334d6d46377e5f2f-0">
            6 § Bordläggning
          </note>
          <note xml:id="i-265e2d58c4cca420-0">
            Anmäldes och bordlades
          </note>
          <note xml:id="i-921e1e8e0eeb6c8b-0">
            Skrivelse
          </note>
          <note xml:id="i-5b38739e5645511d-0">
            1994/95:225 Förmåner för statssekreterare vid regeringsskiften
          </note>
          <note xml:id="i-8ed797df019721cf-0">
            Förslag
          </note>
          <note xml:id="i-34f99870a8ebcc5d-0">
            1994/95:RR13 Riksdagens revisorers förslag angående den svenska
            kriminalvården
          </note>
          <note xml:id="i-8673a45b64f8cb6c-0">
            1994/95:RR14 Riksdagens revisorers förslag angående information
            och resultatstyrning
          </note>
          <note xml:id="i-e9ca0dba086253c4-0">
            Motioner med anledning av prop. 1994/95:162 Trestickla nationalpark
          </note>
          <note xml:id="i-bffcd34470ac8e0b-0">
            1994/95:Jo38 av Maggi Mikaelsson m.fl. (v)
          </note>
          <note xml:id="i-1b4b2b419b0dffec-0">
            1994/95:Jo39 av Gudrun Lindvall och Marianne Samuelsson (mp)
          </note>
          <note xml:id="i-152bd156d4ddf934-0">
            med anledning av prop. 1994/95:226 Kyrkotillhörighet i Svenska
            kyrkan
          </note>
          <note xml:id="i-735ac4a2c7e9acfa-0">
            1994/95:K24 av Inger Davidson och Fanny Rizell
          </note>
          <note xml:id="i-effe464da93c6baa-0">
            (kds)
          </note>
          <note xml:id="i-1bc077386d4b64d8-0">
            1994/95:K25 av Lars Hjertén (m)
          </note>
          <note xml:id="i-b8eb466836812c8a-0">
            1994/95:K26 av Hans Hjortzberg-Nordlund (m)
          </note>
          <note xml:id="i-745c989c7e8b06f7-0">
            1994/95:K27 av Nils Fredrik Aurelius (m)
          </note>
          <note xml:id="i-690aefd526805b98-0">
            7 § Kammaren åtskildes kl. 17.14.
          </note>
          <note xml:id="i-43be2382bf832a61-0"/>
          <note xml:id="i-14ae6989e586c711-0">
            Förhandlingarna leddes av talmannen från sammanträdets början
            t.o.m. 2 §
          </note>
          <note xml:id="i-5d8f20fc8fc3f272-0">
            anf. 27 (delvis), av förste vice talmannen därefter t.o.m. anf.
            63
          </note>
          <note xml:id="i-42177748c9295cad-0">
            (delvis), av andre vice talmannen därefter t.o.m. ajourneringen
            kl. 14.54, av förste vice talmannen därefter t.o.m. anf 123 och
            av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
