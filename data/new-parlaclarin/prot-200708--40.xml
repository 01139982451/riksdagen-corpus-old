<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--40</head>
          <docDate when="2007-12-10">2007-12-10</docDate>
        </div>
      </front>
      <body>
        <div>
          <note xml:id="i-9f509feab3cc7c18-0">
            ﻿
          </note>
          <note xml:id="i-2181c6dc05aa44a9-0">
            Riksdagens protokoll
          </note>
          <note xml:id="i-9c8d2dfb9280c44d-0">
            2007/08:40
          </note>
          <note xml:id="i-8fd94aef00e541f7-0" type="date">
            Måndagen den 10 december
          </note>
          <note xml:id="i-ea930c5f70e82a38-0">
            Kl. 10:00 - 17:18
          </note>
          <note xml:id="i-bd8958187e9cc634-0">
            1 § Justering av protokoll
          </note>
          <note xml:id="i-b34156f137e2a649-0">
            Justerades protokollen för den 3 och 4 december.
          </note>
          <note xml:id="i-6b7ec3e865b7fd87-0">
            2 § Avsägelse
          </note>
          <note xml:id="i-30c17fb0e34187de-0">
            Förste vice talmannen meddelade att Osama Ali Maher (m) anhållit
            om entledigande från uppdraget som ersättare för riksdagsledamot
            från och med den 10 december.
          </note>
          <note xml:id="i-0fa266c508c55842-0">
            Kammaren biföll denna anhållan.
          </note>
          <note xml:id="i-9f8e38fc3d06331a-0">
            3 § Anmälan om ersättare för statsråd
          </note>
          <note xml:id="i-1cf86fe7190becc6-0">
            Förste vice talmannen anmälde att Staffan Appelros (m) inträtt
            som ersättare för statsrådet Tobias Billström (m) från och med
            den 10 december och tills vidare.
          </note>
          <note xml:id="i-83f2e39e651adcd1-0">
            4 § Meddelande om frågestund
          </note>
          <note xml:id="i-ed41cf95cde3163d-0">
            Förste vice talmannen meddelade att vid frågestunden torsdagen
            den 13 december kl. 14.00 skulle följande statsråd närvara:
          </note>
          <note xml:id="i-f9f4284d27c3b8b4-0">
            Justitieminister Beatrice Ask (m), statsrådet Mats Odell (kd),
            statsrådet Maria Larsson (kd), arbetsmarknadsminister Sven Otto
            Littorin (m) och försvarsminister Sten Tolgfors (m).
          </note>
          <note xml:id="i-b67a9054fc0876ee-0">
            5 § Anmälan om fördröjda svar på interpellationer
          </note>
          <note xml:id="i-c87752581a2bcabc-0">
            Till riksdagen hade inkommit följande skrivelser:
          </note>
          <note xml:id="i-972468ab395f9f23-0">
            Interpellation 2007/08:236
          </note>
          <note xml:id="i-171f728a4f533fa8-0">
            Interpellation 2007/08:236 Nationell lagstiftning angående införselkvoter
            för alkohol
          </note>
          <note xml:id="i-ae35f9184a6e49b4-0">
            Interpellationen kommer att besvaras tisdagen den 18 december
            2007.
          </note>
          <note xml:id="i-842736a9907609bb-0">
            Skälet till dröjsmålet är andra åtaganden som inte har gått att
            ändra på.
          </note>
          <note xml:id="i-c6d19af9c0ac1dbe-0">
            Lilian Wiklund
          </note>
          <note xml:id="i-01f87dcf692af973-0">
            Interpellation 2007/08:237
          </note>
          <note xml:id="i-efa69b17e9c3c4ac-0">
            Interpellation 2007/08:237 Svensk arbetslivsforskning efter nedläggningen
            av Arbetslivsinstitutet
          </note>
          <note xml:id="i-21594053238ca2bc-0">
            Interpellationen kommer att besvaras den 18 december 2007.
          </note>
          <note xml:id="i-2aa3a299c71caad6-0">
            Skälet till dröjsmålet är andra åtaganden.
          </note>
          <note xml:id="i-57505cf1de1d0a6f-0">
            Lars Leijonborg
          </note>
          <note xml:id="i-bb7b04c3319f41c7-0">
            Interpellation 2007/08:240
          </note>
          <note xml:id="i-63ec93bea0849846-0">
            Interpellation 2007/08:240 Solidaritetsstöd
          </note>
          <note xml:id="i-a11401c83005a462-0">
            Interpellationen kommer att besvaras tisdag den 18 december 2007.
          </note>
          <note xml:id="i-22b1b5888dcd8c71-0">
            Skälet till dröjsmålet är att det inte finns tid i kammaren.
          </note>
          <note xml:id="i-d2045789d42c7e75-0">
            Cecilia Bergman
          </note>
          <note xml:id="i-12e460330ceec5fa-0">
            6 § Hänvisning av ärenden till utskott
          </note>
          <note xml:id="i-e0b00b5bee137abd-0">
            Föredrogs och hänvisades
          </note>
          <note xml:id="i-7bff2d2e53a231d6-0">
            7 § Socialförsäkringsområdet
          </note>
          <note xml:id="i-7a65719565d706b6-0">
            Föredrogs
          </note>
          <note xml:id="i-adf2c14f3675d423-0">
            Utgiftsområde 10
          </note>
          <note type="speaker" xml:id="i-181e73e628e9134c-0">
            Anf. 1 TOMAS ENEROTH (s):
          </note>
          <u who="tomas_eneroth_80b549" xml:id="i-ccd8fb189395a8a3-0">
            <seg xml:id="i-95769f3b38a5812f-0">
              Herr talman! Kära kamrater i riksdagen! Vi ska i dag debattera
              sjukförsäkringen och övriga socialförsäkringar. De finns inom
              budgetens utgiftsområde 10 och har under senare år varit regeringens
              största besparingsområde.
            </seg>
            <seg xml:id="i-a33cb6fc8ea5ffdc-0">
              Här har vi sett förslag om sänkta ersättningar, sänkta tak i
              sjukförsäkringen, nedskärningar av rehabiliteringsresurser, sänkt
              ålderspension för förtidspensionärer. Ja, listan på besparingar
              inom våra trygghetssystem kan göras väldigt lång. Det här har
              föreslagits och genomförts trots att vi har överskott i statens
              finanser på, tror jag att det är, 135 miljarder kronor och trots
              att det finns ett överskott i sjukförsäkringen på ungefär 14 miljarder
              kronor.
            </seg>
            <seg xml:id="i-c3c0d56ff5d01e60-0">
              Resurser har tagits från sjukförsäkringen för att finansiera
              skattesänkningar för friska och välbeställda. Pensionärer, sjuskrivna
              och arbetslösa har inte fått del av skattesänkningarna. De har
              fått betala skattesänkningarna.
            </seg>
            <seg xml:id="i-7d9c0c9b5ec064ea-0">
              Det här är en i grunden orättfärdig och orättvis politik. Den
              ökar klyftorna i samhället. Och den tycks utgå från att människor
              blir friskare bara de blir fattigare som om det bara skulle handla
              om ekonomiska drivkrafter, som om det inte handlade om hälsa och
              välbefinnande, möjligheter och chanser.
            </seg>
            <seg xml:id="i-0e29f7b350921f27-0">
              De här besparingarna är också hittills det enda som regeringen
              faktiskt gjort inom dessa områden. I socialförsäkringsdebatten
              talar borgerliga företrädare väldigt mycket om framtida planer
              för rehabilitering, om företagshälsovård och om många aktiva insatser.
              Men sedan valet har det bara varit besparingar.
            </seg>
            <seg xml:id="i-b3ac2fef8de0623c-0">
              Förra budgetdebatten hade vi för ett år sedan. Då fick vi höra:
              Nu genomför vi nödvändiga besparingar, sedan kommer satsningarna.
              Det var till och med så att Folkpartiet vid den tiden tyckte att
              det var nödvändigt med besparingar för att då kunna ha råd med
              stora satsningar på till exempel en återgång till 80-procentsregeln
              eller höjda tak i sjukförsäkringen.
            </seg>
            <seg xml:id="i-80f2e0f5ba42ff0a-0">
              Nu vet vi hur det gick med den där folkpartiprofilen. Jag tror
              inte att ens ombuden på Folkpartiets landsmöte trodde på den retoriken.
              Det har inte vare sig blivit höjda tak eller, för den delen, en
              återgång till 80 procent. Satsningarna som man talade om har uteblivit.
            </seg>
            <seg xml:id="i-715c28ed98e73a3a-0">
              Nu kommer regeringens andra budget, och även denna gång är den
              fri från satsningar som är framåtriktade. I stället är det bara
              besparingar. Den är fri från konkreta skarpa förslag om företagshälsovård,
              rehabilitering eller annat. I stället är det rejäla besparingar.
              Vi får höra samma visa än en gång: Det kommer så småningom. Vi
              har utredningar som sitter. Vi ska så småningom presentera förslag.
            </seg>
            <seg xml:id="i-534ee0daf82389f0-0">
              Faktum är att denna riksdag bara har beslutat och behandlat ett
              enda aktivt förslag från den borgerliga regeringen sedan den tillträdde,
              och det var att man ska visa sjukintyg från första dagen. I övrigt
              är det bara besparingar. Eller har jag missat något?
            </seg>
            <seg xml:id="i-2baf42b5d0fc29cd-0">
              Jag tänker läsa upp en lista på de förslag som har lagts fram
              inom socialförsäkringsområdet.
            </seg>
            <seg xml:id="i-e1507d53e03c1bb8-0">
              Sänkta tak i sjukförsäkringen. 1,7 miljoner löntagare fick kraftigt
              sänkt ersättning.
            </seg>
            <seg xml:id="i-57bd925e38795ad6-0">
              Sänkt sjukpenning från 80 procent till 78,6 procent. I denna
              budget sänks den ytterligare till 77,6 procent.
            </seg>
            <seg xml:id="i-8a1fd580fde7de56-0">
              Sänkt tillfällig föräldrapenning för vård av sjuka barn.
            </seg>
            <seg xml:id="i-c3ea6ed01aeeb5e9-0">
              Sänkt havandeskapspenning.
            </seg>
            <seg xml:id="i-f1bbf4b39a126f80-0">
              Sänkt rehabiliteringspenning.
            </seg>
            <seg xml:id="i-5c9a25997dd250cc-0">
              Sänkt antagandeinkomst för förtidspensionärer. Det var en besparing
              som var tänkt att ge 1,7 miljarder kronor varje år men som vi
              i kraft av att den hängde samman med pensionsöverenskommelsen
              fick stopp på. I denna budget kan vi konstatera att regeringen
              hädanefter kommer att backa ifrån den.
            </seg>
            <seg xml:id="i-15b516169c7185e8-0">
              Sänkt anslag för rehabilitering. 1,5 miljarder i mindre resurser
              för rehabilitering.
            </seg>
            <seg xml:id="i-54d2eb765e9e30be-0">
              Dessutom införs en ny lag om bidragsbrott. Den gäller bara privatpersoner,
              inte företag, inte tv-licens. Dessutom införs att man ska visa
              upp sjukintyg från och med första dagen.
            </seg>
            <seg xml:id="i-a07530e9ce36d304-0">
              Det är listan som presenterats och beslutats eller kommer att
              beslutas här över vad de fyra borgerliga partierna har förmått
              inom socialförsäkringsområdet, intet annat. Så går det när behovet
              av att finansiera friska och välbeställdas skattesänkningar går
              före tryggheten för människor som drabbas av sjukdom.
            </seg>
            <seg xml:id="i-6a2b215fc0a499dc-0">
              Det här är första delen i systemskiftet. Det är första delen
              i att gå från en standardförsäkring som vi har vant oss vid i
              Sverige till en grundtrygghetsförsäkring, det vill säga inte längre
              allmän social försäkring för alla utan bara ett grundskydd som
              kräver att man har en kompletterande försäkring för att inte drabbas
              av en allvarlig fattigdom vid sjukdom. Det här, det vet vi, leder
              till försämrad rörlighet på arbetsmarknaden. Det leder till otrygghet,
              till sjuknärvaro, det vill säga att människor är på arbetet fast
              de är sjuka eftersom de inte har råd att vara hemma från arbetet.
              Det bryter mot den modell som vi i Sverige har vant oss vid att
              ha på arbetsmarknaden.
            </seg>
            <seg xml:id="i-ebffeaa011476539-0">
              Nu tävlar privata försäkringsbolag och andra om att ragga kunder
              med erbjudanden om kompletterande ekonomiskt skydd vid sjukdom.
              Men det är bara för dem som har råd, och det är bara för dem som
              är lönsamma att försäkra. För att få privata sjukförsäkringar
              ska man hälsoprövas. Då ska det kollas om man har diabetes och
              om man haft allvarligare sjukdomar tidigare.
            </seg>
            <seg xml:id="i-355181e84cd3d60c-0">
              Det är den här typen av broschyrer som kommer att delas ut framöver.
              Här är en rosa vacker broschyr om Sveriges enda cancerförsäkring.
              Så lockar marknaden med trygghetsförsäkringar när samhället inte
              längre vill erbjuda en fungerande ekonomisk trygghet. Men, allvarligt
              talat, vem är det som vågar gå på lina utan skyddsnät?
            </seg>
            <seg xml:id="i-ba39b1f2d482dfe4-0">
              Det vi behöver är trygghet, trygghet i förändringen, broar i
              arbetslivet så att man kan komma tillbaka efter en tids arbetslöshet
              eller sjukdom, inte fattigdomsfällor. Vi behöver en socialförsäkring
              med en omfattande riskutjämning, inte en riskdifferentiering som
              ställer grupp mot grupp.
            </seg>
            <seg xml:id="i-19eb44ace5a95745-0">
              Alla vet vi och har nyligen hört om förslaget om det privata
              barnsjukhuset i Helsingfors som ska finansieras med privata sjukvårdsförsäkringar.
              Det är klart att det blev en upprörd debatt i medierna när det
              presenterades, eftersom folk förstår att det är en försäkring
              som bara några har råd att ta. Väldigt många vänder sig mot en
              sådan utveckling. Vi vill inte ha ett samhälle där bara de som
              har råd att ta försäkringar ska kunna få sjukvård för sina barn.
            </seg>
            <seg xml:id="i-b35ac2f15adcf082-0">
              Jag kan avslöja att det är ännu värre än så. Inte ens om du är
              miljonär får du ta en del av dessa sjukvårdsförsäkringar för barn,
              för om barnen har diabetes, Downs syndrom, celiaki, äggallergi
              eller andra sjukdomar får de inte försäkras eftersom de inte är
              tillräckligt lönsamma. De plockas undan. Det privata barnsjukhuset
              kommer alltså att stå med öppna dörrar för dem som har råd och
              som får ta försäkring, men de stänger dörrarna för de barn som
              föds med sjukdomar eller som har fått dem i tidig ålder.
            </seg>
            <seg xml:id="i-c0889a2bacb6a959-0">
              Allt detta genomför systemskiftet i en tid med kraftig högkonjunktur,
              med överskott i statens finanser, med överskott i sjukförsäkringen.
              Min grundläggande fråga blir därför: Finns det starka skäl att
              göra de här besparingarna? Jag tror inte det. Jag tror att detta
              är ideologiskt betingat. Det är ungefär som med privatisering
              av sjukhus, skolor och andra delar av välfärdssystemen.
            </seg>
            <seg xml:id="i-2bea770ac77d0a7e-0">
              Det är trist att detta uppenbarligen även gäller Folkpartiet
              nuförtiden. Det känns mycket avlägset och länge sedan vi hade
              Bo Könberg i riksdagen. Han slogs ändå för höjda tak, 80 procent
              i ersättningsnivåer och generella obligatoriska försäkringar.
              Det märks att Bo Könberg inte längre är aktiv riksdagsledamot.
              Det märks att Folkpartiet nu har anpassat sig för att ingå i en
              moderatledd regerings underlag.
            </seg>
            <seg xml:id="i-9d8094e6ba3ab67b-0">
              Vi socialdemokrater motsätter oss att vi går från en modell med
              standardförsäkring. Vi motsätter oss det grundtrygghetssystem
              som presenteras. Vi vill att man ska ha ett väl fungerande skydd
              vid en längre tids sjukdom.
            </seg>
            <seg xml:id="i-be678173a11556dd-0">
              Herr talman! Jag går nu över till andra delen av systemskiftet.
              Det är de insatser som alliansens företrädare talar om men ännu
              inte riktigt föreslagit för riksdagen. Vi får väl se om det blir
              verklighet. Jag är lite tveksam eftersom vi vet hur det gick med
              den omtalade omläggningen av trafikförsäkringen. Den skulle genomföras
              snabbt, men som det nu ser ut vet jag knappt om det blir någon
              omläggning av trafikförsäkringen eftersom arbetet är kraftigt
              försenat. På motsvarande sätt har vi lärt oss att hanteringen
              av fastighetsskatten eller sänkta socialavgifter också dröjer
              från det att det presenteras till det att det blir verklighet.
              Jag fick i morse samtal från företrädare för bemanningsbranschen
              inom hotell- och restaurangnäringen. De var förtvivlade över uteblivna
              besked och regeringens hantering av sänkta socialavgifter.
            </seg>
            <seg xml:id="i-9c7ff31724bbab88-0">
              Nåväl, om nu det som man säger i budgetpropositionen också kan
              tänkas bli skarpa förslag i riksdagen så handlar det om följande
              lista. Jag ska ta några exempel.
            </seg>
            <seg xml:id="i-cb15e9ababf3e6c6-0">
              Minskningsregeln innebär att ingen efter ett års sjukskrivning
              ska kunna få mer än 75 procent i ersättning. Även för den som
              har avtalat och tagit en avtalsförsäkring eller tagit en privat
              sjukförsäkring ska man till varje pris pressa ned ersättningen
              för personer som drabbas av en längre tids sjukdom. Det är ett
              principiellt ingrepp i avtalsrörelsen. Det rör ILO-konventionen.
              Det kommer att anmälas av TCO:s ordförande. Det är ett löneutrymme
              som parterna avstått. Från löneutrymme har man lagt det på att
              kunna få en avtalsförsäkring. Nu griper man in i det från regeringens
              sida. Min grundläggande fråga är om detta också kommer att gälla
              andra delar av kollektivavtalet, som inkomstförsäkringarna, pensionsförsäkringarna.
              Eller är det just bara i sjukförsäkringen man går in och gör denna
              förändring?
            </seg>
            <seg xml:id="i-cbd4c5805f26344a-0">
              Gäller det kollektiva försäkringar, eller gäller det också privata
              försäkringar? Rent konkret innebär det, om vi ska tro Finansförbundet,
              att en banktjänsteman som tjänar 25 000 kronor i månaden blir
              av med ungefär 2 500 kronor i månaden efter ett års sjukdom. Det
              är pengar som han har avstått vid en förhandling, avstått från
              sitt löneutrymme för att få en trygghet om han drabbas av cancer,
              ms eller något annat. Är det någon som tycker att det är rimligt?
              Jag kan tänka mig att flera ledamöter här skulle bli sura om man
              i efterhand gick in och ändrade i de pensionsförsäkringar som
              ni säkerligen har och säger: Nej, tyvärr får ni inte ut hela beloppet
              ni har sparat, bara en del av det.
            </seg>
            <seg xml:id="i-efb1f3ef8241cc6a-0">
              Lika illa kan det gå för företagarna. Företagarna har en egen
              försäkring som man erbjuder sina medlemmar, enskilda företagare.
              Vi har låtit riksdagens utredningstjänst räkna på hur förslaget
              slår mot företagarnas egna försäkringar. En normalföretagare med
              normalinkomst, vi tog snittvärdena, skulle förlora ungefär 2 700
              kronor i månaden om detta förslag även kommer att gälla företagarnas
              försäkring. Är detta regeringens småföretagarsatsning?
            </seg>
            <seg xml:id="i-90cfbd2c6423efa3-0">
              I stället för att fullfölja den utredning vi hade om småföretagarnas
              trygghetssystem avvecklar man den och presenterar denna typ av
              förslag. Eller kommer man att undanta småföretagen från detta
              och i så fall, på vilka principiella grunder? Är det för att det
              är privata försäkringar och detta bara ska gälla de kollektiva?
              Hur man än vänder sig är det regelvidrigt och principvidrigt.
              Det är dessutom fortfarande en tilltro till att det enda som är
              viktigt är att pressa ned ekonomin när människor drabbas av en
              längre tids sjukdom. Jag förstår inte varför.
            </seg>
            <seg xml:id="i-3f2a46eb46ee0f21-0">
              Andra förslag på önskelistan i budgetpropositionen är mindre
              precisa. Det talas om rehabiliteringsgaranti som ska finansieras
              med 3,4 miljarder på tre år. Men jag ser inga nya pengar. Jag
              ser en omfördelning av gamla kända anslag från Pilaprojektet eller
              för den delen från femprocentaren. Men det är inga nya pengar.
              I stället kan vi konstatera att Försäkringskassans rehabiliteringsanslag
              sänks med 1,5 miljarder kronor.
            </seg>
            <seg xml:id="i-796827c52c31db66-0">
              På vår utfrågning i utskottet kunde vi höra företrädare för rehabiliteringsföretagen.
              De är hårt ansträngda, de håller på att avveckla en del av sin
              verksamhet och är förtvivlade över att ingen köper deras rehabiliteringstjänster.
              De vet att människor behöver rehabilitering, men ingen betalar
              dem. Hur ska det gå för Rygginstitutet eller andra aktörer? Vi
              riskerar en utveckling där vi avhänder oss en väl fungerande struktur
              och kompetens här i landet. På samma sätt som regeringens tidigare
              nedläggning av Arbetslivsinstitutet har inneburit att vi har gjort
              oss av med en starkt samlad kunskap om arbetslivsforskningen riskerar
              vi att bli av med samlad svensk kompetens i rehabilitering, inte
              minst av ryggsjukdomar.
            </seg>
            <seg xml:id="i-ecf5b8a804476504-0">
              Vi hade en medfinansiering som var väl fungerande och som dessutom
              innebar en tydlig ekonomisk drivkraft för att köpa rehabiliteringstjänster
              åt sina medarbetare. Arbetsgivarna slapp betala 15 procent av
              sjukpenningen om de erbjöd rehabilitering för sina anställda eller
              om de fick chansen att gå in på deltidssjukskrivning. Det tog
              regeringen givetvis bort.
            </seg>
            <seg xml:id="i-e8b4907a26a88500-0">
              På tal om medfinansiering kan jag inte låta bli: Vi hörde på
              hearingen att forskaren John Selander gjorde en jämförelse mellan
              Sverige, Norge, Nederländerna och övriga europeiska länder. Vi
              hade högre sjukfrånvaro, men det som skilde var att vi i Sverige,
              Norge och Nederländerna utmärkte oss med ingen eller låg medfinansiering.
              Nederländerna ändrade sig sedan och har nu två års medfinansiering,
              det vill säga att arbetsgivaren betalar sjuklön i två år. Deras
              utveckling på sjukfrånvaroområdet har varit mycket positiv. Hur
              kommer det sig att övriga europeiska länder konstaterar ett tydligt
              samband mellan arbetsgivarnas ekonomiska ansvar och den sänkta
              sjukfrånvaron men inte Sverige?
            </seg>
            <seg xml:id="i-171bb5a82f65605d-0">
              Signalen från regeringen är tydlig. Arbetsgivarna ska enligt
              regeringen och de borgerliga partierna inte ha något ansvar. Medfinansieringen
              är borta, så också arbetsgivarens ansvar att göra en rehabiliteringsutredning
              som Riksrevisionen säger är ett av de få instrument som finns
              för att få in tillräckligt material och information om vilka rehabiliteringsinsatser
              som behöver göras. Kompletterar man sedan med borttagandet av
              Försäkringskassans rehabiliteringspengar och den allmänna besparing
              och omläggning som har varit på Försäkringskassan, jag tror att
              det är 1 700 personer som fått lämna sina tjänster, konstaterar
              man att de sjukskrivna lämnas i sticket. De har inget stöd från
              arbetsgivaren och inget stöd från Försäkringskassan. Man får i
              stället själv ta ansvaret, möjligtvis pådriven av det som nu talas
              om som tre- och sexmånadersregler.
            </seg>
            <seg xml:id="i-bb46c42ed49e7c54-0">
              Här har regeringen i ännu större utsträckning avstått från att
              precisera vad man menar. Men vi kanske kan få svar i dag. Vad
              innebär det om man som sjukskriven ska prövas mot hela arbetsmarknaden
              efter sex månaders sjukskrivning? Jag har i ett flertal debatter
              med Cristina Husmark Pehrsson försökt få besked om detta men inte
              fått det.
            </seg>
            <seg xml:id="i-e395f44df7e799b1-0">
              Om jag har rygg- och axelvärk och därmed inte kan komma tillbaka
              till mitt arbete i industrin eller i omsorgen, riskerar jag då
              att stängas av från sjukförsäkringen? Riskerar jag att Försäkringskassan
              säger att jag inte kan gå tillbaka till mitt arbete men att jag
              kan bli spärrvakt i Helsingforss tunnelbana? Men herregud, jag
              bor ju i Växjö! Ja, men enligt Försäkringskassan har jag en arbetsförmåga
              som finns på arbetsmarknaden. Alltså stängs jag av från sjukförsäkringen.
            </seg>
            <seg xml:id="i-9931b1e9d1196dbb-0">
              När vi har låtit LO:s och TCO:s rättsskydd titta på detta konstaterar
              de att det är en urgröpning av anställningstryggheten bakvägen.
              Är det den utvecklingen vi vill ha? Eller överdriver jag riskerna?
              I så fall, lugna mig och tala om att ni inte rör anställningsskyddet
              och att det inte innebär att en människa som är cancersjuk ska
              riskera att efter sex månader inte få rätten till sjukförsäkring
              för att man bedöms kunna klara någon annan typ av arbete på arbetsmarknaden.
            </seg>
            <seg xml:id="i-9820cf79e7eff917-0">
              Vi är alla angelägna om att vi ska göra tidiga insatser för människor
              som är sjuka. Men ärligt talat, i stället för att sätta tre- och
              sexmånadersregler för den som är sjuk vore det väl bättre att
              sätta tre- och sexmånadersregler eller andra tidsregler för dem
              som har ansvaret, möjligheten och kapaciteten att hjälpa den sjuke
              tillbaka? Är det inte rätten till rehabilitering, omställning,
              stöd vi borde fokusera på i stället för tidsgränser för den enskilde
              när man är som mest utsatt och sjuk och dessutom har fått en försämrad
              privatekonomi?
            </seg>
            <seg xml:id="i-aa28fcede34acf5a-0">
              Vi kan jämföra detta med hur man såg på arbetsgivarnas förmåga
              att lämna in en rehabiliteringsutredning. Vi kunde konstatera
              att en mycket stor andel av arbetsgivarna inte klarade av att
              lämna in en rehabiliteringsutredning. Ur mitt perspektiv borde
              det följas av ett varför inte. Ska vi ha sanktioner? Ska vi förtydliga
              reglerna? Regeringen valde i stället att ta bort arbetsgivarnas
              ansvar att göra en rehabiliteringsutredning. Tänk om man hade
              resonerat likadant nä det gäller sjukskrivna eller arbetslösa!
              Där ska minsta felaktighet följas upp och bedömas som ett bidragsbrott,
              betalas med ränta och jagas in till minsta detalj.
            </seg>
            <seg xml:id="i-fe45c12ff379ec91-0">
              Man måste fundera över konsekvensen av hur man bedömer människor,
              företag och arbetsgivare i sjukförsäkringssystemet. När den anställde
              inte får rätten till avstämningssamtal, vem står ansvarig? När
              man inte får rätten till rehabilitering, vem står ansvarig? Det
              behöver tydliggöras.
            </seg>
            <seg xml:id="i-2c68ae4841f7673f-0">
              Här ser vi den andra delen av systemskiftet. Om den första delen
              var den som Anders Borg gillar bäst, det vill säga att man pressar
              ned kostnaderna för att finansiera andra skattesänkningar och
              därmed går mer mot en basförsäkring i stället för en standardförsäkring,
              så är den andra delen lite mer specifik. Den handlar om att det
              inte är vårt ansvar.
            </seg>
            <seg xml:id="i-cdc0a77e4ec72003-0">
              Det är inte samhällets gemensamma ansvar eller en social försäkrings
              ansvar. Det är ditt ansvar. Det är du som får ta ansvaret. Det
              är en överlämning av ansvaret på den enskilde. Det är en gammal
              nyliberal idé. Det kallas ibland frihet. Jag kallar det att man
              själv blir den som ska bära sitt ansvar när man har det som tuffast,
              när man själv är sjuk eller när man behöver stöd som mest.
            </seg>
            <seg xml:id="i-5f705cb569d6f4f6-0">
              Det socialdemokratiska alternativet till detta är väldigt tydligt.
              Det finns inget skäl att göra sjuka fattigare. Jag skulle vilja
              höra något gott skäl till att göra sjuka fattigare. Jag vill gärna
              höra det från alliansens företrädare.
            </seg>
            <seg xml:id="i-5f0dcfeb29701fc7-0">
              Vi säger nej till sänkta ersättningar. Vi säger nej till sänkta
              tak. I vårt budgetalternativ finansierar vi och vi höjer budgettaken
              till tio basbelopp. Vi höjer ersättningarna till 80 procent så
              att alla får ett rimligt ekonomiskt skydd vid sjukdom. Vi avvisar
              ingreppen i avtalsförsäkringarna. Vi ser det tvärtom som en styrka
              att ta in arbetsmarknadens parter i avtalskonstruktioner som ökar
              tryggheten och omställningar på arbetsmarknaden. Vi vet att de
              regler, incitament och avtal som finns på arbetsmarknaden har
              stor betydelse för hur sjukfrånvaron utvecklas. Låt oss göra detta
              i samverkan med parterna.
            </seg>
            <seg xml:id="i-b665625fa38ce714-0">
              Ett snävt myndighets- eller budgetperspektiv förmår inte vända
              en utveckling med ökad utslagning från arbetsmarknaden. Här måste
              alla vara med och hjälpa till.
            </seg>
            <seg xml:id="i-fbb08f233a8733e9-0">
              Låt mig ta ett exempel.
            </seg>
            <seg xml:id="i-3bb05cc17d4cb82e-0">
              Vi talar ofta om den enskildes rätt till rehabilitering. Här
              kan vi fundera över om det ska ske genom ökat ansvar för arbetsgivarna,
              genom ekonomiskt incitament och genom att erbjuda och underlätta
              för parterna att komma till rätta med ett omställningsavtal med
              rehabilitering. Det skulle vara något för de småföretag som inte
              alltid har förmåga och kapacitet att hantera rehabilitering. Ett
              omställningsavtal innebär ju att man avropar någon annan tjänst
              som går in, men att det redan är finansierat.
            </seg>
            <seg xml:id="i-0dc166aac2ed594b-0">
              Omställningsavtalet fungerar väl när det gäller arbetslösheten.
              Låt oss se till att vi underlättar för parterna att teckna ett
              omställningsavtal med rehabilitering.
            </seg>
            <seg xml:id="i-b12aa686254517f3-0">
              Sjukförsäkringen handlar om arbetsförmåga. Vad vore då bättre
              än att få en tydlig koppling till arbetsmarknaden och därmed till
              parternas ansvar för att man ska få rätt att återkomma i sitt
              gamla arbete eller möjligheten att gå till ett annat arbete, utan
              att man hotar med fattigdomsfällan? Hota inte den grundläggande
              ekonomiska tryggheten. Jag känner inte en människa som har blivit
              frisk eller återkommit från utmattningsdepression eller benbrott
              tack vare sänkta ersättningar.
            </seg>
            <seg xml:id="i-66112792bce54246-0">
              Kan vi sedan få en väl utbyggd företagshälsovård som arbetar
              förebyggande, kan vi få ett aktivare partsengagemang, ett omställningsavtal
              och tydliga regler som talar om vad den enskilde har att förvänta
              sig i stöd från Försäkringskassan i stället för att stå på den
              anklagades bänk kan vi komma en bra bit på väg mot att få ännu
              fler människor tillbaka in på arbetsmarknaden.
            </seg>
            <seg xml:id="i-ca02305a298b0b65-0">
              I det arbetet tror jag att finansiell samordning är väldigt viktig.
              Vi har haft långa debatter i utskottet om finansiell samordning,
              och vi har kommit en bit på väg. Jag tror att vi behöver gå ännu
              längre. Jag tror att vi behöver hitta en ordentligt utvecklad
              finansiell samordning. Låt oss inspireras av Norge. Låt oss inspireras
              av Nav. Låt oss inspireras av det man gör när man hittar regionala
              organ med gemensamma insatser mellan arbetsförmedling och försäkringskassa.
              Jag talar inte om att slå ihop försäkringar. Jag talar inte om
              att slå ihop myndigheter utan att hitta en ingång så att man inte
              bollas mellan olika instanser.
            </seg>
            <seg xml:id="i-6be6d876ac85d08e-0">
              Jag vill föreslå utskottets ordförande, Gunnar, att vi faktiskt
              gemensamt åker till Norge och lär av norrmännen och ser hur den
              rödgröna regeringen där bygger upp en väl fungerande struktur
              för omställningsarbetet. Jag tycker också att vi ska stärka företagarnas
              rätt till skydd vid sjukdom. Om det så småningom tillsätts en
              socialförsäkringsutredning vi har väntat ett tag på den tycker
              jag att småföretagarnas skydd vid sjukdom ska ingå i den. Jag
              tror inte att man behöver hantera det separat. Jag tror att vi
              alla måste ta ansvar för alla medborgares rätt vid längre tids
              sjukdom. Det gäller även socialförsäkringsutredningen.
            </seg>
            <seg xml:id="i-4f87a59252b3fca2-0">
              I samma utredning kan vi fundera över hur fler grupper kan inkluderas
              i våra socialförsäkringssystem. Vi har ju en oroande utveckling
              där ungdomar kommer in alltför sent i våra trygghetssystem till
              följd av timvikariat, provanställningar eller annat. Jag vill
              definitivt varna för den historiska SGI som regeringen planerar
              att genomföra men dröjer med. Om man genomför förslaget med historisk
              SGI för eventuella tv-tittare och andra kan jag berätta att det
              innebär att man ska räkna den sjukpenninggrundande inkomsten bakåt
              i tiden blir det en besparing i statsbudgeten, det är ingen tvekan
              om det, men det innebär framför allt väsentligt otryggare villkor
              för ungdomar. Inte nog med att den här regeringen har drivit igenom
              att ungdomar ska ha 24 månaders provanställning på arbetsmarknaden,
              dessutom ska man riskera att få en sjukpenninggrundande inkomst
              som blir oerhört mycket lägre eftersom den ska räknas bakåt under
              den tid då man inte ens förvärvsarbetade man kanske studerade.
              Är det rimligt att hantera den kommande generationens inträde
              på arbetsmarknaden på det sättet?
            </seg>
            <seg xml:id="i-0ee6c156f43087a3-0">
              Ni som lyssnar märker att det finns tydliga politiska alternativ.
              Det ska det finnas i politiken. Vi har en regering som pratar
              om rehabilitering, men i verkligheten genomför besparingar och
              besparingar. Det är dessutom en regering som genomför ett ideologiskt
              systemskifte utan att egentligen tala om det. Men så finns det
              en opposition som vågar se möjligheterna, som vågar se människan
              i stället för systemen, som inte tror att någon blir friskare
              bara för att man blir fattigare och som vågar tro att vi har ett
              gemensamt ansvar och inte att den enskilde ska jagas för att kunna
              återkomma i arbete.
            </seg>
            <seg xml:id="i-83f012ebfe29d6b8-0">
              Jag står naturligtvis bakom alla de socialdemokratiska texter
              som finns i våra motioner och betänkanden, men för tids vinnande,
              herr talman, yrkar jag i kammaren bifall enbart till reservationerna
              5, 6, 12 och 13.
            </seg>
          </u>
          <note xml:id="i-50959073eba2ecf0-0">
            I detta anförande instämde Kurt Kvarnström, Jasenko Omanovic,
            Göte Wahlström och Siw Wittgren-Ahl (alla s).
          </note>
          <note type="speaker" xml:id="i-39efc88d93a22e91-0">
            Anf. 2 LISELOTTE OLSSON (v):
          </note>
          <u who="liselotte_olsson_4be6aa" xml:id="i-f02040e3f51ac73b-0">
            <seg xml:id="i-81cb3bc76576f966-0">
              Herr talman! I dag ska vi debattera en av grundvalarna i den
              svenska välfärden, socialförsäkringarna. Regeringen angriper denna
              grundval kraftigt och på bred front. Den trygghet som vi alla
              är beroende av håller på att urholkas den trygghet som är extra
              viktig för den som har oturen att bli sjuk. Det handlar om rätten
              att vara trygg i att veta att man kan betala hyran, köpa kläder
              till barnen och så vidare.
            </seg>
            <seg xml:id="i-75c7c02d7c0cc4e4-0">
              Den som blir sjuk får ju inte automatiskt ett billigare boende
              eller mindre behov av mat.
            </seg>
            <seg xml:id="i-e356e29f4c2efdc6-0">
              Vänsterpartiet tror på och vill se ett starkt och hållbart system
              som ger människor trygghet i förändringen och tillit när det gäller
              att klara olika livssituationer. Jag och Vänsterpartiet menar
              att stabila offentliga ekonomiska välfärdssystem skapar trygga
              människor som kan tillvarata sina livsmöjligheter.
            </seg>
            <seg xml:id="i-6f549210239e8e61-0">
              Angreppet på välfärden inleddes direkt efter valet när man bland
              annat sänkte taket i sjukförsäkringen och sänkte antagandeinkomsten
              vid sjuk- och aktivitetsersättning. Privatiseringen av trafikförsäkringen
              har dragit ut på tiden, men det ger oss ändå en försmak av hur
              systemet kan komma att se ut om högerregeringen får som den vill.
            </seg>
            <seg xml:id="i-c4e5af8393e9b056-0">
              Regeringen har nu gått vidare med flera angrepp. Under året har
              vi till exempel tagit beslut om sjukintyg från första dagen.
            </seg>
            <seg xml:id="i-69c879136e61ac54-0">
              Den försämring eller reformering, som högern vill kalla det av
              sjukförsäkringen som presenterades i höstbudgeten är inget annat
              än ett kraftigt besparingsprogram. Ersättningsnivåerna sänks,
              särskilt för långtidssjukskrivna. En bortre gräns på tolv månader
              föreslås i sjukförsäkringen. Arbetsförmågan ska prövas mot hela
              arbetsmarknaden efter sex månader. Det innebär att sjukskrivna
              därefter riskerar att förlora sin anställning. Nedskärningarna
              innebär dessutom att lagen om anställningsskydd kringgås. En ytterligare
              sänkt beräkningsgrund för SGI verkar i samma riktning.
            </seg>
            <seg xml:id="i-d1fc609a8ba66d8b-0">
              Regeringens politik på detta område har som uttrycklig avsikt
              att försämra de ekonomiska villkoren för personer som är sjukskrivna
              och förtidspensionerade. Talet om att den som är arbetslös eller
              sjukskriven går på bidrag kombinerat med fuskdebatten gör att
              förtroendet och förståelsen för våra sociala försäkringar urholkas
              alltmer.
            </seg>
            <seg xml:id="i-976828337f9c399d-0">
              Den debatt som förts baseras sällan på fakta och man vill inte
              åtgärda faktiska problem utan syftet är att skapa osäkerhet och
              legitimitetsproblem kring försäkringen.
            </seg>
            <seg xml:id="i-9229d05a83625f6c-0">
              Vänsterpartiet avvisar bestämt de här försämringarna. Vi tror
              inte heller på de besparingar som regeringen säger sig kunna uppnå.
            </seg>
            <seg xml:id="i-ffb60361a45df533-0">
              Herr talman! En av grundpelarna för att behålla tilliten till
              försäkringen är inkomstbortfallsprincipen som handlar om att i
              stort sett alla inte bara de fattigaste ska omfattas och därmed
              gynnas av systemet. Ju fler som är med och betalar för välfärden
              desto större resurser kommer samhället att ha att omfördela för
              att garantera inkomstbortfallet. Höjda tak är en förutsättning
              för att vi ska kunna stärka golven.
            </seg>
            <seg xml:id="i-ec4fb1431e80b10c-0">
              I och med regeringens sänkning av taket i sjukförsäkringen har
              antalet personer som inte omfattas av inkomstbortfallsprincipen
              ökat kraftigt. Ungefär 30 procent av löntagarna hamnar över taket
              och kommer därmed att få sänkt ersättning vid sjukdom. Vänsterpartiet
              vill att taket i sjukförsäkringen ska höjas till att återigen
              motsvara tio basbelopp.
            </seg>
            <seg xml:id="i-23a72dbacbd8bdc7-0">
              Den modell som regeringen vill införa om historiskt fastställande
              av den sjukpenninggrundande inkomsten skulle innebära en avsevärd
              försämring, framför allt för dem som varit sjukskrivna eller arbetslösa
              under de senaste tolv månaderna. De ändrade beräkningsgrunder
              som regeringen infört motsvarar en sådan historisk SGI. Det innebär
              en sänkt ersättningsnivå med över 2 procent för alla sjukskrivna
              och föräldralediga. Vi vill att beräkningsgrunden för SGI ska
              höjas så att ersättningen i sjuk- och föräldraförsäkringen återställs
              från 77,6 procent till 80 procent.
            </seg>
            <seg xml:id="i-76152ba180af7a72-0">
              För att stärka förutsättningarna för en ekonomiskt mycket utsatt
              grupp vill vi också höja ersättningsnivån i sjuk- och aktivitetsersättningen.
              Vi föreslår en stegvis höjning som uppgår till 67 procent 2010.
              Gruppen med sjuk- och aktivitetsersättning är, som jag sagt tidigare,
              en mycket utsatt grupp.
            </seg>
            <seg xml:id="i-50c2d35130c8d0ba-0">
              De satsningar som gjorts under senare år för att stärka de ekonomiska
              villkoren för fattiga, vanliga pensionärer, genom höjningar av
              bostadstillägget, har inte omfattat personer med sjuk- och aktivitetsersättning.
              De omfattades inte heller av den uppräkning av hyrestaken som
              genomförts och inte heller av regeringens föreslagna höjning av
              hyrestaket till 5 000 kronor.
            </seg>
            <seg xml:id="i-baea3a8aa2645700-0">
              Det är alltså stor skillnad i villkoren mellan att vara ålderspensionär
              och förtidspensionär. Det vill Vänsterpartiet rätta till. Vi föreslår
              därför en höjning av såväl ersättningsnivån som hyrestaket i bostadstillägget
              för förtidspensionärer. Samma villkor ska gälla antingen man är
              förtidspensionär eller ålderspensionär.
            </seg>
            <seg xml:id="i-09957c08b18dd184-0">
              Vi vill, i stället för högerregeringens försämringar, satsa på
              att stärka socialförsäkringssystemet. Vi vill att medel inom sjukpenningsanslaget
              ska användas till ett förstärkt särskilt högriskskydd för långtidssjukskrivna.
              De skulle därmed undantas från sjuklöneperiod i ett år genom återgång
              i arbete hos samma eller ny arbetsgivare. Jag menar att det skulle
              leda till en ökad vilja hos arbetsgivare att anställa personer
              som på grund av sjukdom varit borta från arbetsmarknaden länge.
            </seg>
            <seg xml:id="i-4ba47adb7d7255a0-0">
              Vänsterpartiet välkomnar att regeringen avsätter medel inom anslaget
              till satsningar på företagshälsovård, men vi vill se en annan
              inriktning på denna satsning. Vi vill att medlen ska användas
              till en förstärkning av tillgången till företagshälsovård av hög
              kvalitet. Arbetet med certifiering och utveckling av medicinsk
              och annan arbetsplatsrelaterad rehabilitering behöver förstärkas.
            </seg>
            <seg xml:id="i-36f12cd8d329782c-0">
              Vänsterpartiet vill också införa ett obegränsat antal steg i
              sjukpenningen för att det i högre utsträckning ska vara möjligt
              att anpassa rehabiliteringsinsatser till individens olika förutsättningar
              och behov. Vi menar att fler steg i sjukpenningen skulle stärka
              individperspektivet och möjliggöra för mer individuella rehabiliteringslösningar.
              Det är angeläget att arbetstagaren återgår i arbete så snart som
              möjligt och i den omfattning som är möjlig med hänsyn till den
              enskilde arbetstagarens arbetsförmåga. En sjukpenning med flera
              steg, där den försäkrade kan vara sjukskriven på vilka procentandelar
              som helst, stärker dessutom möjligheten till kontakter med arbetsplatsen.
            </seg>
            <seg xml:id="i-8eaf622a62abd2d0-0">
              Vidare föreslår regeringen i budgetpropositionen en kraftig minskning
              av Försäkringskassans medel. Detta tillsammans med den låga löneomräkning
              som görs innebär att personalminskningarna inom myndigheten kan
              förväntas bli stora under de kommande åren. För att stärka rättssäkerheten
              och likvärdigheten i bedömningarna vill vi tillföra resurser till
              Försäkringskassan, pengar som gör det möjligt att anställa 1 500
              fler personer jämfört med regeringens förslag. Dessa medel ska
              inte användas till anställning av så kallade fuskjägare, utan
              vi ska öka personaltätheten, den vanliga handläggartätheten på
              Försäkringskassan, och då företrädesvis vid Försäkringskassans
              lokala kontor ute i landet.
            </seg>
            <seg xml:id="i-e88cd0fa80d95112-0">
              Avslutningsvis vill jag yrka bifall till reservationerna 2, 6
              och 12, men givetvis stöder jag alla våra övriga reservationer
              i betänkandet.
            </seg>
          </u>
          <note xml:id="i-675ef97a0c4d8704-0">
            I detta anförande instämde Kalle Larsson (v).
          </note>
          <note type="speaker" xml:id="i-444d5e5f92e911c0-0">
            Anf. 3 GUNVOR G ERICSON (mp):
          </note>
          <u who="jan_ericson_aca06f" next="cont" xml:id="i-7672fd1bbe5a7558-0">
            <seg xml:id="i-9e15a03b1c1e5304-0">
              Herr talman! Regeringen föreslår ett antal olika åtgärder för
              att minska antalet sjukskrivna och långtidssjuka. Det är visserligen
              lovvärt, och det finns några bra förslag, såsom nyfriskjobb, coacher
              för ungdomar och flexibilitet i återgång för personer med sjuk-
              och aktivitetsersättning, men det är inte tydligt hur det ska
              gå till.
            </seg>
            <seg xml:id="i-921219661006231a-0">
              Merparten av inriktningen på åtgärderna är i sin helhet helt
              felaktig. Vi delar inte regeringens grundsyn. Regeringens inställning
              tycks vara att människor ska tuktas med piska, att livet ska försvåras
              för de sjukskrivna för att få dem att börja arbeta. Miljöpartiet
              står i stället för ett salutogent perspektiv, det vill säga att
              se det friska hos varje människa. Vi vill ge människor stöttning
              och hjälp till rehabilitering så att de kan få möjlighet att komma
              tillbaka till egenförsörjning och delaktighet i arbetslivet.
            </seg>
            <seg xml:id="i-1018cb8d280a3494-0">
              Bakom sjuktalen finns människor som faktiskt är sjuka på olika
              sätt, som behöver bli sedda för sina individuella sjukdomsbilder,
              få rehabilitering utifrån de behov de har, få ett respektfullt
              bemötande och ha ett värdigt liv oavsett om de kan återgå till
              arbetsmarknaden eller inte. Detta missar regeringen. Vi säger
              nej till regeringens förslag om sänkt ersättning, snävare syn
              på rehabilitering och urholkningen av kompletterande avtalsförsäkringar.
              Vi delar inte regeringens bedömning på vilket sätt förslagen förväntas
              spara. Snarare är det ytterligare ett slag mot folkhälsomålet
              om god och jämlik hälsa.
            </seg>
            <seg xml:id="i-e9fadd3967ea1907-0">
              Jag ska ta upp några av punkterna. Den första handlar om en rigid
              rehabiliteringskedja.
            </seg>
            <seg xml:id="i-2fa36797a4c0c833-0">
              Enligt dagens regler ska sjukfall prövas mot det arbete som en
              försäkrad är sjukskriven från. Därefter prövas möjligheten hos
              den egna arbetsgivaren och slutligen möjligheten till annat arbete
              på arbetsmarknaden. Regeringen vill snäva in den processen. Senast
              efter tre månaders sjukfrånvaro ska det prövas om den försäkrade
              kan jobba med andra arbetsuppgifter hos arbetsgivaren än sina
              vanliga uppgifter. Det är helt rimligt. Men Miljöpartiet anser
              inte att det är rimligt att arbetsförmågan senast efter sex månaders
              sjukskrivning ska bedömas utifrån arbetsmarknaden i dess helhet.
              Det är en alltför rigid gräns.
            </seg>
            <seg xml:id="i-4131fe64a9ec00a6-0">
              Många sjukdomstillstånd behöver längre tids konvalescens. Miljöpartiet
              anser att denna regel riskerar att öka ångesten och otryggheten
              hos de sjuka. Därmed riskerar läkningsprocessen att försämras.
              En människas läkning och förmåga till rehabilitering har inte
              enbart att göra med de medicinska insatserna. Min erfarenhet som
              sjuksköterska under många år är att det också handlar om vilket
              hopp och vilken tro och förmåga man har till att kunna bli bra.
              Om man mår dåligt på grund av att man känner stress och psykisk
              press är det mycket svårare att komma åter.
            </seg>
            <seg xml:id="i-3a3d28d6049c8364-0">
              Det regeringen försöker göra är att få över människor från sjukförsäkringen,
              där kostnaden för staten är högre, till arbetslöshetsförsäkringen,
              detta trots att sjukförsäkringen inte går med minus utan snarare
              med ett överskott. För den enskilde blir ekonomin i ett slag sämre.
              Särskilt bekymmersamt kommer det förstås att bli för de människor
              som inte uppfyller kraven för att få en inkomstrelaterad arbetslöshetsförsäkring,
              utan enbart grundersättning. De får 320 kronor per dag. Det är
              inte heller rimligt att krav på omskolning ska kunna ställas efter
              sex månaders sjukskrivning, eller vad det nu kommer att vara,
              vilket denna begränsningsregel innebär, såsom vi kan utläsa den.
              Dock har vi inte sett några skarpa förslag.
            </seg>
            <seg xml:id="i-43647f2cbdb887ca-0">
              Jag tycker att denna politik rimmar illa med de nationella folkhälsopolitiska
              målen. Vi har ett övergripande mål att skapa samhälleliga förutsättningar
              för en god hälsa på lika villkor för hela befolkningen. Det var
              vi ense om i riksdagen, men det verkar regeringen ha glömt bort.
            </seg>
            <seg xml:id="i-4be7aea8f0dd9e5f-0">
              I folkhälsopolitiken finns också målområden, alltså områden som
              påverkar hur målen ska uppfyllas. Det andra målområdet är ekonomisk
              och social trygghet. Gäller inte det dem som råkat bli sjuka eller
              arbetslösa?
            </seg>
            <seg xml:id="i-b6b96808128015d7-0">
              Socialförsäkringspolitiken är ett verktyg för att nå de folkhälsopolitiska
              målen, och det är dags att regeringen inser det. De borgerliga
              partierna får faktiskt vakna. Nu säger ni säkert att det är därför
              ni driver att alla ska få jobb, för då nås ekonomisk trygghet.
              Och visst, det är lovvärt, men det ska gälla alla. Och vi behöver
              både ekonomisk och social trygghet. I en värld med många piskor
              är risken stor att det blir kallt och den sociala otryggheten
              ökar. Vi får en värld där attityden är hård och kall.
            </seg>
            <seg xml:id="i-a58e7e5a6ec726a6-0">
              Inte nog med att man riskerar att omskolas efter sex månader.
              Ersättningen ska dessutom sänkas ytterligare om man är sjuk mer
              än ett år. Man kan fundera över hur mycket ersättningen blir i
              kronor.
            </seg>
            <seg xml:id="i-842009041d11c141-0">
              I denna kammare pratar vi ofta om procent. Men hur ser det ut
              i kronor när det gäller det som sjuka människor får i plånboken?
            </seg>
            <seg xml:id="i-d1c2073e455a8d9f-0">
              Den allra högsta ersättningen är 655 kronor per dag. Det kan
              man få om man har en månadslön på 25 700 kronor. Som lägst kan
              man faktiskt få 21 kronor per dag. Om man är arbetslös kan man
              inte få mer än högst 486 kronor per dag.
            </seg>
            <seg xml:id="i-795c60530b77b6b7-0">
              Råkar det vara så att man inte har möjligheter att gå tillbaka
              till arbetet är den högsta ersättningen inom sjuk- och aktivitetsersättningen
              16 120 kronor per månad före skatt.
            </seg>
            <seg xml:id="i-3374fe8ef1788cb3-0">
              Det är de här nivåerna vi pratar om.
            </seg>
            <seg xml:id="i-cce91a733e54a182-0">
              Regeringen föreslår en sjukpenning för människor under som längst
              tolv månader. Därefter ska man kunna få förlängd sjukpenning som
              ska kunna betalas ut under 18 månader. Denna förlängda sjukpenning
              ska utgöra 75 procent av den sjukpenninggrundande inkomsten. Det
              är inga höga nivåer!
            </seg>
            <seg xml:id="i-b91b25575d2c814d-0">
              Miljöpartiet anser att man med detta förslag uppenbart försämrar
              de ekonomiska villkoren för sjukskrivna. Eftersom sjuk- och aktivitetsersättningen
              ska prövas redan efter ett år, enligt dagens regler, är de som
              efter ett år fortfarande är sjukskrivna de vars rehabiliteringsmöjligheter
              inte är uttömda. Det kan också vara personer för vilka sjukdomstillståndet
              inte beräknas bli bestående men för vilka tillfrisknandet kan
              ta tid. Det kan gälla till exempel cancersjukdomar.
            </seg>
            <seg xml:id="i-52a9865921551177-0">
              Det är förvånande att man dessutom inte ska tillåtas bli kompenserad
              för bortfallet genom avtalsförsäkringen. Man kan fråga sig varför
              det ska vara omöjligt om parterna är överens. Eller är det så
              att det handlar om att regeringen vill minska fackens handlingsutrymme,
              för ni är väl inte emot kollektivavtalslösningar? Eller är det
              så att ni i den moderatstyrda regeringen säger att ni är för men
              i praktiken agerar mot?
            </seg>
            <seg xml:id="i-81539b37c62842fd-0">
              Med detta förslag tvingar ni människor till privata försäkringslösningar
              som inte inbegrips i den begränsningsregel som ni föreslår.
            </seg>
            <seg xml:id="i-e413f362c61dd607-0">
              Miljöpartiet säger nej till den här begränsningsregeln.
            </seg>
            <seg xml:id="i-d11f7af5b7059671-0">
              Det ska också sägas att tolvmånadersgränsen den sänkta ersättningen
              drabbar fler kvinnor än män därför att fler kvinnor är långtidssjukskrivna.
              Vad tänker regeringen göra åt den ojämlikheten? Någon könsmaktsanalys
              finns inte i det här dokumentet. Så är det också med många andra
              dokument, till exempel handlingsplanen. En könsmaktsanalys saknas
              helt från regeringens sida.
            </seg>
            <seg xml:id="i-6ec2381f9481a1ff-0">
              I oktober 2007 var ohälsotalet 38,7 dagar. Försäkringskassan
              skriver i sina pressmeddelanden om 38,7 dagar, men de skriver
              inte att det är väldigt ojämlikt fördelat. Inte heller regeringen
              skriver om det.
            </seg>
            <seg xml:id="i-8ab0880fd847de82-0">
              För kvinnor var ohälsotalet 46,6 dagar, att jämföra med 30,9
              dagar för män en ganska stor skillnad. Vad gör regeringen och
              vilka ambitioner har ni när det gäller att utjämna den här skillnaden?
            </seg>
            <seg xml:id="i-c06e8126c8b94e4c-0">
              Förslaget om en rehabiliteringsgaranti blir kanske ert svar.
              Men den kommer inte att gälla all rehabilitering.
            </seg>
            <seg xml:id="i-5850e8cf3132a553-0">
              Risken är stor att arbetslivsinriktade rehabiliteringstjänster
              försvinner. Försäkringskassans medel för rehabilitering tänker
              ni ju ta bort. Även om arbetsgivare haft rehabiliteringsansvar
              och hälso- och sjukvården stått för medicinsk rehabilitering har
              Försäkringskassan haft möjligheter och medel till arbetslivsinriktad
              rehabilitering. Även om de själva har sagt att de inte gärna vill
              ha det kan man fundera på varför de inte vill det kanske därför
              att det är enklast så eller därför att människor egentligen behöver
              en sådan rehabilitering?
            </seg>
            <seg xml:id="i-a3e76353a845b3bb-0">
              Regeringen vill alltså helt ta bort den möjligheten och anser
              att sjukvården ska ta över all rehabilitering. Jag anser inte
              att det är en bra idé. Vem ska betala för rehabiliteringen när
              man inte har en arbetsgivare som kan göra det?
            </seg>
            <seg xml:id="i-d95dd54fbe208620-0">
              Livskvalitetshöjande insatser måste gälla alla, oavsett om man
              har en arbetsgivare som är villig att betala eller ej.
            </seg>
            <seg xml:id="i-a89eea1b4edd9e89-0">
              Sedan har vi detta med flexibla nivåer. Ja, det kommer nu att
              finnas en möjlighet för den som har sjuk- och aktivitetsersättning
              att få arbeta i den mån vederbörande kan. Men det borde också
              kunna gälla inom ramen för sjukpenningen.
            </seg>
            <seg xml:id="i-13381c41b1692314-0">
              Miljöpartiet har ett förslag som går ut på att man ska kunna
              vara sjukskriven utifrån sin arbetsförmåga. Kan man jobba 60 procent
              ska man kunna få göra det i stället för att tvingas välja mellan
              50 procent och 70 procent. Se alltså i stället människors möjligheter!
            </seg>
            <seg xml:id="i-82950e0f5b22e3a3-0">
              Det finns också ett litet förslag i budgeten om en försöksverksamhet
              med företag ja, gärna det. Men sätt då individen, inte företagen,
              i centrum!
            </seg>
            <seg xml:id="i-c8cf8264b3025875-0">
              Regeringen vill alltså pröva att släppa in privata företag för
              att hjälpa människor som har sjuk- och aktivitetsersättning för
              att de ska få tillbaka arbetsförmågan och återgå i arbete. Till
              detta är vi positiva, om det görs på rätt sätt.
            </seg>
            <seg xml:id="i-99a39c34d3b08e02-0">
              Nya kreativa arbetssätt ska på så vis tas till vara, skriver
              regeringen. Det förvånar dock att man talar så lite om individperspektivet.
              Fokus är helt på företagen. Det står så här i texten: Dessa företag
              bör ges stort utrymme att välja de insatser som man anser nödvändiga
              i de enskilda fallen.
            </seg>
            <seg xml:id="i-b6b93dd27b1969e5-0">
              Att lyssna till individens egna tankar om vad som behövs för
              att komma i gång är A och O och något som behöver uttalas. Varför
              skriver ni inte det? Har ni helt tappat tron på individen?
            </seg>
            <seg xml:id="i-97cd7ff0e736b36b-0">
              Uppenbart oklart är också med vilka pengar dessa företag ska
              göra sina insatser. Eftersom regeringen flyttar medlen för arbetslivsinriktad
              rehabilitering till hälso- och sjukvården frågar vi oss hur detta
              egentligen är tänkt.
            </seg>
            <seg xml:id="i-045c4ef3ba8a4b8a-0">
              Summa summarum: Coachning och verklig individanpassad hjälp är
              vad som behövs. Kanske är det så att Försäkringskassan och arbetsförmedlingen
              i en framtid ska ha en dörr in, en gemensam försäkring som verkligen
              kan ge människor hjälp i stället för att som nu jaga med piskor
              och otrygghet.
            </seg>
            <seg xml:id="i-3d65b6f71c2b9cb9-0">
              Självklart står jag bakom samtliga reservationer. Men för tids
              vinnande yrkar jag bifall endast till reservationerna 3, 5, 6
              och 12.
            </seg>
          </u>
          <note xml:id="i-dd85c6dba8d651f9-0">
            Anf. 4 GUNNAR AXÉN (m):
          </note>
          <u who="jan_ericson_aca06f" prev="cont" xml:id="i-1e32f94d7f57a502-0">
            <seg xml:id="i-8d4ea546de1dc6f8-0">
              Herr talman! Jag vill inleda med att yrka bifall till utskottets
              förslag i dess helhet.
            </seg>
            <seg xml:id="i-f380f9d21a233b2c-0">
              Det kan inte vara lätt att vara opposition när man måste uppfinna
              egna förslag att opponera mot. Det är en tanke som slog mig efter
              att så här inledningsvis ha lyssnat på de tre företrädarna för
              oppositionen.
            </seg>
            <seg xml:id="i-5607c5da5be671d0-0">
              När Allians för Sverige för drygt ett år sedan fick ta över regeringsansvaret
              var det kanske främst för att bryta och ta itu med det omfattande
              utanförskap som hade skapats under Socialdemokraternas, Vänsterpartiets
              och Miljöpartiets styre.
            </seg>
            <seg xml:id="i-27be2d1c7dda667e-0">
              Under en lång rad år ökade antalet sjukskrivningar och förtidspensioneringar
              kraftigt. Sjukskrivna fick inte vård, och sjukskrivna fick inte
              rehabilitering. I stället permanentade Socialdemokraterna dessa
              människors utanförskap genom att skicka ut dem i förtidspension.
            </seg>
            <seg xml:id="i-e7567b50139e095e-0">
              140 personer om dagen förtidspensionerades under Socialdemokraternas,
              Vänsterpartiets och Miljöpartiets styre. Varje dag skickades alltså
              140 människor ut i förtidspension. Samtidigt förlorade dessa människor
              möjligheten till rehabilitering. I stället för att stödja dessa
              människor så att de kunde komma tillbaka till arbetsgemenskapen
              dömde Socialdemokraterna dem till ett permanent utanförskap. 140
              människor skickades alltså varje dag under tolv års tid alltså
              ut i utanförskap.
            </seg>
            <seg xml:id="i-29db7c969d6932bb-0">
              Bara för att klargöra hur många människor det handlar om kan
              jag, LiseLotte Olsson, säga att på mindre än två månader förtidspensionerar
              man med det tempot hela Nordmalings kommun. Och, Gunvor G Ericson,
              på mindre än ett halvår förtidspensionerar man med det tempot
              hela Katrineholms kommun. Och, Tomas Eneroth, på ett och ett halvt
              år förtidspensionerar man med det tempot hela Växjö kommun. Det
              handlar, som sagt, om 140 personer per dag.
            </seg>
            <seg xml:id="i-7c818ceb604e09f8-0">
              Socialdemokraternas och de andra vänsterpartiernas politik slog
              också väldigt hårt mot kvinnor och kvinnors hälsa. Dubbelt så
              många kvinnor som män har fastnat i långtidssjukskrivningar eller
              har förtidspensionerats. Andelen fattiga hushåll ökade kraftigt
              under er tid vid makten. Inkomstskillnaderna ökade. Förtidspensioneringarna
              av unga ökade också kraftigt. Det var resultatet av er politik.
            </seg>
            <seg xml:id="i-23db4ead358f5d0f-0">
              1 ½ miljon människor i utanförskap, varav 550 000 förtidspensionerade
              och ett par hundratusen långtidssjukskrivna det var det arv som
              Socialdemokraterna lämnade efter sig. Det fördes en djupt cynisk,
              grym och hänsynslös politik som skapade många mänskliga tragedier.
            </seg>
            <seg xml:id="i-acdb5be53acfeda7-0">
              Jag har två frågor till oppositionspartiernas företrädare i dag
              som jag hoppas kunna få svar på. Den första är: Hur tänkte ni
              när ni såg att förtidspensioneringarna och långtidssjukskrivningarna
              sköt i höjden men när ni inte gjorde någonting? Hur tänkte ni
              då?
            </seg>
            <seg xml:id="i-796d07274420a446-0">
              Vår utmaning nu är att ge alla dem som kan och vill komma tillbaka
              till arbetsgemenskapen denna chans, oavsett om de är långtidssjukskrivna
              eller förtidspensionerade.
            </seg>
            <seg xml:id="i-dd7633ef5becd243-0">
              Vi har under det år som gått sedan regeringsskiftet förvaltat
              det förtroende vi fick av väljarna. Vi har fört en framgångsrik
              politik för att få fler människor i arbete. Genom nystartsjobb,
              jobbskatteavdrag och en ansvarsfull finanspolitik har vi gjort
              det möjligt för fler företag att anställa, och fler människor
              kommer tillbaka till arbete. Över 100 000 fler människor kan i
              dag stå på egna ben jämfört med förra året. En person var fjärde
              minut har sedan regeringsskiftet kunnat ta steget från utanförskap
              till arbetsgemenskap.
            </seg>
            <seg xml:id="i-e9550381bacf39c3-0">
              Det är en fantastisk siffra! Aldrig tidigare har så många människor
              i Sverige haft ett arbete att gå till och därigenom haft makten
              att bestämma över sitt eget liv och söka förverkliga sina drömmar.
              Men detta räcker inte.
            </seg>
            <seg xml:id="i-ffdc81000b3a2df8-0">
              Därför presenterade regeringen i budgetpropositionen, som vi
              nu debatterar, ramarna för en rehabiliteringsreform som ska leda
              till en kortare väg till ett friskare liv för alla. Passiva sjukskrivningar
              ska ersättas av aktiva och tidiga åtgärder, och förändringar som
              leder till att människor vågar försöka att arbeta och att företag
              vågar anställa ska genomföras.
            </seg>
            <seg xml:id="i-6c2a21797277b467-0">
              Sjukskrivning är i sig själv passiviserande och kan leda till
              ännu längre sjukskrivningar eller i värsta fall förtidspensionering.
              Redan efter tre månaders sjukskrivning, det vet vi, minskar sannolikheten
              att någonsin komma tillbaka till arbetslivet dramatiskt. För att
              förhindra att människor blir långtidssjukskrivna krävs aktiva
              åtgärder tidigt.
            </seg>
            <seg xml:id="i-c2c81b6a879f4b5e-0">
              Det bästa sättet att bryta en långvarig sjukskrivning är genom
              att se till att den aldrig uppstår. Här är det viktigt att Försäkringskassan,
              arbetsförmedlingen, kommunerna och sjukvården samordnar sina insatser
              för att hitta individuella lösningar som hjälper den enskilde
              tillbaka till arbetslivet. Den sjukskrivnes tillfrisknande är
              viktigare än gränsdragningar mellan myndigheter.
            </seg>
            <seg xml:id="i-8a17e0251c4a5695-0">
              Den tidigare sjustegstrappa som användes av Försäkringskassan
              vid rehabilitering har visat sig inte fungera. Ett år efter det
              att de blivit sjukskrivna befinner sig fortfarande 70 procent
              av de långtidssjukskrivna kvar på steg ett.
            </seg>
            <seg xml:id="i-b82a7a46bbfdc541-0">
              Denna arbetsmodell kommer att ersättas av tre tydliga steg som
              syftar till tidiga och aktiva åtgärder för att underlätta en snabb
              återgång i arbete. I första hand kommer arbetsförmågan att prövas
              mot det ordinarie arbetet, därefter mot alternativa arbeten hos
              den egna arbetsgivaren och slutligen efter sex månader mot hela
              arbetsmarknaden.
            </seg>
            <seg xml:id="i-b59d10e24d253204-0">
              Om man efter tolv månader inte har lyckats finna ett arbete eller
              kunnat komma tillbaka till ett arbete som passar, men bedömningen
              är att man kommer att kunna återfå arbetsförmåga, kan man erhålla
              en förlängd sjukpeng i upp till 18 månader, i stället för att
              som tidigare nästan slentrianmässigt förtidspensioneras. Under
              dessa 18 månader har man rätt till fortsatt rehabilitering, något
              som man förlorar om man döms till förtidspension eller utanförskap.
            </seg>
            <seg xml:id="i-dc6fddb05a50c403-0">
              Samtidigt införs en rehabiliteringsgaranti, och vi ger företagshälsovården
              en viktigare roll i rehabiliteringsarbetet. Staten satsar 3,4
              miljarder på denna reform, och tanken är att övriga intressenter
              även ska skjuta till ytterligare resurser. Genom dessa förstärkningar
              av rehabiliteringen ökar vi möjligheten för återgång i arbete.
            </seg>
            <seg xml:id="i-55c49613155e81b5-0">
              Vi kommer även att utveckla den finansiella samordningen, Finsam,
              och göra den mer flexibel. Försäkringskassan kommer att ha möjlighet
              att finansiera rehabilitering som utförs av landstingen.
            </seg>
            <seg xml:id="i-8273a81a603e20e6-0">
              Vidare stimuleras landstingen att bidra till en minskning av
              ohälsotalet genom att de får dela på sjukvårdsmiljarden i förhållande
              till hur framgångsrika de är i detta arbete.
            </seg>
            <seg xml:id="i-550caadd006cb4e4-0">
              Allt detta görs i syfte att få en bättre fungerande rehabilitering
              och en kortare väg till ett friskare liv genom att ersätta passiva
              sjukskrivningar med aktiva åtgärder.
            </seg>
            <seg xml:id="i-496df12f9ef45c47-0">
              Vidare vill vi underlätta för dem som varit långtidssjukskrivna,
              i förtidspension eller i sjuk- och aktivitetsersättning att återgå
              till arbetslivet. Vi vill få fler som vågar prova att arbeta och
              fler arbetsgivare som vågar anställa. Vi gör det möjligt att prova
              på att arbeta med bibehållen rätt till förtidspension i upp till
              ett år i stället för som i dag max tre månader.
            </seg>
            <seg xml:id="i-546cc8098c80584f-0">
              Vi kommer även att föreslå införande av en steglös avräkning
              av sjukersättningen för dem som arbetar delvis, i stället för
              dagens kantiga 25, 50 och 75-procentsnivåer. Därmed visar vi också
              att varje arbetad timme är betydelsefull.
            </seg>
            <seg xml:id="i-13e7caabb56185d8-0">
              Vi ser även över möjligheten att ha förtidspension på deltid,
              samtidigt som man arbetar heltid, om man har till exempel en reducerad
              prestationsförmåga.
            </seg>
            <seg xml:id="i-4d816483aadeead3-0">
              Vid årsskiftet införs även nyfriskjobb, som fungerar på ett liknande
              sätt som de framgångsrika nystartsjobben. Skillnaden är att skattesänkningen
              kostnadsminskningen för den arbetsgivare som anställer någon som
              varit långtidssjukskriven eller förtidspensionerad blir dubbelt
              så stor. I praktiken halveras arbetskraftskostnaden om man anställer
              någon som varit sjukskriven länge. Nystarts- och nyfriskjobben
              utvidgas till att gälla även offentlig sektor. Vi är övertygade
              om att vi genom den förändringen kommer att nå ut till fler av
              de kvinnor som befinner sig i långtidssjukskrivning eller förtidspension.
              Som jag sade inledningsvis är det kanske de som drabbats absolut
              hårdast av den politik som vänsterpartierna förde tidigare.
            </seg>
            <seg xml:id="i-a952f7cddca2d835-0">
              Herr talman! Detta var i korthet de viktigaste punkterna i den
              aviserade rehabiliteringsreformen. Vi kommer att få anledning
              att återkomma till den i dess olika delar under det kommande året.
              Sammantaget kan sägas att detta är den största satsningen på rehabilitering
              och på att hjälpa människor tillbaka till arbetsgemenskapen sedan
              1992.
            </seg>
            <seg xml:id="i-ef0479e0d21c6929-0">
              Låt mig då ställa min andra fråga till oppositionen i dag: Ställer
              ni upp på dessa förslag, eller kommer ni att kunna visa upp ett
              eget, gemensamt, alternativ? I dag står oppositionen tomhänt,
              man har inget alternativ att komma med. Det enda man verkar kunna
              enas om är lite olika nyanser och att säga nej och åter nej till
              regeringens politik. Får vi se ett alternativ från oppositionens
              tre partier? Vad vill ni göra för att hjälpa de människor tillbaka
              till arbetsgemenskapen som ni ställde i utanförskap under er tid
              vid makten?
            </seg>
            <seg xml:id="i-610667c6a192856f-0">
              En sak är säker: Allians för Sverige arbetar vidare med att slå
              vakt om våra gemensamma trygghetssystem och för att bryta utanförskapet
              genom att förbättra rehabiliteringen och sänka trösklarna tillbaka
              till arbetslivet för dem som är sjukskrivna och förtidspensionerade.
              Vi genomför det som medborgarna under lång tid har efterfrågat.
              Kan vi dra nytta av erfarenheterna i Norge ska vi givetvis göra
              det.
            </seg>
            <seg xml:id="i-f292f9983d1df679-0">
              Allians för Sverige ersätter passiva sjukskrivningar med tidiga
              och aktiva åtgärder. Samtidigt gör vi så att människor vågar försöka
              att arbeta och att företag vågar anställa. Det är så vi skapar
              en kortare väg till ett friskare liv.
            </seg>
            <seg xml:id="i-2e52c2da3f47fa47-0">
              Jag vill avslutningsvis rikta ett varmt tack till utskottskansliet
              för väl utfört arbete och en tillönskan om en god jul.
            </seg>
          </u>
          <note xml:id="i-265ecfb7027b27d2-0">
            I detta anförande instämde Mikael Cederbratt, Mats G Nilsson,
            Lars-Arne Staxäng och Marianne Watz (alla m), Solveig Zander (c)
            samt Ulf Nilsson (fp).
          </note>
          <note type="speaker" xml:id="i-a1de77ac2f8c47df-0">
            Anf. 5 GUNVOR G ERICSON (mp) replik:
          </note>
          <u who="jan_ericson_aca06f" next="cont" xml:id="i-7672fd1bbe5a7558-1">
            <seg xml:id="i-84b59f5ac3b9e4ef-0">
              Herr talman! Det är intressant att lyssna på vad Gunnar Axén
              säger, men det verkar inte som om Gunnar Axén har lyssnat på vad
              vi i oppositionen har sagt.
            </seg>
            <seg xml:id="i-86720c8624096b03-0">
              Om man läser de reservationer som finns i betänkandet, vilket
              är ganska många, ser man en tydlig och klar linje där vi i oppositionen
              har ett gemensamt synsätt: Vi vill inte slå på människor. Vi vill
              hjälpa människor. Där verkar det gå en klar skiljelinje mellan
              er och oss.
            </seg>
            <seg xml:id="i-d3909f1e58b25f96-0">
              Jag begärde ordet därför att jag ville ställa några frågor till
              Gunnar Axén. De handlar om flexibla sjukskrivningsnivåer. Miljöpartiet
              har precis som regeringen föreslagit att man ska kunna ha en större
              flexibilitet inte bara när det gäller sjuk- och aktivitetsersättning
              utan också när det gäller de sjukskrivna. Varför har den moderatledda
              regeringen inte stött det förslaget?
            </seg>
            <seg xml:id="i-52f9613ea5ab0deb-0">
              Min andra fråga handlar om utredning av karensdagen. Om man nu
              verkligen vill göra någonting åt det här med ojämlikhet för kvinnor
              kvinnor som fastnar i sjukskrivning under lång tid skulle det
              kunna vara intressant att titta på en utredning av hur karensdagen
              tas ut.
            </seg>
            <seg xml:id="i-7ec14bb64ccab889-0">
              I den socialförsäkringsutredning som Anna Hedborg gjorde finns
              ett förslag om att differentiera karensdagen och ta ut den över
              två dagar eller tre dagar i stället för den första dagen. Det
              tycker vi hade varit intressant. Kvinnor i offentlig sektor drabbas
              nämligen mycket hårt. Om man jobbar natt och kort deltid dras
              tre karensdagar när man är borta en natt.
            </seg>
            <seg xml:id="i-22429dfa20a5409f-0">
              Min fråga är alltså: Varför vill inte regeringen titta på det
              förslaget?
            </seg>
          </u>
          <note xml:id="i-3cf938d3e1078171-0">
            Anf. 6 GUNNAR AXÉN (m) replik:
          </note>
          <u who="jan_ericson_aca06f" prev="cont" xml:id="i-1e32f94d7f57a502-1">
            <seg xml:id="i-8ccf6461ac1e5ca7-0">
              Herr talman! Allians för Sverige är beredd att diskutera och
              titta på alla förslag som kan tänkas underlätta för människor
              när det gäller att komma tillbaka till arbetsgemenskapen. I det
              här fallet föreslår vi en steglös avräkning när det gäller sjuk-
              och aktivitetsersättningen för att visa att varje arbetad timme
              är betydelsefull. Om det kommer fler förslag ska vi givetvis titta
              på dem och överväga om de underlättar människors återgång i arbete.
            </seg>
            <seg xml:id="i-e217175c4139f6f1-0">
              Men jag blir bekymrad när Gunvor G Ericson säger att Allians
              för Sverige skulle slå på människor. Ni ställde 1,5 miljoner människor
              i utanförskap, varav 550 000 människor i förtidspension. 140 personer
              om dagen förtidspensionerades under er tid vid makten. Och ni
              talar om att vi skulle slå på människor!
            </seg>
            <seg xml:id="i-d73de8dfe6fd9907-0">
              Vad är det som är att slå på människor när vi inför en rehabiliteringsgaranti,
              när vi förstärker företagshälsovården, när vi gör sjuk- och aktivitetsersättningen
              steglöst avräknad för dem som vill återgå i arbete, när vi inför
              nyfriskjobb för att underlätta återgång till arbete för dem som
              har varit utanför länge, när vi förlänger möjligheten för förtidspensionerade
              att prova på och arbeta och när vi genomför den största satsningen
              på rehabilitering sedan 1992?
            </seg>
            <seg xml:id="i-acf1c7ea8fdf7051-0">
              Vi gör nu det som den förra regeringen och ni som stödparti under
              den tiden egentligen borde ha gjort för länge, länge sedan.
            </seg>
          </u>
          <note type="speaker" xml:id="i-ea9da1f6d1985979-0">
            Anf. 7 GUNVOR G ERICSON (mp) replik:
          </note>
          <u who="jan_ericson_aca06f" next="cont" xml:id="i-7672fd1bbe5a7558-2">
            <seg xml:id="i-cefd36cfb9562dca-0">
              Herr talman! Om vi ska gå in och diskutera historia kan vi diskutera
              ekonomisk politik och vad som hände under den förra borgerliga
              regeringen 19911994 och det ekonomiska moras som fick tas över
              1994 och städas upp. Det var inte några roliga beslut som fattades
              under de år som kom därefter. Jag satt inte i riksdagen då, men
              jag jobbade i offentlig sektor och såg konsekvenserna i sjukvården
              på golvet.
            </seg>
            <seg xml:id="i-4e73adb631a428fc-0">
              Gunnar Axén pratar om Allians för Sverige. Det är fyra partier
              som har blivit ett, tydligen. Det är ett moderatparti där alla
              andra röster har blivit tysta.
            </seg>
            <seg xml:id="i-97df65965330d847-0">
              Man tar pengar från Försäkringskassan för att lägga på företagshälsovård.
              Jag tycker att det kan vara ett intressant alternativ att titta
              på att företagshälsovården ska ha ett tydligare ansvar, men kom
              inte och säg att det är nya stora satsningar! Man flyttar ju bara
              runt pengar. Det är pengar som man tar från Försäkringskassan.
            </seg>
            <seg xml:id="i-b846926fb958b148-0">
              Kommer rehabiliteringsgarantin även att gälla arbetslivsinriktad
              rehabilitering? Och hur ska det gå till för den som inte har en
              arbetsgivare som kan betala? Försäkringskassan har ju inte längre
              några pengar att betala med.
            </seg>
            <seg xml:id="i-7d1c6ef36d94d757-0">
              Försäkringskassan ska finansiera rehabilitering som utförs av
              landstinget, sade du i ditt anförande, Gunnar Axén. Men Försäkringskassan
              har inte kompetens inom alla typer av rehabilitering. Det handlar
              om medicinsk rehabilitering. En människa består av mycket mer.
              Det gäller att kunna få tillbaka livskvalitet. Vem ska kunna få
              den möjligheten? Det handlar om livskvalitet för personer som
              kanske har en ms-sjukdom och en tidsbegränsad ersättning. Alla
              har inte fasta förtidspensioner som gäller för tid och evighet.
              De ska också ha rätt till rehabilitering, eller hur?
            </seg>
          </u>
          <note xml:id="i-9459aa11c405bef1-0">
            Anf. 8 GUNNAR AXÉN (m) replik:
          </note>
          <u who="jan_ericson_aca06f" prev="cont" xml:id="i-1e32f94d7f57a502-2">
            <seg xml:id="i-3f135fc8fe34ed75-0">
              Herr talman! Jag är glad över att få höra att Miljöpartiet har
              ett nyvaknat intresse av att hjälpa människor tillbaka från sjukdom,
              hjälpa människor att få fullvärdiga och fullgoda liv och satsa
              på rehabilitering och vård. Det är ju någonting som vi inte har
              sett röken av tidigare under den tid som ni stödde den socialdemokratiska
              regeringen. Jag är glad för att Gunvor G Ericson så kraftigt markerar
              att ni vill satsa på det här området nu.
            </seg>
            <seg xml:id="i-a9fd8bb574e718b0-0">
              När vi nu genomför den största rehabiliteringsreformen sedan
              1992, det vill säga sedan den förra borgerliga regeringens tid,
              kommer vi att göra det genom att bland annat avsätta 3,4 miljarder
              kronor för införandet av en rehabiliteringsgaranti och satsningar
              på en utbyggd företagshälsovård.
            </seg>
            <seg xml:id="i-8795eb12c297bb51-0">
              Det är självklart att om vi ger företagshälsovården och arbetsgivaren
              ett större ansvar för rehabiliteringen kommer den också att var
              arbetslivsinriktad.
            </seg>
            <seg xml:id="i-b0fb9319189962bb-0">
              De pengar som Försäkringskassan tidigare har köpt rehabiliteringsinsatser
              för förefaller väldigt små i sammanhanget. Förra året köpte man
              rehabilitering för 90 miljoner kronor. För de andra pengarna som
              nämns i sammanhanget köpte Försäkringskassan i praktiken arbetsförmågeutredningar.
              Det var inte rehabiliteringsinsatser.
            </seg>
            <seg xml:id="i-20559be963b4f922-0">
              Men nu satsar vi 3,4 miljarder kronor på rehabiliteringsgaranti
              och på förstärkt företagshälsovård. Dessutom gör vi Finsam mer
              flexibelt och gör det möjligt för Försäkringskassan att köpa rehabiliteringstjänster
              från landstinget.
            </seg>
          </u>
          <note type="speaker" xml:id="i-effadbd7147a1a91-0">
            Anf. 9 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-f02040e3f51ac73b-1">
            <seg xml:id="i-f8fe2c3d5c42562b-0">
              Herr talman! Jag skulle vilja ta upp en sak som vi har pratat
              lite löst om tidigare här. Det handlar om det överskott som finns
              i sjukförsäkringen. Jag skulle vilja veta varför högerregeringen
              sänker den inkomstgrundande inkomsten. Hur räknar man ut den inkomstgrundande
              inkomsten?
            </seg>
            <seg xml:id="i-165de3348cb8ca50-0">
              Sjukförsäkringen går med överskott. Det beror lite grann på hur
              man räknar, men det finns en siffra som säger att man kan räkna
              med 14 miljarder i överskott 2008, 19 miljarder 2009 och 22 miljarder
              2010. I utskottets betänkande säger man på s. 33 att sjukfrånvaron
              och kostnaderna härför har under en följd av år varit ett stort
              bekymmer.
            </seg>
            <seg xml:id="i-3749dea0bc6da0d7-0">
              Jag skulle vilja ha ett svar från Gunnar Axén, regeringen och
              utskottets majoritet på varför man väljer att sänka ersättningen
              för dem som har haft oturen att bli sjuka. Det handlar om 0,6
              miljarder som man vill spara på den här gruppen människor under
              nästa år. Jag tycker att det handlar om att slå på dem som redan
              ligger, precis som vi redan har sagt från talarstolen. Piskan
              viner över de sjuka.
            </seg>
            <seg xml:id="i-81c45f03d01687b0-0">
              Anf. 10 GUNNAR AXÉN (m) replik:
            </seg>
            <seg xml:id="i-42d0ea57175310b7-0">
              Herr talman! Jag är glad över att höra att också Vänsterpartiet
              numera bekymrar sig över de människor som är sjukskrivna, långtidssjukskrivna
              och i förtidspension. Det var ju ingenting vi såg någonting av
              under den tidigare regeringens tid då Vänsterpartiet stödde den
              politik som ledde till att 140 människor om dagen förtidspensionerades.
              Den ledde till att människor ställdes i utanförskap och i långa
              sjukskrivningar.
            </seg>
            <seg xml:id="i-68feed20f32c5688-0">
              Men jag är glad över att höra att Vänsterpartiet, åtminstone
              i ord, numera vill slå vakt om dessa människor. Däremot har vi
              inte sett så många förslag om hur ni vill hjälpa de här människorna
              tillbaka till arbetslivet.
            </seg>
            <seg xml:id="i-ef12350b81ad7722-0">
              Det är också glädjande att notera att LiseLotte Olsson har sett
              att socialförsäkringarna just nu går med överskott. Det är givetvis
              ett resultat av att så många människor nu har fått arbete. Aldrig
              tidigare i historien har så många människor arbetat som i dag.
              Det innebär också att inkomsterna från socialavgifterna ökar.
              Det är ett direkt resultat av att det går så bra just nu på arbetsmarknaden,
              även om vi har en stor utmaning framför oss att få in ännu fler
              av de människor som befinner sig i utanförskap i dag på arbetsmarknaden.
            </seg>
            <seg xml:id="i-1d769a2d9a0a45f3-0">
              Ja, det stämmer att vi föreslås ett införande av en historisk
              beräkning av SGI. Det beror på att vi tycker att det är mer rättvist
              och minskar risken för fusk i sjukförsäkringen.
            </seg>
          </u>
          <note type="speaker" xml:id="i-f5b1266925318ebd-0">
            Anf. 11 LISELOTTE OLSSON (v) replik:
          </note>
          <u who="liselotte_olsson_4be6aa" next="cont" xml:id="i-7d7c150ed687813c-0">
            <seg xml:id="i-481fbb0dae12fd05-0">
              Herr talman! Återigen togs fusk upp som ett argument för att
              försämra. Jag är väldigt bekymrad över det.
            </seg>
            <seg xml:id="i-98aee40a9acb4577-0">
              Gunnar Axén pratar om att Vänsterpartiet och vi som hade del
              av makten den förra perioden inte brydde oss om dessa människor.
              Men det är precis vad vi gjorde och fortfarande gör. Vi bryr oss
              om de drabbade, de som är sjuka. Och det menar jag att ni med
              er politik inte gör.
            </seg>
            <seg xml:id="i-fd4e4a58b8428435-0">
              Jag har fortfarande inte fått en hållbar förklaring mer än allmänt
              prat om fusk. Varför sänker man sjukersättningen för dem som har
              otur att bli sjuka? Varför väljer man att göra det i det här läget
              då försäkringen går med ett stort överskott? Varför ska de sjuka
              behöva betala för skattesänkningar och överföringar till de rika?
              Jag skulle vilja ha ett tydligare svar på detta än vad jag har
              fått.
            </seg>
            <seg xml:id="i-d6b566284f10415b-0">
              Sedan skulle jag också vilja ha svar när det gäller Försäkringskassan.
              I sitt anförande pratade Gunnar Axén väldigt mycket om Försäkringskassan
              och vikten av att man gör ett bra arbete. Det håller jag med om.
              Det är väldigt viktigt. Men samtidigt skär man även där. Vi har
              i vår budget lagt mer pengar till Försäkringskassan, vilket skulle
              betyda fler handläggare. I mitt hemlän Västerbotten skulle det
              till exempel göra en väsentlig skillnad. Vi skulle kunna rädda
              kontoren i inlandet. Dem kommer man inte att ha möjlighet att
              ha kvar i det här läget. Jag skulle vilja ha lite tydligare besked
              här också. Att prata väl om Försäkringskassan går bra, men att
              ge den möjlighet att fungera bra verkar svårare.
            </seg>
          </u>
          <note xml:id="i-9d7c2ebb38252c68-0">
            Anf. 12 GUNNAR AXÉN (m) replik:
          </note>
          <u who="liselotte_olsson_4be6aa" prev="cont" xml:id="i-d96ee14f1077a89f-0">
            <seg xml:id="i-da24c3665c12ea50-0">
              Herr talman! Jag är inte förvånad över att LiseLotte Olsson tar
              upp detta och vänder sig emot att vi vill bekämpa det fusk som
              obestridligt förekommer i de här systemen. Det är bara lite drygt
              en månad sedan Delegationen mot felaktiga utbetalningar visade
              att ungefär 20 miljarder kronor rinner ut ur våra trygghetssystem
              och hamnar i felaktiga fickor varje år. Det är 20 miljarder kronor
              som skulle kunna användas på ett mycket bättre sätt än att försvinna
              till människor som inte har rätt till de här ersättningarna. Vi
              arbetar hårt för att bekämpa och stävja det fusk eller den brottslighet
              som det handlar om när man begår bidragsbrott.
            </seg>
            <seg xml:id="i-3db086c6dcc1d223-0">
              Därför tycker vi att det är rimligt att man i stället har en
              historisk beräkning av SGI som gör det lättare att följa upp och
              kontrollera så att man får en korrekt sjukpeng. Det blir rättvisare
              och mer kontrollerbart.
            </seg>
            <seg xml:id="i-369e258e8cfdc167-0">
              Sedan talar LiseLotte Olsson om Försäkringskassan och dess resurser.
              Då blir jag lite för förvånad och lite brydd. Det verkar inte
              som om LiseLotte Olsson har noterat att vi i budgeten anslår ytterligare
              700 miljoner kronor till Försäkringskassan. Det är medel som bland
              annat kommer att gå till att stärka arbetet med rehabilitering
              och för att hjälpa människor tillbaka till arbetslivet.
            </seg>
          </u>
          <note type="speaker" xml:id="i-ab5a27b5454c9274-0">
            Anf. 13 TOMAS ENEROTH (s) replik:
          </note>
          <u who="tomas_eneroth_80b549" next="cont" xml:id="i-fc519b314cdd2093-0">
            <seg xml:id="i-82f8a7154ef708fd-0">
              Herr talman! Precis som jag sade i mitt inledningsanförande fick
              vi från Gunnar Axén höra väldigt mycket prat om allting utom det
              som vi faktiskt har att besluta om. Här talades om ramar för reformer,
              men det finns inga skarpa förslag. Ni har inte infört någon rehabiliteringsgaranti.
              Ni har inte satsat på företagshälsovården. Den sjukvårdsmiljard
              som finns införde vi däremot. Man talar om den största rehabiliteringssatsningen
              någonsin. Rehabgarantin är 3,4 miljarder. Bara sjukvårdsmiljarden
              var 3 miljarder friska pengar under vår tid. Man ska vara försiktig
              med att ta sådana stora ord i sin mun.
            </seg>
            <seg xml:id="i-eb2616dfcf7cc962-0">
              Jag funderar på varför det är så angeläget för Moderaterna och
              för alliansens företrädare att inte berätta om besparingarna.
              Jag tycker att LiseLottes fråga var befogad. Varför är det, med
              de överskott som finns i statsfinanserna och med de överskott
              som finns i sjukförsäkringen, så angeläget att göra sjuka människor
              fattigare? Vad är poängen med att så ivrigt arbeta för att sänka
              ersättningarna?
            </seg>
            <seg xml:id="i-37005bcdd74cc935-0">
              Gunnar Axén talar ofta och väl om ökad försäkringsmässighet och
              citerar Anna Hedborgs olika promemorior. Anna Hedborg argumenterar
              bland annat för höjda tak i sjukförsäkringen. Nu har ersättningarna
              sänkts till 7,5 basbelopp, och det är inte 80 procent längre utan
              väsentligt lägre. Ni går till och med in i avtalsförsäkringarna
              och bryter mot ILO-konventioner och sänker ersättningarna så att
              man inte kan ha en försäkringsmässighet. Jag antar att Gunnar
              Axén också skulle bli sur om vi så här efterhand satte en gräns
              för hur mycket av sin pensionsförsäkring han skulle få ta ut trots
              att han avstått en hel del utrymme under den tid då han har varit
              förvärvsaktiv.
            </seg>
            <seg xml:id="i-1f9587725550295c-0">
              Ökar försäkringsmässigheten med de beslut vi ska fatta här i
              riksdagen i dag? Finns det andra områden där ni planerar minskningsregler,
              till exempel inkomstförsäkringar eller pensionsförsäkringar?
            </seg>
          </u>
          <note xml:id="i-091ed21a2c69f7b9-0">
            Anf. 14 GUNNAR AXÉN (m) replik:
          </note>
          <u who="tomas_eneroth_80b549" prev="cont" xml:id="i-3f62a90611a31cd4-0">
            <seg xml:id="i-348d0b410ff71bf8-0">
              Herr talman! Jag har pratat en hel del om införandet av rehabiliteringsgaranti,
              vår satsning på att förstärka företagshälsovården, en ny och bättre
              fungerande rehabiliteringskedja, underlättande för förtidspensionerade
              att återgå till arbete genom steglös avräkning av förtidspensionen,
              möjligheten att arbeta upp till ett år med bibehållen rätt till
              förtidspension och våra nyfriskjobb. Det är en viktig rehabiliteringsreform
              som regeringen har aviserat i budgetpropositionen. Vi kommer tillbaka
              till de olika delarna under det kommande året.
            </seg>
            <seg xml:id="i-1c33f4418b528416-0">
              Det är roligt att höra att Tomas Eneroth är så ivrig och knappt
              kan vänta på att de här förslagen kommer till riksdagen så att
              vi får ta itu med och genomföra de här reformerna och hjälpa människor
              tillbaka till arbetsgemenskapen.
            </seg>
            <seg xml:id="i-e9c77a4ee87350fd-0">
              Man funderar bara lite på varför Socialdemokraterna inte gjorde
              någonting tidigare. I mitt inledningsanförande ställde jag en
              fråga om vad ni tänkte under er regeringstid då ni såg att förtidspensioneringarna
              och långtidssjukskrivningarna steg i höjden utan att ni gjorde
              någonting. Genom att bara beskåda hur människor hamnade och fastnade
              i utanförskap gjorde ni en stor mängd människor och hushåll fattigare.
              Ni förde till och med aktivt ut människor i utanförskap genom
              den mer eller mindre automatiska förtidspensioneringen efter ett
              års skrivning. Inkomstskillnaderna ökade under er regeringstid.
              Det var framför allt hushåll med ensamstående kvinnor som förlorade
              kraftigt i standard när ni styrde. Detta beror i hög grad på det
              faktum att kvinnor dubbelt så ofta som män fastnar i långtidssjukskrivningar
              och förtidspensioneringar.
            </seg>
          </u>
          <note type="speaker" xml:id="i-fb47764f60d2fa3b-0">
            Anf. 15 TOMAS ENEROTH (s) replik:
          </note>
          <u who="tomas_eneroth_80b549" next="cont" xml:id="i-fc519b314cdd2093-1">
            <seg xml:id="i-9ad8798de61c4a1d-0">
              Herr talman! Jag tror att det blir till att läsa på för Gunnar
              Axén om hur utvecklingen faktiskt har varit. Det blev till exempel
              färre förtidspensionärer under vårt sista år än vad det blev under
              den moderatledda regeringens första år. Ohälsotalet sjönk konstant
              från år 2003. Det redovisades vid den utfrågning som vi hade i
              Andrakammarsalen. Det gjordes dessutom stora insatser, till exempel
              sjukvårdsmiljarden som ni uppenbarligen tyckte var så pass bra
              att ni ville fortsätta med den även efter regeringsskiftet. Medfinansieringen
              och andra aktiva insatser bidrar till att pressa tillbaka sjukfrånvaron.
            </seg>
            <seg xml:id="i-fefe834783122de4-0">
              Men vilka aktiva beslut fattar vi i dag? Jag är otålig därför
              att jag blir frustrerad över att vi har en regering som bara sparar.
              Gunnar Axén har fortfarande inte svarat på frågan: Varför sänka
              ersättningarna för människor som är sjuka? Varför ska en cancersjuk
              få så mycket sämre ekonomi? Får man en förbättrad diagnos om ekonomin
              försämras?
            </seg>
            <seg xml:id="i-3120f63e0a954dc9-0">
              Här pratas om att det aviseras förslag. Jojo, men det finns inga
              skarpa förslag i dag.
            </seg>
            <seg xml:id="i-ea1a6655550d9a20-0">
              Jag förstår att det är jobbigt för Moderaterna och andra borgerliga
              företrädare att tala om det man faktiskt gör. I stället talar
              man om det man längtar efter att göra eller vill göra, alla aktiva
              incitament och rehabiliteringsåtgärder. Det är bra. Det är duktigt.
              Kul att ni kommer på sådana tankar. Men ännu så länge har ni inte
              levererat någonting. Cristina Husmark Pehrsson går ju hittills
              till historien som den socialförsäkringsminister som har gjort
              de största besparingarna inom socialförsäkringsområdet. Ännu så
              länge har Anders Borg håvat in miljarder från sjukförsäkringen
              i besparingar på sjuka människor. Men ännu så länge har inte några
              aktiva insatser presenterats.
            </seg>
            <seg xml:id="i-617789654c282993-0">
              Rehabiliteringsgarantin är gamla pengar. Sjukvårdsmiljarden är
              vårt gamla förslag. Besparingar på rehabiliteringspengarna från
              Försäkringskassan är 1,5 miljarder. Ni sparar. Ni sparar ordentligt.
              Men ni gör inga egna aktiva insatser.
            </seg>
            <seg xml:id="i-1a73dc4666decd51-0">
              För att göra det lite enkelt: Varför är det så viktigt att sänka
              ersättningarna? Ge liksom essensen i kärnan, eftersom det rimligtvis
              inte är av besparingsskäl. Det måste finnas någon annan tanke
              med att göra sjuka människor fattigare.
            </seg>
          </u>
          <note xml:id="i-266bbd49d9095ccf-0">
            Anf. 16 GUNNAR AXÉN (m) replik:
          </note>
          <u who="tomas_eneroth_80b549" prev="cont" xml:id="i-3f62a90611a31cd4-1">
            <seg xml:id="i-07f1dc19b2456585-0">
              Herr talman! Tomas Eneroth talar väldigt mycket om besparingar.
              Jag måste säga att den största besparingen inom området gjorde
              väl Socialdemokraterna när de införde den automatiska förtidspensioneringen
              efter tolv månaders sjukskrivning. Människor tvingades gå från
              80 procent i sjukersättning till 64 procent i förtidspension.
              Det var väl en ordentlig besparing av Socialdemokraterna.
            </seg>
            <seg xml:id="i-a11fbb7d4a0584f8-0">
              Det ledde också till att 140 personer om dagen skickades ut i
              utanförskap, att många hushåll blev markant fattigare och att
              inkomstskillnaderna ökade i samhället, inte minst för ensamstående
              kvinnor som var de som förlorade mest under Socialdemokraternas
              tid vid makten.
            </seg>
            <seg xml:id="i-e1bbd286840f9b7b-0">
              Det vi gör nu för dem som har varit långtidssjukskrivna i ett
              års tid och som har möjlighet och förutsättningar att kunna återgå
              till arbetslivet genom förstärkta rehabiliteringsinsatser är att
              de får en förlängd sjukpeng i stället för att tvingas ut i förtidspension,
              som det var tidigare.
            </seg>
            <seg xml:id="i-8549107082550cf5-0">
              Vi genomför nu en satsning på införande av rehabiliteringsgaranti
              och förstärkt företagshälsovård på 3,4 miljarder kronor. Det är
              inga gamla pengar. Det är nya pengar som anslås. Vi kommer att
              fortsätta arbeta med detta intill dess att vi kan se till att
              alla människor som vill och som med rätt stöd kan återgå till
              arbetslivet också får den möjligheten.
            </seg>
          </u>
          <note type="speaker" xml:id="i-551c1b902004177d-0">
            Anf. 17 SOLVEIG ZANDER (c):
          </note>
          <u who="solveig_zander_510ef4" next="cont" xml:id="i-2e75869278777343-0"/>
          <note xml:id="i-66d9c6cb4c0da986-0">
            Herr talman! Jag börjar med att yrka bifall till förslagen i
            betänkandet och avslag på samtliga reservationer.
          </note>
          <u who="solveig_zander_510ef4" prev="cont" xml:id="i-e26ed01686ad7233-0">
            <seg xml:id="i-0c1adff4e73daa78-0">
              Som rubriken förmedlar handlar det här betänkandet om att ge
              ekonomisk trygghet då man av någon anledning är sjuk och inte
              kan jobba eller om man är handikappad och förhindrad att försörja
              sig genom arbete. Våra socialförsäkringar har sedan slutet av
              90-talet allt mindre fungerat som de var avsedda att göra. Sjuk-
              och aktivitetsersättningar kom i praktiken att fungera som en
              avstjälpningsplats för dem som inte fick plats på den socialdemokratiska
              arbetsmarknaden. Och det blev oerhört många. Vi har redan hört
              här att 550 000 personer i dag är förtidspensionerade och 200
              000 är sjukskrivna. Det är de människorna, de enskilda personerna,
              som vi vill hjälpa tillbaka i den mån de kan och har förmåga till.
              Därför är det nödvändigt att nu göra förändringar i försäkringen.
            </seg>
            <seg xml:id="i-39ba24e3d4948272-0">
              Som ni noterar är stora delar av förändringarna ett resultat
              av det Anna Hedborgs socialförsäkringsutredning kom fram till.
              Det handlar alltså om att värna trygghetssystemet genom att se
              till att försäkringarna återigen börjar fungera som försäkringar
              och inte som ett verktyg för att dölja arbetslöshet och en misslyckad
              jobbpolitik.
            </seg>
            <seg xml:id="i-789fc532d897f238-0">
              Jag tänker i mitt fortsatta inlägg i huvudsak beröra SGI:n, för
              det förefaller intressant, och företagens trygghet men också i
              någon mån sjukskrivningsprocessen med rehabiliteringsgarantin.
              Sist men inte minst vill jag ta upp Försäkringskassans roll i
              det här sammanhanget.
            </seg>
            <seg xml:id="i-660a4bcbcd63d836-0">
              Motiveringen till att vi nu funderar på att utgå från en historisk
              SGI har eftersökts, och jag vill utifrån det som har diskuterats
              poängtera att en ekonomisk trygghet faktiskt innebär att veta
              att det finns pengar nu och i framtiden så att vi kan få en ekonomisk
              grundtrygghet när vi är sjuka eller handikappade. Vi kan inte
              förbruka mer nu och ta ut mer av systemet än vi kan vänta oss
              att få ut i framtiden. Den historiska inkomstberäkningen för SGI
              svarar ju bättre mot den faktiska löneutveckling vi har än det
              nuvarande systemet gör. Det är faktiskt fråga om solidaritet,
              som Socialdemokraterna brukar efterlysa.
            </seg>
            <seg xml:id="i-4965b077ffd1395c-0">
              Det viktigaste är dock fortfarande att få fler människor tillbaka
              till jobbet. Det går inte att vänta på rehabiliteringsåtgärder
              i flera år, som vissa har fått göra, eller att inte klart veta
              vem som har rehabiliteringsansvar. Den socialdemokratiskt styrda
              regeringen såg ju till att fler personer hamnade i utanförskap,
              som jag tidigare har sagt. De fick sjukskriva sig eller erhöll
              sjuk- och aktivitetsersättning och tvingades leva på bidrag. Det
              är en skymf mot människor att inte möjliggöra för dem att kunna
              försörja sig själva utan att i stället tvinga dem att leva på
              bidrag. Den socialdemokratiska politiken lämnar efter sig något
              av västvärldens högsta sjuktal i ett av västvärldens friskaste
              länder. Hur går den ekvationen ihop? Det vore cyniskt och fruktansvärt
              att fortsätta den politiken.
            </seg>
            <seg xml:id="i-11d46d13fedc217c-0">
              Nu när vi i alliansen jobbar för att de som har blivit sjuka
              ska få en ärlig chans att återgå till jobb genom rehabilitering
              är det inte att jaga de sjukskrivna utan att tvärtom se till deras
              möjligheter och ge dem en ärlig chans. Varje enskild persons vilja
              och ambitioner att komma tillbaka till jobbet, helt eller delvis,
              är det vi ska bidra till och också möjliggöra för dem att tillhöra
              gemenskapen.
            </seg>
            <seg xml:id="i-50a1ecb6a571cc86-0">
              Ingen människa ska misstros. Den som är verkligt sjuk och inte
              kan jobba ska ha sin ersättning. Den som är handikappad ska också
              ha sin ersättning och finna en plats i samhället. Om man är handikappad
              ska man veta att man har rätt till sin förtidspension till exempel.
            </seg>
            <seg xml:id="i-2681c9903b54caa9-0">
              Den nya sjukskrivningsprocessen innehåller, precis som Gunnar
              Axén med önskvärd tydlighet redan har upprepat vid flera tillfällen,
              en rehabiliteringsgaranti. Jag återkommer något till den mot slutet
              av mitt anförande. Den innehåller också att tydliggöra rehabiliteringskedjan
              i tre steg och ska dessutom ge möjlighet till en förlängd sjukpenning.
              Det har vi också hört. Till det kommer en större samordning av
              Finsam. Vi har också föreslagit ytterligare 700 000 kronor till
              Försäkringskassan som bland annat innebär att 3 000 personliga
              coacher ska inrättas. Det har Försäkringskassans chef berättat
              för oss, inte minst vid de hearingar vi har haft den senaste tiden.
            </seg>
            <seg xml:id="i-da2cf1d643d9b10f-0">
              I den här nya sjukskrivningsprocessen inkluderas också att läkarna
              och handläggarna på Försäkringskassan nu ska få försäkringsmedicinska
              riktlinjer att jobba efter. Sist men inte minst tror jag att Gunnar
              har sagt vid fyra tillfällen här nu att 3,4 miljarder är avsatta
              för att utveckla och förbättra rehabiliteringen och att möjliggöra
              för företagshälsovården att få ett större, tydligare och bättre
              ansvar för rehabiliteringen.
            </seg>
            <seg xml:id="i-4ed71c3431c07240-0">
              Jag är förvånad över och undrar varför socialdemokraterna, vänsterpartisterna
              och miljöpartisterna argumenterar emot det här, när det handlar
              om att enskilda människor ska få en möjlighet att få rehabilitering
              och komma tillbaka till arbetslivet. Det argumenterar de emot
              när deras eget sätt att jobba gjorde att det blev tvärtom. Då
              förstår inte jag varför man argumenterar emot de nya förslagen.
            </seg>
            <seg xml:id="i-e26eae842eda2a35-0">
              Jag sade också, herr talman, att jag skulle uppehålla mig vid
              företagarna och deras trygghet. De har som bekant inte samma möjligheter
              att använda sig av trygghetssystemen som de anställda har. När
              det gäller den historiska inkomstberäkningen av SGI, som vi också
              har pratat om här, är det bara ärligt att erkänna att företagare
              som har handelsbolag och enskild firma drabbas av den förändringen.
              Det är viktigt att inse att de redan i dag bygger sin sjukersättning
              på den historiska inkomst de har.
            </seg>
            <seg xml:id="i-2f9f6a6da290d560-0">
              Därför ser jag och Centerpartiet med tillfredsställelse fram
              emot den utredning om trygghetssystemen för företagarna som nu
              äntligen har kommit i gång. Dessutom har man nu, för ett par veckor
              sedan, fått tilläggsdirektiv till den utredningen. De tilläggsdirektiven
              säger bland annat att man ska titta på en sjukförsäkring som inryms
              i det nuvarande allmänna sjukförsäkringssystemet, precis som Tomas
              Eneroth frågade efter i sitt anförande. Dessutom säger man också
              att förslaget till företagarnas sjukförsäkring kan omfattas av
              olika avgifts- och ersättningsnivåer och att man också kan tänka
              sig att se en koppling mellan avgifter som betalas in och den
              ersättning som företagarna får ut. Det ska däremot inte vara en
              orimlig skillnad mellan villkoren för företagarna och för anställda,
              för det är viktigt att vi får ett system som är jämförbart.
            </seg>
            <seg xml:id="i-4685fc34c2f8634f-0">
              Den här utredningen ska vara klar i början av hösten 2008, och
              jag kan uppriktigt säga att jag förväntar mig att den fortsatta
              handläggningen av den utredningen går fort så att vi har en möjlighet
              att få ett trygghetssystem för företagarna som kan träda i kraft
              senast under 2009.
            </seg>
            <seg xml:id="i-b733dcb21169145e-0">
              Jag sade också att jag skulle beröra Försäkringskassans roll.
              Då tänkte jag på att man nu vill utöka och förändra forskningen
              inom socialförsäkringsområdet. Det föreslås en efterlängtad uppbyggnad
              av en verksamhet för utvärderingar av socialförsäkringarna vid
              Institutet för arbetsmarknadspolitiska utvärderingar. Vidare föreslås
              i betänkandet att man ska inrätta ett socialt råd som ska agera
              som rådgivare till regeringen och dessutom ska sprida kunskaper
              om de erfarenheter och resultat som är relevanta för den fortsatta
              handläggningen av vår välfärdspolitik. Där har det till i dag
              funnits brister. Den evidensbaserade forskningen inom det här
              området är bristfällig, och när det gäller rehabiliteringsgarantin
              säger man i förslagen att den ska utgå ifrån en evidensbaserad
              grund. Det är oerhört viktigt.
            </seg>
            <seg xml:id="i-6c5a513bc1bd54c6-0">
              I förra veckan var flera av oss på ett seminarium på KI, Karolinska
              Institutet, där man med framgång berättade om den forskning man
              bedriver inom olika medicinska områden som direkt har bärighet
              på det som vi diskuterar här och de åtgärder man behöver sätta
              in för att rehabilitera människor tillbaka till arbetslivet. Problemet
              är, som man sade där, att det är svårt att få ut de här resultaten
              till dem som berörs. Man sade också att samarbetet med olika myndigheter
              inom det här området kunde bli bättre. Det fanns ett samarbete,
              men det kunde utnyttjas och utvecklas mycket mer.
            </seg>
            <seg xml:id="i-43e15c6758300fcb-0">
              Det är ju faktiskt så att politik, som vi bedriver i socialförsäkringssammanhang
              och som vi politiker är bra på, inte bara kan bygga på tyckanden
              och antaganden. Det är oerhört viktigt att vi bygger på forskning
              och evidens, något vi känner till. Det är väldigt viktigt att
              våra pengar används på rätt sätt.
            </seg>
            <seg xml:id="i-c69e08121f4b666b-0">
              Men om jag har förstått det hela rätt motsätter man sig från
              oppositionen allt vad vi tänker och vill om detta som har att
              göra med rehabilitering och att förbättra på alla områden. Det
              beklagar jag.
            </seg>
            <seg xml:id="i-fa0128229939ab22-0">
              Herr talman! Jag vill avsluta mitt anförande med att återigen
              yrka bifall till förslaget i betänkandet och avslag på reservationerna.
            </seg>
          </u>
          <note xml:id="i-a2adbfe13a9ac3f9-0">
            I detta anförande instämde Mats G Nilsson, Lars-Arne Staxäng
            och Marianne Watz (alla m), Ulf Nilsson (fp) samt Lars Gustafsson
            (kd).
          </note>
          <note type="speaker" xml:id="i-043709d24e62f2be-0">
            Anf. 18 TOMAS ENEROTH (s) replik:
          </note>
          <u who="tomas_eneroth_80b549" xml:id="i-ccd8fb189395a8a3-1">
            <seg xml:id="i-a5fd792cbd84bac1-0">
              Herr talman! Tack, Solveig, för att du engagerar dig i forskningsinsatser
              och efterlyser evidensbaserade forskningsinsatser på detta fält.
              Det gjorde du även under den utfrågning vi hade. Så synd att den
              regering som du stöder har genomfört den största besparingen någonsin
              på detta forskningsfält!
            </seg>
            <seg xml:id="i-cb725d5547ae3e92-0">
              När ni lade ned Arbetslivsinstitutet var det 400 forskare inom
              arbetslivsforskningen som blev arbetslösa. En liten grupp av dessa
              fick jobb inom andra lärosäten. Mestadels fick de omorientera
              sig eller sluta med sin forskningsgärning. Det gapar tomma stolar
              på de internationella konferenser där Sverige förut varit världsledande.
              Världsledande forskare på detta område säger att de skäms.
            </seg>
            <seg xml:id="i-fc2830499d0f5672-0">
              I inledningen av ditt anförande pratade du om att det är en skymf
              att leva på bidrag. För det första: Om man drabbas av leukemi,
              blir allvarligt sjuk och inte kan återkomma i arbete har man faktiskt
              avstått en del av sitt löneutrymme för att få en sjukförsäkring.
              Det är inget bidrag. Det är en försäkring, en ersättning.
            </seg>
            <seg xml:id="i-0688fd3c849c35dc-0">
              Ni talar om ökad försäkringsmässighet. Betrakta då sjukersättning
              och sjukpenning som de försäkringar de är, något som ska kunna
              finnas där som en trygghet inte ett bidrag som man hänvisas till
              som en allmosa.
            </seg>
            <seg xml:id="i-a93fcd5ac8dcb4a7-0">
              Jag ska gå över till företagarna. Solveig sade att nu äntligen
              tillkommer utredningen om småföretagarnas skydd äntligen! Ja,
              vi tillsatte den, men Maud Olofsson klantade till det och sparkade
              Lars-Olof Pettersson dessutom fel Lars-Olof Pettersson och har
              nu så småningom krupit till korset och börjar, sakta men säkert,
              komma med en utredning. Det är ett lite pinsamt agerande, får
              jag säga.
            </seg>
            <seg xml:id="i-89d0d54b1dc4b7dd-0">
              Här går man in med förslag som förhoppningsvis kan leda till
              ett trygghetssystem för småföretagare. Det gillar jag. Jag tycker
              att vi borde ha haft det sedan länge. Men det intressanta är att
              den minskningsregel som ni aviserar återigen bara aviserar, för
              det är inga skarpa förslag gäller just företagarnas sjukförsäkring.
            </seg>
            <seg xml:id="i-967c34313fe75d6f-0">
              Min fråga är: Varför ska småföretagare drabbas av minskningsregeln?
              Varför ska en som har företagarnas inkomstförsäkring drabbas av
              2 700 kronor mindre i månaden tack vare de förslag som Centerpartiet
              nu stöder i riksdagen?
            </seg>
          </u>
          <note type="speaker" xml:id="i-42fe671c03c09405-0">
            Anf. 19 SOLVEIG ZANDER (c) replik:
          </note>
          <u who="solveig_zander_510ef4" xml:id="i-50a6ec0469909da8-0">
            <seg xml:id="i-ae563e6e93d4d6c7-0">
              Herr talman! Det är oerhört intressant att lyssna på Tomas Eneroth
              och Socialdemokraternas skrämselpropaganda om allt det som vi
              inför och allt det vi gör som ska leda till att det blir så oerhört
              mycket sämre för alla människor. Vi ska verkligen påminna oss
              vad som har hänt under de senaste åren med socialdemokratiskt
              styre, då det faktiskt var betydligt fler 550 000 sade jag som
              blev förtidspensionerade. Dessutom sade jag att det var 200 000
              som blev sjukskrivna, och det är en sanning i allra högsta grad.
            </seg>
            <seg xml:id="i-0e6c66787c558731-0">
              Ingen människa vill väl vara oförmögen att rå över sitt eget
              liv och leva på bidrag. Alla vill vi väl kunna styra över vår
              ekonomi och veta vad vi har att handskas med. Det har i alla fall
              de människor som jag träffar poängterat och sagt.
            </seg>
            <seg xml:id="i-ab38d5e5df356cb0-0">
              Dessutom vet vi att det är svårt att föregripa detta arbete och
              fatta beslut om enskilda små insatser som påverkar den stora helheten.
              Det var det som jag försökte förmedla när jag sade att jag nu
              är glad och tacksam över att man äntligen hade lagt till vissa
              saker till den här utredningen om företagarnas trygghetssystem.
              Att då rycka ut en del och säga att man ska undanta den stämmer
              inte när man ska se på helheten.
            </seg>
            <seg xml:id="i-2ab27338f96189a2-0">
              Detta att göra enskilda små insatser har vi nog sett alltför
              väl från den tidigare regeringen. Vi vill göra ett systemskifte.
              Vi vill se till att man tar de stora greppen så att man slipper
              ändra på små detaljer. Så din skrämselpropaganda, Tomas Eneroth,
              går vi inte på.
            </seg>
          </u>
          <note type="speaker" xml:id="i-0b163443685a983e-0">
            Anf. 20 TOMAS ENEROTH (s) replik:
          </note>
          <u who="tomas_eneroth_80b549" xml:id="i-ccd8fb189395a8a3-2">
            <seg xml:id="i-9ba93967ca3ebfde-0">
              Herr talman! Detta med skrämselpropaganda är intressant. Jag
              fick höra det även i valrörelsen när vi berättade om den borgerliga
              politiken när det gäller a-kassan och trafikförsäkringen. Nu kommer
              folk fram till mig och säger: Herregud, det blev ju så. De gör
              ju så.
            </seg>
            <seg xml:id="i-e18dde17e5deea0e-0">
              Opinionssiffrorna talar väl sitt tydliga språk om att de åtgärder
              som ni vidtar inte är populära. Detta var inte skrämselpropaganda,
              utan det var varudeklaration.
            </seg>
            <seg xml:id="i-003ecdabc14fd1b4-0">
              Därför får man nu fundera över det som nu genomförs eller aviseras.
              Stämmer det inte att vi hade en utredning om småföretagarnas trygghetssystem
              som ni avskaffade, och där Maud Olofsson sparkade fel Lars-Olof
              Pettersson? Det var ett pinsamt agerande, eller hur?
            </seg>
            <seg xml:id="i-f2e6351923bf4674-0">
              Men till sakfrågan: Jag tycker att man ska värna småföretagarnas
              ekonomiska skydd. Jag tycker att de ska ingå i våra gemensamma
              trygghetssystem om det är möjligt. Men ni aviserar att ni långt
              innan dess, före slutskedet 2008, ska komma fram till ett nytt
              förslag om att införa en minskningsregel som kommer att slå mot
              den företagarförsäkring som Företagarna har tagit fram och som
              innebär att en småföretagare ska drabbas av en försämring av sin
              ekonomi på uppemot 2 700 kronor i månaden. Företagarna har själva
              lagt undan pengar för att få en trygghet om de skulle drabbas
              av cancer eller någonting annat. Det handlar om en försäkringsersättning,
              inte bidrag. Om man har en bil som blir stulen och får ersättning
              från försäkringsbolaget kallar jag inte denna ersättning bidrag.
              Det kallar jag inte heller ersättningar från andra försäkringar.
            </seg>
            <seg xml:id="i-7e9de737150d503f-0">
              Grundfrågan återstår: Ska småföretagare drabbas av minskningsregeln?
              Kan Solveig Zander ge svar på det, eller måste ni som vanligt
              vänta på att Finansdepartementet ska tala om hur det ska bli?
              Gäller det privata eller kollektiva försäkringar? Kan ni berätta
              hur förslaget kommer att bli? På Finansförbundet är man orolig
              över att medlemmarna blir av med oerhört mycket pengar eftersom
              det är så viktigt att skära i ersättningarna. Ge oss ett svar
              nu, och gläd småföretagarna genom att tala om att de inte ska
              omfattas av förslaget!
            </seg>
          </u>
          <note type="speaker" xml:id="i-664feef9a52c220e-0">
            Anf. 21 SOLVEIG ZANDER (c) replik:
          </note>
          <u who="solveig_zander_510ef4" xml:id="i-50a6ec0469909da8-1">
            <seg xml:id="i-cb3e817f917efc6c-0">
              Herr talman! Tomas Eneroth slår sig för bröstet och säger att
              det som vi nu ska göra blir så dåligt. Men han minns inte själv
              att man i början av 90-talet från Socialdemokraterna faktiskt
              införde en minskningsregel, eller begränsningsregel. Det var Ingela
              Thalén och Ingvar Carlsson som bidrog till det, om jag inte missminner
              mig. Jag var inte så oerhört politiskt aktiv då, men jag kommer
              ihåg att det var rabalder i detta hänseende.
            </seg>
            <seg xml:id="i-aef72d656a5f42e9-0">
              Dessutom berättar inte Tomas Eneroth vad deras eget budgetförslag
              faktiskt innebär. Tittar man på siffrorna och på åtgärderna kommer
              förslaget att innebära 60 000 färre jobb. Det kommer också att
              innebära att 20 000 förlorar sina jobb.
            </seg>
            <seg xml:id="i-5d089bf596830a1f-0">
              Vi har medverkat till att fler personer ska komma i jobb för
              att kunna bidra till att öka tryggheten för de personer som faktiskt
              behöver det. En bra tillväxt i Sverige bidrar nämligen till att
              människor kan känna en trygghet och veta att vi kan bevara socialförsäkringssystemet.
              Det är ändå företagen och de som jobbar som medverkar till att
              vi får pengar som innebär att vi också kan bekosta våra trygghetssystem.
            </seg>
            <seg xml:id="i-436c1701db1cbf61-0">
              När det gäller företagarnas trygghetssystem insåg Maud Olofsson,
              vilket är bra, att man måste ha ett tilläggsdirektiv till den
              utredning som fanns, och det har hon nu sett till. Det är alltså
              ingen nackdel.
            </seg>
          </u>
          <note type="speaker" xml:id="i-3a62d4bbddff2964-0">
            Anf. 22 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-0">
            <seg xml:id="i-d452c36af9774c65-0">
              Herr talman! Jag vill ställa samma fråga till Solveig Zander
              som jag ställde till Gunnar Axén om flexibla sjukskrivningsnivåer.
              I Miljöpartiets förslag ingår att man också ska ha möjlighet till
              flexibla sjukskrivningsnivåer, precis som regeringen föreslår
              när det gäller sjuk- och aktivitetsersättning. Vi kan inte förstå
              att man inte vill se över detta och göra det möjligt. Om man har
              60 procents arbetsförmåga ska man kunna jobba 60 procent i stället
              för att vara tvingad att välja mellan 50 och 75 procent. Det vore
              ett sätt att lösa detta.
            </seg>
            <seg xml:id="i-44f6a6f8edd90877-0">
              Varför säger ni inte heller ja till att utreda frågan om karensdagen?
              Den har betydelse för väldigt många kvinnor, särskilt i offentlig
              sektor där deltidsanställningarna är många.
            </seg>
            <seg xml:id="i-e892c0cd2cdbe068-0">
              Jag skulle också vilja säga till Solveig Zander att vi inte argumenterar
              mot att ni vill att enskilda människor ska komma tillbaka utan
              på vilket sätt de ska göra det. Vi har inte samma syn på att man
              ska komma tillbaka och få en ekonomiskt otryggare verklighet eller
              en socialt otryggare situation. Det är skillnaden.
            </seg>
            <seg xml:id="i-15c96476f6dcb867-0">
              Jag tror att om en människa känner trygghet och får möjlighet
              till rehabilitering har hon större möjlighet att komma tillbaka
              än om hon känner otrygghet.
            </seg>
            <seg xml:id="i-cca1bada5d0757be-0">
              Jag vill också poängtera att det är bra att Solveig Zander lyfter
              fram forskningen. Men jag får återkomma till detta i nästa replik
              eftersom min talartid är slut.
            </seg>
          </u>
          <note type="speaker" xml:id="i-9f3a3bd1d794e537-0">
            Anf. 23 SOLVEIG ZANDER (c) replik:
          </note>
          <u who="solveig_zander_510ef4" xml:id="i-50a6ec0469909da8-2">
            <seg xml:id="i-4d4458968b4e29eb-0">
              Herr talman! Gunvor G Ericson tar upp viktiga saker, bland annat
              kvinnors möjligheter att återgå till arbete och slippa vara sjukskrivna.
              Det är nämligen ett problem. Det tog Gunnar Axén upp i allra högsta
              grad.
            </seg>
            <seg xml:id="i-90f80f52c9906c31-0">
              Nu när man har gjort en tydligare rehabiliteringskedja och infört
              en sjukskrivningsprocess och en tydlig rehabiliteringsinriktning
              innebär det att företagen under de tre första månaderna har ett
              ansvar för att möjliggöra för människor att komma tillbaka till
              det ordinarie arbetet eller att finna ett annat arbete hos sin
              tidigare arbetsgivare. Det kommer att hjälpa många kvinnor att
              få möjligheter att se vad arbetsgivaren kan erbjuda så att de
              slipper vara sjukskrivna och gå och vänta på en rehabilitering
              som aldrig kommer. Under den tidigare regeringens tid såg man
              inte dessa kvinnor. Det är därför som så många kvinnor är sjukskrivna
              eller är förtidspensionerade. Det är ett problem. Därför ser jag
              med tillfredsställelse på att man nu möjliggör för kvinnor att
              få del av rehabiliteringen.
            </seg>
            <seg xml:id="i-cd9db8c17c6da1e5-0">
              Gunvor G Ericson tog även upp frågan om karensdagar. Den kommande
              socialförsäkringsutredningen, som vi alla ser fram emot och som
              vi nu har möjlighet att tillsätta, kommer att se över allt, även
              frågan om karensdagar. Det som Gunvor G Ericson tog upp om möjligheter
              för kvinnor är kanske sant. Men en socialförsäkringsutredning
              ska ta hänsyn till allt. Då gäller det även i detta sammanhang
              att inte rycka ut frågan om en och annan karensdag.
            </seg>
          </u>
          <note type="speaker" xml:id="i-42b711ce8b034aa2-0">
            Anf. 24 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-1">
            <seg xml:id="i-b24fac912a4c9f24-0">
              Herr talman! Det är bra att Solveig Zander nu säger att man ska
              ta in detta i socialförsäkringsutredningen. Men i det som ni i
              utskottsmajoriteten har skrivit i betänkandet avfärdar ni idén
              och säger att idén att se över frågan om karensdagarna inte behöver
              tas upp eftersom utredningen som föreslog det karenssystem som
              vi har i dag inte tyckte att det var nödvändigt. Det är ändå ett
              fall framåt. Men jag hade hoppats att ni hade kunnat skriva det
              i det betänkande som vi nyss har godkänt i utskottet.
            </seg>
            <seg xml:id="i-3843542d7f25808d-0">
              När det gäller företag och rehabilitering har ni skickat signaler.
              När ni tog bort kraven på företagen att göra rehabiliteringsutredningar
              var det tyvärr en signal, och många uppfattade det som att företagen
              inte längre har ansvar. Företagen har ansvar. Därom är vi eniga.
              Men tyvärr har den signalen nått ut att företagens ansvar inte
              längre är lika tydligt.
            </seg>
            <seg xml:id="i-3882b856b0cb88e2-0">
              Alla måste få hjälp, men det finns också många som inte har någon
              arbetsgivare, och de måste också få hjälp. Där finns det inte
              möjligheter att vara tydlig om man läser era texter. Vem har ansvaret
              för att sjukskrivna som inte har en arbetsgivare får en arbetslivsinriktad
              rehabilitering?
            </seg>
            <seg xml:id="i-afbedf9fe2562f43-0">
              Tittar man på forskningen finns folkhälsoforskning. Som jag tog
              upp i mitt inledningsanförande är sjukskrivningen och ekonomisk
              och social trygghet en viktig faktor för folkhälsan.
            </seg>
            <seg xml:id="i-1f1fcf6d0db411f4-0">
              På vilket sätt anser Solveig Zander att de förslag ni nu lägger
              fram bidrar till att nå folkhälsomålet att skapa samhälleliga
              förutsättningar för en god och jämlik hälsa?
            </seg>
          </u>
          <note type="speaker" xml:id="i-b01bcbc92d765705-0">
            Anf. 25 SOLVEIG ZANDER (c) replik:
          </note>
          <u who="solveig_zander_510ef4" xml:id="i-50a6ec0469909da8-3">
            <seg xml:id="i-260f9f3c6eeeebb0-0">
              Herr talman! Det råder ingen tvekan om att företagen har en lagstadgad
              skyldighet att se till att man rehabiliterar. Det är vi fullkomligt
              överens om.
            </seg>
            <seg xml:id="i-1e356048fb08399c-0">
              Det är som Gunvor säger. När det gäller dem som inte har den
              möjligheten har vi sett brister i samverkan mellan Försäkringskassan
              och Arbetsförmedlingen i att ta till vara dessa människor. De
              har fallit mellan stolarna.
            </seg>
            <seg xml:id="i-0ef61efbc92697d7-0">
              Nu har vi av cheferna på de olika myndigheterna hört att man
              arbetar ihop. Eftersom jag inte riktigt trodde på det har jag
              begett mig ut i mitt eget hemlän och tittat på hur det fungerar.
            </seg>
            <seg xml:id="i-c4008ccd06fd1cba-0">
              Jag vet inte om det är tack vare det eller om det finns andra
              omständigheter, men nu börjar samverkan ske på ett påtagligt sätt
              mellan de olika myndigheterna. Det gäller både lokalmässigt och
              att ta hänsyn och jobba med personerna.
            </seg>
            <seg xml:id="i-5b01e5201d181dc6-0">
              Det finns många lovvärda försök på området. Jag kan ta ur minnet
              Västerås, där man inte bara delar kontor utan jobbar med personer.
              Det kan man göra utan att sekretessen äventyras.
            </seg>
            <seg xml:id="i-ca43c0b940e55bfd-0">
              Det är bra exempel som vi nu med det sociala rådet vill föra
              ut till övriga landet. Det handlar om hur man på ett bra sätt
              kan ta till vara att man jobbar ihop och på det sättet också möjliggöra
              en bättre hälsa i vårt land.
            </seg>
            <seg xml:id="i-7b0b2164f7e9c400-0">
              En bättre hälsa är väl om man kan återgå till jobbet, eller hur?
              Det är det viktiga.
            </seg>
          </u>
          <note type="speaker" xml:id="i-9f534f4539b79fc6-0">
            Anf. 26 ULF NILSSON (fp):
          </note>
          <u who="ulf_nilsson_15fa88" xml:id="i-3fb47ec0e6c5c5c0-0">
            <seg xml:id="i-f9f50f0b8c0ebc60-0">
              Herr talman! Jag är fullkomligt övertygad om de allra flesta
              människor, i princip alla människor, vill ha ett arbete. Det är
              grunden för trygghet och också grunden för stora delar av vårt
              sociala liv med olika slags mänskliga kontakter.
            </seg>
            <seg xml:id="i-c14f7271c9013a0b-0">
              Det är också utgångspunkten för Folkpartiets politik när det
              gäller socialförsäkringar och sjukförsäkringar att alla människor
              vill kunna arbeta. Jag är också övertygad om att de allra flesta
              människor som av någon anledning måste sluta arbeta tidigt i livet
              faktiskt lider av det och saknar sitt arbete.
            </seg>
            <seg xml:id="i-d663cb82660063b2-0">
              Det första året med alliansregeringen har varit verkligt koncentrerat
              på att fler människor ska kunna jobba och att minska utanförskapet.
              Det har varit väldigt framgångsrikt.
            </seg>
            <seg xml:id="i-d0bba6badd343fc5-0">
              Vi kan se att på ett år har antalet jobb ökat. Antalet långtidsarbetslösa
              har minskat, och de långtidssjukskrivna har minskat i antal. Jobben
              har ökat bland ungdomar och invandrare. Även sjukskrivningarna
              har minskat sedan år 2006.
            </seg>
            <seg xml:id="i-d145bd5641e2a68f-0">
              Herr talman! Tyvärr ligger Sverige fortfarande väldigt högt.
              Vi har väldigt många och långa sjukskrivningar jämfört med andra
              länder. Vad som framför allt har släpat efter i Sverige är just
              rehabiliteringen.
            </seg>
            <seg xml:id="i-9d3560344ef72179-0">
              Det finns massor av statistik. Jag såg till exempel en siffra
              för genomfört rehabiliteringsarbete för värk i ryggen. Där ligger
              i genomsnitt tiden till lyckad rehabilitering på 55 dagar medan
              den i Sverige har legat på 365 dagar. Det finns flera sådana siffror.
              All erfarenhet visar också att tiden har en väldigt stor betydelse
              när det gäller att åstadkomma en lyckad rehabilitering. Det gäller
              att få tillbaka arbetsförmågan.
            </seg>
            <seg xml:id="i-20fa755df085cafe-0">
              En siffra som också är väldigt tänkvärd är att ungefär var tredje
              sjukskrivning i Sverige 35 procent för kvinnor och 30 procent
              för män har någon form av inslag av psykisk ohälsa. Det är naturligtvis
              mycket grymt att inte mer aktivt försöka ge alla de människorna
              hjälp och stöd så tidigt som det över huvud taget är möjligt.
              I väldigt många fall är det avgörande om man kan få en rehabilitering
              inom två eller tre månader, som vi bland annat hörde på socialutskottets
              utfrågning.
            </seg>
            <seg xml:id="i-d8810b2fca87d82f-0">
              När vi har debatterat här i dag har vi hört stora angrepp från
              oppositionen Socialdemokraterna, Vänsterpartiet och Miljöpartiet
              men vi har inte hört särskilt många förslag. Det verkar på något
              sätt på era inlägg som att ni är nöjda med den utveckling vi upplevt
              de senaste tio åren med massökningar av sjukskrivningar och förtidspensioneringar.
            </seg>
            <seg xml:id="i-aff7c5248a088832-0">
              Ni kan ändå inte vara nöjda med att en och en halv miljon människor
              har befunnit sig i utanförskap och att över en halv miljon människor
              har varit förtidspensionerade. Jag vet inte om någon kommer att
              begära replik på mitt anförande. Vad jag efterlyser är förslag.
              Eller är det bara att fortsätta i de hjulspår som ni hittills
              har haft under de här åren?
            </seg>
            <seg xml:id="i-f1f6506fd5c55b31-0">
              Ni säger nej till våra förslag. Det har ni all rätt att göra.
              Men det skulle vara intressant att höra vilka förbättringar ni
              vill göra av den politik som historiskt sett misslyckats, för
              det har den regeringspolitiken. Vi har nått rekord i antal människor
              i utanförskap under det tolvåriga socialdemokratiska regeringsinnehavet.
            </seg>
            <seg xml:id="i-f88e879ceda559b1-0">
              Herr talman! Jag säger som folkpartist att en modern liberal
              välfärdsstat naturligtvis måste ha fungerande socialförsäkringar.
              Grundprincipen är att socialförsäkringarna ska omfatta alla. Det
              ska finnas ett samband mellan avgifter och förmåner. Det ska skydda
              vid inkomstbortfall. Det ska helt enkelt ge trygghet.
            </seg>
            <seg xml:id="i-5064f2cc48e027eb-0">
              Samtidigt ska försäkringarna i så stor utsträckning som det över
              huvud taget är möjligt bidra till att människor också klarar en
              omställning vid sjukdom och får komma tillbaka till arbetslivet.
              Det ena är en trygghet, och det andra är en hjälp och uppmuntran
              till omställning.
            </seg>
            <seg xml:id="i-154dc6de0dc4b241-0">
              Den debatt vi har i dag om försäkringarna kan inte bara ses lösryckt
              som en detalj. Hela utgångspunkten är att vända utvecklingen med
              en mängd åtgärder. En del av dem ser vi bara början på i dag.
              Men det behövs en mängd åtgärder för att komma ifrån de passiva
              långa sjukskrivningarna till aktiva åtgärder med hjälp och stöd.
            </seg>
            <seg xml:id="i-bd856eea167d5543-0">
              Det behövs en kortare väg till ett friskare liv. Människor ska
              våga försöka, och företag ska vilja anställa. Regeringen satsar
              därför, som vi hört nu flera gånger, på en rehabiliteringsgaranti
              på 3,4 miljarder och återkommer med konkreta förslag under våren.
              Det är ändå tydligt att man satsar på rehabilitering.
            </seg>
            <seg xml:id="i-fecc471db30aeb1b-0">
              Det är också tydligt att man satsar på företagshälsovård och
              att den ska få en större betydelse i sjukvården. Man inför en
              trestegsmodell för att helt enkelt tvinga fram att Försäkringskassan,
              hälsovård och landsting tar sitt ansvar och inte bara låter tiden
              gå. Under den tiden går människor i långtidssjukskrivning som
              i värsta fall övergår till förtidspensionering.
            </seg>
            <seg xml:id="i-46bb59a35c4c43df-0">
              Det är väldigt bra med den första utgångspunkten, som vi naturligtvis
              kommer att få mer konkret beskrivet senare. Men vi har redan nu
              avstämningspunkterna tre månader, sex månader och tolv månader.
              Det ska inte kunna gå tolv månader utan att Försäkringskassan,
              hälsovård och landsting gör någonting för att bedöma, ompröva
              och fundera över vilka åtgärder som man ska göra.
            </seg>
            <seg xml:id="i-33f958fab488c261-0">
              Efter tolv månader har vi i det gamla systemet prövat förtidspension,
              eller sjuk- och aktivitetsersättning, som det egentligen heter.
              Alldeles för många människor har redan före 30 års ålder hamnat
              i förtidspensionering och därigenom fått 64 procent i bidrag.
            </seg>
            <seg xml:id="i-72f92ca181a7f39d-0">
              Vi har hört kraftiga angrepp om de 75 procenten i den förlängda
              sjukpenningen, som ska gälla för de allra flesta efter tolv månader.
              Men det ska, som sagt var, jämföras med alla de människor som
              mer eller mindre automatiskt har hamnat i förtidspensionering
              och fått leva på 64 procent.
            </seg>
            <seg xml:id="i-94d46fa13c34f1d0-0">
              Fru talman! Vi har, som sagt, från Folkpartiets sida alltid engagerat
              oss i att välfärdssystemet är fungerande. Efter att ha gått in
              i diskussionerna i alliansen är vi väldigt nöjda med slutresultatet.
            </seg>
            <seg xml:id="i-06ce14a2fb1b20fd-0">
              Det finns inga exakta nivåer, tror jag. Alla partier här i riksdagen
              ställer upp på att det ska finnas ett visst inslag av självrisk
              i försäkringar, även i sjukförsäkringar. Det ställer socialdemokrater,
              vänsterpartister och miljöpartister upp på. Frågan är var nivån
              ska ligga.
            </seg>
            <seg xml:id="i-2352a5baa78d2fe1-0">
              Vi i Folkpartiet tycker att ungefär 80 procent är en bra utgångspunkt,
              och därför är vi nöjda med att man i försäkringen får behålla
              80 procent av den inkomst som man har haft de första tolv månaderna.
            </seg>
            <seg xml:id="i-d5f0421d1f181f28-0">
              Fru talman! Över 100 000 fler människor har ett jobb att gå till
              i dag jämfört med för ett år sedan, men fortfarande är betydligt
              mer än hälften av dem som fortfarande står utanför arbetslivet
              långtidssjukskrivna eller förtidspensionerade. Nu handlar det
              om att färre ska hamna i den här situationen och att de som är
              där ska få aktiv hjälp att komma tillbaka.
            </seg>
            <seg xml:id="i-8662576f045a1b39-0">
              Därför menar jag att de förändringar i socialförsäkringarna som
              vi beslutar om i dag är mycket viktiga steg på den vägen, på vägen
              tillbaka till ett aktivt liv i arbete.
            </seg>
            <seg xml:id="i-c6a151a6bb7dd7a9-0">
              Med det yrkar jag bifall till förslaget i betänkandet och därmed
              propositionen.
            </seg>
          </u>
          <note xml:id="i-5b475d6c392aa742-0">
            I detta anförande instämde Lars-Arne Staxäng (m) och Lars Gustafsson
            (kd).
          </note>
          <note type="speaker" xml:id="i-ce5717d85f5b4c20-0">
            Anf. 27 TOMAS ENEROTH (s) replik:
          </note>
          <u who="tomas_eneroth_80b549" xml:id="i-ccd8fb189395a8a3-3">
            <seg xml:id="i-3e5eea796dc1f610-0">
              Fru talman! Jag ska inleda med en upplysning som jag tycker att
              hela utskottet kan uppmärksamma. Sedan regeringen Reinfeldt tillträdde
              har 1 600 fler personer förtidspensionerats än under föregående
              år. Jag sade att förtidspensionerna ökar. Skulle jag använda er
              retorik skulle jag säga att ni har dömt ytterligare 1 600 personer
              till utanförskap. Men det är naturligtvis trams att argumentera
              så.
            </seg>
            <seg xml:id="i-810718c621526b25-0">
              Det är en bekymmersam utveckling för alla oss som är politiskt
              engagerade. Det visar att de förslag som ni har knappast löser
              det. Snarare har ni dessutom gjort den här gruppen människor fattigare.
            </seg>
            <seg xml:id="i-4fd21ae6dbd308d5-0">
              Däremot konstaterar jag att Ulf Nilsson argumenterar för att
              sambandet mellan avgifter och ersättningar är väldigt viktigt.
              Han talar om försäkringssystemen och att det ska bli mer försäkring.
              Hur rimmar det med den utveckling vi sett nu? Det är ju mindre
              försäkring. Det är ju sänkta tak. Det är minskningsregler, som
              är principiellt tveksamt. Det är så långt ifrån det Folkpartiet
              och Bo Könberg tidigare argumenterat för i denna kammare som man
              kan komma. Utvecklingen går ur ett folkpartistiskt-liberalt perspektiv
              åt helt fel håll.
            </seg>
            <seg xml:id="i-d1c95c0a9c995bba-0">
              Min grundfråga skulle egentligen vara: Hur länge ska Folkpartiet
              låta sig köras över av den moderatledda regeringen? Eller, om
              man nu vill vara lite vänlig: Är det så att ni har ändrat er?
              Tycker ni inte längre att det är angeläget att återkomma med höjda
              tak? Det tycker en samlad tjänstemannarörelse, LO och många andra
              aktörer på arbetsmarknaden.
            </seg>
            <seg xml:id="i-37eef571bbe64dda-0">
              Lars Leijonborg har vid ett flertal tillfällen sagt: Vi slår
              vakt om 80-procentsnivån. Den är de facto 77,6 nu, trots ett överskott
              i sjukförsäkringen på 14 miljarder kronor. Det finns alltså inga
              besparingsskäl för att göra den här typen av försämringar.
            </seg>
            <seg xml:id="i-a1e189033597ae5e-0">
              Utifrån det som sägs på Folkpartiets landsmöte måste jag ställa
              frågan: Har Folkpartiet fortfarande uppfattningen att vi ska ha
              tio basbelopp som tak i socialförsäkringarna och att det ska vara
              80-procentiga nivåer? Eller har ni lämnat spåret med generella
              trygghetsförsäkringar som omfattar alla?
            </seg>
          </u>
          <note type="speaker" xml:id="i-95cea884c03b9fe2-0">
            Anf. 28 ULF NILSSON (fp) replik:
          </note>
          <u who="ulf_nilsson_15fa88" xml:id="i-3fb47ec0e6c5c5c0-1">
            <seg xml:id="i-743550d154160713-0">
              Fru talman! När det gäller förtidspensionering och sjuk- och
              aktivitetsersättning är det inte så konstigt att det har pågått
              som det har gjort i ett antal år. Det är ju först nu, framför
              allt från och med nästa år, som alliansens åtgärder kommer att
              ge någon effekt.
            </seg>
            <seg xml:id="i-480c3e8201a83c7d-0">
              Jag ställer samma fråga igen. Vi har ett antal förslag för att
              bryta utvecklingen mot att allt fler hamnar i förtidspension,
              men Tomas Eneroth har inte presenterat några förslag. Skulle vi
              bara säga nej till det som alliansen föreslår nu kommer vi att
              fortsätta i de gamla spåren. Inte minst den statistik Eneroth
              själv använder tyder på att det inte är särskilt framgångsrikt.
            </seg>
            <seg xml:id="i-0b8e087754289dc5-0">
              Folkpartiet ställer upp bakom inkomstbortfallsprincipen. Sedan
              kan man alltid diskutera hur höga taken ska vara, var den övre
              gränsen ska gå och när det är dags att höja igen. Det är ingen
              hemlighet att vi gärna hade högre tak, men vi är väldigt nöjda
              med principen om att ca 80 procent av en inkomst är garanterad,
              så att den är garanterad för människor som tjänar upp till 25
              00026 000 kronor. Sedan börjar man komma upp på nivåer där allt
              fler människor har egna försäkringar och så vidare. Det kan diskuteras,
              men fortfarande har vi en försäkringsprincip i det här.
            </seg>
            <seg xml:id="i-7db1286d26ff1548-0">
              Som jag sade tidigare är det också viktigt att framhålla att
              det inte finns någon absolut gräns. Inget parti föreslår en hundraprocentig
              inkomstbortfallsgaranti. Vi tycker att den för de allra flesta
              människor ska ligga runt 80 procent, och det gör den med det här
              förslaget.
            </seg>
          </u>
          <note type="speaker" xml:id="i-dbc86b81e28358c5-0">
            Anf. 29 TOMAS ENEROTH (s) replik:
          </note>
          <u who="tomas_eneroth_80b549" xml:id="i-ccd8fb189395a8a3-4">
            <seg xml:id="i-65083aa008af6c25-0">
              Fru talman! För det första vill jag rätta Ulf Nilsson. Förtidspensionerna
              har ökat i förhållande till föregående år. Trots en fantastiskt
              lysande högkonjunktur och trots att väldigt många fler människor
              får jobb ökar förtidspensioneringarna under er regeringstid dessutom
              trots era tydliga ekonomiska incitament, som gör att dessa människor
              har fått en ännu sämre ekonomi.
            </seg>
            <seg xml:id="i-97d613639be538ba-0">
              Dessutom efterlyser Ulf Nilsson förslag. Ja, ett förslag har
              ni ju antagit, sjukvårdsmiljarden, och det tackar vi givetvis
              för. Men medfinansieringen hade vi, och en gemensam ingång. Jag
              drog flera förslag här i talarstolen. Men alliansens företrädare
              har ännu inte lagt fram ett enda konkret förslag, mer än sjukintyg
              första dagen. Ni pratar om förslag, men ni genomför besparingar.
            </seg>
            <seg xml:id="i-bc309e63fd389688-0">
              Sedan återkommer vi till försäkringsmässigheten. Ulf Nilsson
              säger sig vara nöjd med att det ändå är upp till 25 000 kronor
              som man får 80 procent av sin lön. För det första är det inte
              80 procent, utan det är sänkta ersättningar, till 77,6. För det
              andra råkar 25 000 kronor vara den snittlön, meddellön, vi har
              i landet i dag. Det innebär att över hälften av löntagarna inte
              får 80 procent. Ändå vill Ulf Nilsson karakterisera detta som
              en generell standard- eller inkomstbortfallsförsäkring.
            </seg>
            <seg xml:id="i-7d79a6c91754211c-0">
              Jag kallar det bastrygghet. Jag kallar det att vi sakta men säkert
              i både arbetslöshetsförsäkringen och sjukförsäkringen hamnar i
              ett systemskifte som innebär att vi går mer till basförsäkringar,
              som gör att man måste ha kompletterande försäkringar.
            </seg>
            <seg xml:id="i-36b2cdd6e1ac0804-0">
              Eftersom Ulf Nilsson inte vill svara om en höjning av taket det
              kostar bara 700 miljoner, så det är finansierat flera gånger om
              kan han då möjligtvis svara på frågan om minskningsregeln? Om
              man förbjuder människor att försäkra sig upp till mer än 75 procent
              av sin lön med en minskningsregel, på vilka andra vägar vill Ulf
              Nilsson råda människor att trygga sin ekonomi om man drabbas av
              längre sjukdom, om man inte tycker att det är rimligt att få 75
              procent av 25 000 kronor eftersom man har vant sig vid en annan
              ekonomi? Ska det vara förbjudet på alla vägar?
            </seg>
          </u>
          <note type="speaker" xml:id="i-c30824ec9a294c50-0">
            Anf. 30 ULF NILSSON (fp) replik:
          </note>
          <u who="ulf_nilsson_15fa88" xml:id="i-3fb47ec0e6c5c5c0-2">
            <seg xml:id="i-3f549626699b7966-0">
              Fru talman! Tomas Eneroth säger att förtidspensioneringarna,
              de som går in i sjukersättning, har ökat. Vi måste koppla det
              till att vi, trots att vi har gjort försämringar, inte har genomfört
              några försämringar i ersättningarna för förtidspension under det
              här året.
            </seg>
            <seg xml:id="i-f601073bf063fd02-0">
              Däremot har sjukskrivningarna minskat kraftigt under det här
              året. Vi har fått effekter i färre människor i utanförskap. Nu
              ska vi gå vidare med rehabiliteringsgaranti och så vidare och
              se till att färre människor hamnar i förtidspensionering också.
            </seg>
            <seg xml:id="i-9dd8b4ebaf470f3a-0">
              80 procent i ersättning vid sjukdom som baseras på den lön man
              hade när man blev sjuk, alltså bakåt i tiden de senaste tolv månaderna,
              är också någonting vi har accepterat. Det känns mer realistiskt
              än att räkna ut sjukersättningen på en förmodad, eventuell framtida
              lön.
            </seg>
            <seg xml:id="i-1e4950fe1e0168c8-0">
              Vi har i dag en minskningsregel som gäller 90 procent. Som vi
              hörde föreslog Socialdemokraterna för ett antal år sedan också
              en minskningsregel. Det kanske inte är så konstigt att vi funderar
              över att systemet ska vara tydligt när det gäller just långtidssjukskrivningarna,
              att man ska tjäna ännu lite mer på att komma tillbaka till arbetet
              än vad man gör i dag, och kanske även att vi inte ska göra det
              alltför lätt.
            </seg>
            <seg xml:id="i-0e710eaed2ca42c1-0">
              Tomas Eneroth talade i sitt anförande väldigt illa om alla möjligheter
              att privat försäkra sig, men han kanske kan förstå resonemanget
              att det trots allt kan vara rätt vettigt att vi inte låter de
              privata försäkringsbolagen bara ta den lilla grädden på moset
              och så står staten för resten av försäkringarna.
            </seg>
            <seg xml:id="i-24014c8e073073ce-0">
              Jag tycker att det finns många argument för att diskutera detta.
              Men förslaget är inte färdigt än. Om det påverkar avtalen får
              man naturligtvis ta hänsyn till det i kommande förhandlingar mellan
              fack och arbetsgivare.
            </seg>
          </u>
          <note type="speaker" xml:id="i-af36f8bee9b3085d-0">
            Anf. 31 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-2">
            <seg xml:id="i-9afb13d12b24130c-0">
              Fru talman! Folkpartiet sade i valrörelsen: Patienten i centrum,
              inte i väntrum. Men när ni nu sitter i knäet på Moderaterna verkar
              det som att ni har glömt individperspektivet. Hur kan ni annars
              gå med på skrivningar om att företagen ska välja insatsen och
              där det inte står en enda rad om individens makt och möjligheter
              att påverka rehabiliteringen? Det är min första fråga.
            </seg>
            <seg xml:id="i-e8a1a7bd45075442-0">
              Den andra frågan handlar om diskussionen om 80-procentsnivån.
              80 procent av vad då? Tekniskt sett sänker ni ju först den sjukpenninggrundande
              inkomsten. Den skulle sänkas genom multiplicering med 0,99 och
              så vidare, och i det förslag vi diskuterar nu sänks siffran den
              ytterligare till 0,97. Då får man i praktiken inte mer än 77,6
              procent av den sjukpenninggrundande inkomsten. Det är den faktiska
              nivån. Kom inte och säg att den är 80 procent, som den alltid
              har varit. Den är 80 procent av en sänkt beräknad inkomst. Detta
              är teknikaliteter, så de som lyssnar på den här debatten kan undra
              vad vi håller på med.
            </seg>
            <seg xml:id="i-372e514a68420679-0">
              Sedan vill jag ta upp minskningsregeln. Minskningsregeln gäller
              ju bara kollektiva försäkringslösningar. De rent privata är det
              ingen minskningsregel på. Anser Folkpartiet att det är fel att
              teckna kollektivförsäkringar?
            </seg>
          </u>
          <note type="speaker" xml:id="i-56ce72b10e0a0bdd-0">
            Anf. 32 ULF NILSSON (fp) replik:
          </note>
          <u who="ulf_nilsson_15fa88" xml:id="i-3fb47ec0e6c5c5c0-3">
            <seg xml:id="i-4cd99d2054c4ade6-0">
              Fru talman! Nej, det är inte fel att teckna kollektivförsäkringar,
              men om man ändrar förutsättningarna för dem får man naturligtvis
              ändra de avtal och de kollektivförsäkringar man har så att man
              inte betalar in i onödan. Hur detta förslag kommer att se ut vet
              vi inte än. Men detta är inget nytt eller ovanligt i svensk politik.
              Vi har haft sådana här förslag tidigare. Det finns en begränsningsregel
              när det gäller 90-procentsnivån i dag, och det har Miljöpartiet
              inte protesterat mot.
            </seg>
            <seg xml:id="i-313d1157e4b78d39-0">
              Vår devis Patienten i centrum, inte i väntrum tycker jag att
              vi har viktiga steg för att förverkliga i dag. Det viktigaste
              är att vi inför system där patienten inte glöms bort, utan där
              samverkande institutioner eller företag försäkringskassa, landsting,
              företagshälsovård och så vidare tvingas ta itu med fallet och
              göra rehabiliteringsplaner med ett särskilt tidsschema. Det är
              ett första viktigt steg att inte glömma bort patienten.
            </seg>
            <seg xml:id="i-30aa71a9d32affc6-0">
              Jag håller med om att diskussionen om den sjukpenninggrundande
              inkomsten är ganska teknisk. Jag vill återigen säga att det naturligtvis
              inte finns någon självklar ideologisk gräns vid 77, 79 eller 82
              procent. Då hamnar vi i väldigt konstiga diskussioner.
            </seg>
            <seg xml:id="i-075a43d518b15945-0">
              När Miljöpartiet och de andra oppositionspartierna var med och
              styrde lyckades ni sista året före valet höja taket, men under
              många år ville ni inte alls föra den diskussionen när ni var i
              majoritet.
            </seg>
            <seg xml:id="i-10087d36cb6a0059-0">
              Jag tycker att det viktiga är att vi har en rimlig nivå som ger
              runt 80 procent. Det har vi uppnått med det förslag som vi ser
              framför oss nu.
            </seg>
          </u>
          <note type="speaker" xml:id="i-08ccf9a3fc145f28-0">
            Anf. 33 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-3">
            <seg xml:id="i-9cbc93272cc2962e-0">
              Fru talman! På vilket sätt uppnår Folkpartiet individens möjlighet
              att påverka i det här förslaget? Man skriver ju tydligt in att
              det är företagen som ska välja insatser. Jag tycker att detta
              är märkligt. Det är tragiskt att vi har tappat individperspektivet.
            </seg>
            <seg xml:id="i-5bbce14bc51e781a-0">
              För Miljöpartiet handlar det om att skapa samhälleliga förutsättningar
              så att individen kan göra goda val. Det tycks Folkpartiet ha glömt.
            </seg>
            <seg xml:id="i-dc18d551ac0991f6-0">
              I debatten i dag har det handlat mycket om taket, inte om alla
              dem som inte ens kommer in i systemet alla de som har tidsbegränsade
              anställningar eller kanske har studerat en lång tid innan de får
              ett arbete. Då räknas plötsligt inte lönen, och den sjukpenninggrundande
              inkomsten baseras inte på det man faktiskt förlorar i dag utan
              på den inkomst man hade förra året, vilket kan vara en avsevärt
              mindre summa.
            </seg>
            <seg xml:id="i-24e912c1fe7deee4-0">
              Man har ändrat i reglerna om hur man får räkna sjukersättning
              om man är studerande. Fortfarande är det så att den som inte lånar
              från CSN utan finansierar sina studier på annat sätt inte räknas.
              Det är bara om du har lånat med hjälp av CSN som du får räkna
              sjukpenninggrundande tid i sjukförsäkringen, vilket vi i Miljöpartiet
              tycker är helt fel. Jag tycker faktiskt att man kan säga att Folkpartiet
              har tappat individperspektivet.
            </seg>
            <seg xml:id="i-dc50b574bbb9789a-0">
              Miljöpartiet har lyft fram ett antal förslag. Jag vill också
              höra hur Folkpartiet ser på flexibla sjukskrivningsnivåer och
              på att se över karensdagsreglerna.
            </seg>
          </u>
          <note type="speaker" xml:id="i-31f2a71f1cd0595b-0">
            Anf. 34 ULF NILSSON (fp) replik:
          </note>
          <u who="ulf_nilsson_15fa88" xml:id="i-3fb47ec0e6c5c5c0-4">
            <seg xml:id="i-4925776953f1da7e-0">
              Fru talman! Vi får naturligtvis följa när rehabiliteringskedjan
              ska börja förverkligas i konkreta förslag. Att individen inte
              glöms bort eller sätts åt sidan är självklart. Om individen är
              beredd att ställa upp på en aktiv rehabilitering, vilket han eller
              hon för det mesta är, ska man naturligtvis vara med och ha ett
              inflytande över hur den ska utformas. Däremot är det en annan
              sak om individen inte är beredd att ställa upp på rehabilitering.
              Då får man kräva lite mer av den personen.
            </seg>
            <seg xml:id="i-4a6cf72af442c477-0">
              Gunvor G Ericson frågar om dem som inte kommer in i systemet.
              Sjukförsäkringar och andra försäkringar bygger ju på inkomstbortfallsprincipen.
              Det är en försäkring mot inkomstbortfall. Vi införde, vilket jag
              tyckte var bra, ett undantag när det gäller Centrala studiestödsnämnden,
              som innebär att man delvis jämställer studier med arbete och att
              man får vissa försäkrings- och pensionspoäng för studielån. Det
              är bra eftersom så många människor har långa studietider och måste
              ha det i dagens samhälle.
            </seg>
            <seg xml:id="i-6a6fae50280952d0-0">
              Att generellt införa försäkringar som man inte har betalat in
              för tror jag att de flesta partier i riksdagen är främmande för
              att diskutera, även om man förstås alltid måste diskutera hur
              människor som blir kvar i utanförskap ändå ska få en social trygghet.
            </seg>
            <seg xml:id="i-9dc875862d508312-0">
              Det finns ett bra förslag om flexibilitet i propositionen som
              innebär att man steglöst ska kunna trappa ned förtidspensionen,
              eller sjukersättningen, som det heter. Detta har jag efterlyst
              länge, och jag skrev till och med en motion om det före valet.
              Jag tycker att det är konstigt att inte Miljöpartiet och de partier
              som var med och styrde förut vill införa detta.
            </seg>
            <seg xml:id="i-34ee378ac40e9c03-0">
              Jag säger som flera andra har sagt: Jag är naturligtvis beredd
              att diskutera flexibla möjligheter även när det gäller att trappa
              ned den vanliga sjukskrivningen. Det är jag övertygad om att vi
              kommer att titta på senare.
            </seg>
          </u>
          <note type="speaker" xml:id="i-c7406e718519b3db-0">
            Anf. 35 LARS GUSTAFSSON (kd):
          </note>
          <u who="lars_gustafsson_16707e" xml:id="i-86dd84ae7d7d0626-0">
            <seg xml:id="i-77d39df10b1868ce-0">
              Fru talman! God middag, får jag kanske säga. Jag tänker inte
              bidra till någon filibusterdebatt här, som har antytts i vissa
              inlägg. Jag tänker förhålla mig generellt.
            </seg>
            <seg xml:id="i-599e2aad5b10520f-0">
              Grunden för alla socialförsäkringssystem är att de är utformade
              på ett rättssäkert sätt, att de inte skapar hinder gentemot andra
              trygghetssystem. När regelverk och ersättningsnivåer skiljer sig
              markant åt mellan olika system uppstår oönskade inlåsningseffekter
              som motverkar sitt syfte, ofta med kostnadsdrivande resultat.
              Det är därför bra att en grundlig utredning och översyn har påbörjats
              på socialförsäkringsområdet.
            </seg>
            <seg xml:id="i-9a355b3376791096-0">
              Som framgår av Socialförsäkringsutredningen har exempelvis sjukförsäkringen
              sådana brister att försäkringsmässigheten efter hand har urholkats.
              Regeringen har påbörjat ett arbete för att komma till rätta med
              delar av de brister i försäkringen som utredningen har påvisat.
              Det återstår givetvis mer att åtgärda, men det är av vikt att
              den utredning som nu ska tillsättas och fortsätta ges möjlighet
              att gå vidare där den tidigare lämnade av.
            </seg>
            <seg xml:id="i-328d51ec0e9bf174-0">
              Fru talman! Det finns i alla regelverk en inbyggd fara när en
              del av försäkringen inte korresponderar med andra delar av försäkringssystemet,
              vilket tydligt visats vid de hearingar som utskottet har haft
              under hösten om sjukdom och rehabilitering.
            </seg>
            <seg xml:id="i-dcc47af24a590343-0">
              För den som drabbas av en åkomma eller skada ter sig ibland en
              rehabilitering mer som en utflykt i myndighetsdjungeln än ett
              åtgärdsprogram. Till och med bland myndigheterna själva är emellanåt
              osäkerheten stor om vem som har det faktiska rehabiliteringsansvaret.
              Så får det inte vara.
            </seg>
            <seg xml:id="i-08acd52c4f7f3691-0">
              Försäkringskassan, som har det övergripande ansvaret, har påbörjat
              en vällovlig omorganisation, men det räcker inte. Vi behöver även
              en bättre tingens ordning med klara och definierade ansvarslinjer.
            </seg>
            <seg xml:id="i-11a851e8abe2853b-0">
              Som ett resultat av dessa oklarheter har alltför många människor
              i onödan hamnat i ett utanförskap utan möjligheter till egenförsörjning.
              Personer med funktionshinder skulle många gånger med anpassad
              hjälp och med stöd kunna beredas någon form av arbete och möjlighet
              att få känna tillfredsställelsen av att helt eller delvis kunna
              försörja sig själva.
            </seg>
            <seg xml:id="i-918eff3bf5a1a317-0">
              Alliansregeringen arbetar för att förhindra att fler hamnar vid
              sidan om arbetsmarknaden och avser att möjliggöra för fler, som
              finns vid sidan om, att återinträda på densamma.
            </seg>
            <seg xml:id="i-807d86f6c466bccc-0">
              Vi kristdemokrater ser givetvis positivt på detta. Vi ser också
              positivt på att företagshälsovården nu lyfts fram och framöver
              ges en större och mer framträdande roll, och vi anser att det
              behövs nya riktlinjer och regler för detta, inte minst i samverkan
              med företagen och övriga aktörer på marknaden.
            </seg>
            <seg xml:id="i-77300822d41dea7a-0">
              Eftersom behovet av en omorientering av hela sjukskrivnings-
              och rehabiliteringsprocessen är stort kommer det sannolikt att
              fordras en viss tid för att man ska kunna genomföra den nödvändiga
              omstruktureringen mot ett verklighetsanpassat system.
            </seg>
            <seg xml:id="i-6955e4e437272f18-0">
              Fru talman! Som egenföretagare beklagar jag att det dröjt ända
              tills alliansregeringens maktövertagande innan småföretagarnas
              hela situation har kunnat få fokus som resulterar i konkreta beslut.
              Under många år har storföretagens villkor premierats till förfång
              för de små företagens villkor.
            </seg>
            <seg xml:id="i-d8c09c2b46eb8eb7-0">
              Den utredning som nu tillsatts bör få den prioritering i arbetet
              som de mindre företagen och företagarna förtjänar. För en solo-
              eller småföretagare är nödvändig sjukskrivning i dag ofta inget
              realistiskt alternativ, vare sig ekonomiskt eller företagsmässigt.
              Det finns därför goda skäl att dessa viktiga byggstenar i ett
              jobbskapande Företagar-Sverige ges rimliga villkor och förutsättningar,
              även inom trygghetssystemen. Det är sannolikt, trots ett ökat
              intresse för nyföretagande, att rådande villkor medför att många
              som vill starta eget tvekar eller avstår inför den risk som dagens
              regelverk innebär, både socialförsäkringsmässigt och skattemässigt.
            </seg>
            <seg xml:id="i-4e9952959470b1be-0">
              Fru talman! Nu är det dock så här: Aldrig så väl fungerande system
              och regelverk fungerar inte bättre än de som brukar dessa. Den
              överlägset bästa garanten för ett väl fungerande samhälle och
              dess försäkringssystem är ett personligt ansvarstagande med en
              etisk kompass med inriktningen att fullgöra skyldigheter efter
              bästa förmåga.
            </seg>
            <seg xml:id="i-a07c76a5557a22a7-0">
              Med detta yrkar jag bifall till förslaget i betänkandet.
            </seg>
          </u>
          <note xml:id="i-0334047ffae9d928-0">
            I detta anförande instämde Mats G Nilsson, Lars-Arne Staxäng
            och Marianne Watz (alla m), Solveig Zander (c) samt Ulf Nilsson
            (fp).
          </note>
          <note type="speaker" xml:id="i-6a7c0d3477b224da-0">
            Anf. 36 TOMAS ENEROTH (s) replik:
          </note>
          <u who="tomas_eneroth_80b549" xml:id="i-ccd8fb189395a8a3-5">
            <seg xml:id="i-18d51acb7051c6a3-0">
              Fru talman! Tack, Lars, för anförandet!
            </seg>
            <seg xml:id="i-d80676f578857e7d-0">
              Jag uppskattar engagemanget för företagare och företagares trygghet.
              Jag vill bara korrigera en sak. Det är ju inte nu, efter en ny
              regerings tillträde, som en utredning om småföretagares trygghet
              har tillkommit. Den utredningen tillsatte vi. Däremot avbröt man
              den utredningen när en borgerlig regering tillträdde. Maud Olofsson
              sparkade, som bekant, fel person, fel Lars-Olof Pettersson, och
              har så småningom sakta men säkert kommit i gång med en ny utredning.
              För säkerhets skull utreder vi frågan separat inom Socialdemokraterna
              för att få ett riktigt bra jobb genomfört.
            </seg>
            <seg xml:id="i-8d78623d6040a21b-0">
              Desto allvarligare blir det ändå för småföretagare som har tagit
              en inkomstförsäkring. Kommer de nu att omfattas av minskningsregeln?
              Jag vet inte om Lars Gustafsson under sin tid som företagare hade
              en sådan försäkring. Jag föreställer mig att det även för Lars
              Gustafsson skulle vara arbetsamt att veta att man har varit med
              och finansierat en försäkring och sedan, om man väl drabbas av
              en sjukdom och ska få ut ersättning, kommer en regering och säger:
              Stopp! Det går inte an.
            </seg>
            <seg xml:id="i-745b329ad7617253-0">
              Hur är det? Kommer minskningsregeln att gälla även företagarnas
              kompletterande försäkringar? Det är min första fråga.
            </seg>
            <seg xml:id="i-f37f8b70d30f4bf4-0">
              Det andra handlar om försäkringsmässigheten. Lars Gustafsson
              hänvisar till Anna Hedborg och vikten av försäkringsmässighet.
              Men det Anna Hedborg säger är ju att man, för att öka legitimiteten
              och försäkringsmässigheten, behöver höja taken i både a-kassan
              och sjukförsäkringen.
            </seg>
            <seg xml:id="i-304487ae154f2d27-0">
              Med de sänkningar av taken ni gjort och de sänkningar av ersättningar
              som finns är det ungefär 50 procent av löntagarna som nu inte
              har 80 procent utan 77,6 procent i försäkring. Det är vad jag
              kallar en grundförsäkring. Ni har alltså medverkat till att göra
              om våra standardförsäkringar till grundförsäkringar. Det ökar
              knappast försäkringsmässigheten, eller?
            </seg>
            <seg xml:id="i-c133c9ca6e717e58-0">
              Dessutom kan vi konstatera att vi för inte så länge sedan såg
              den samlade handikapprörelsen stå här utanför och protestera mot
              den regering som just nu genomför stora besparingar på sjuka och
              på funktionshindrade. Jag har en avslutande fråga: Varför, Lars
              Gustafsson, är det så angeläget för Kristdemokraterna att spara
              på sjuka och svårt funktionshindrade?
            </seg>
          </u>
          <note type="speaker" xml:id="i-09696daccfcd408f-0">
            Anf. 37 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-86dd84ae7d7d0626-1">
            <seg xml:id="i-4468067b6badcd8c-0">
              Fru talman! Jag fick lära mig av vår tidigare partiordförande
              Alf Svensson att man aldrig ska svara på en fel ställd fråga.
            </seg>
            <seg xml:id="i-427a7f326b14a0f7-0">
              15 år av den tid som jag har bedrivit min egen verksamhet var
              under den socialdemokratiska regeringens tid. Jag hade 30 dagars
              karenstid. Det var väldigt bra trygghetsförsäkring; det var bara
              att arbeta. Jag tror att vi ska vara lite mer försiktiga i de
              här uttalandena hit och dit.
            </seg>
            <seg xml:id="i-5e4a491aa4ddd0cb-0">
              Då var det först frågan om det här med taken i sjukpenningen.
              Vi fick höra i ett tidigare inlägg att höginkomsttagare ska få
              högre sjukpenning för att fattiga ska få mer. Det var en märklig
              Robin Hood-politik.
            </seg>
            <seg xml:id="i-74225a746b1708a5-0">
              Vi från Kristdemokraterna vill börja i botten. Vi tycker faktiskt
              att det är ännu viktigare att garantipensionärerna får bättre
              inkomst än att man höjer för dem som redan har det ganska bra.
              Det innebär inte att några tak är fastlagda en gång för alla,
              utan det är hela tiden en avvägningsfråga. Men först ska man samla
              i ladorna innan man betalar dem som har mer. Det är vår principiella
              inställning. Det innebär alltså att vi mycket väl kan tänka oss
              en höjning av de här taken när tiden är mogen, när vi har skapat
              en grund genom att fler människor kommer i arbete.
            </seg>
            <seg xml:id="i-5c8ed4d163a3cf53-0">
              Jag läste den sista siffran. Det var väl 168 000 som fick mer
              förra året. Jag fick ett telefonsamtal från en tidning i Halland
              i dag. Det var en reporter som, precis innan jag skulle in i kammaren,
              undrade varför det går så bra med alla nystartsjobben just i Halland.
              Jag läste också att 1 300 företag hade startats förra perioden.
              Motsvarande period för i år är det 1 600. Det kan ju vara bra
              att ha lite balans på det.
            </seg>
            <seg xml:id="i-ae8d07faa957465b-0">
              För oss är det en viktig sak att man har fungerande arbetsplatser
              att gå till. Många som hamnar i ett utanförskap mår faktiskt mycket
              dåligt av att inte kunna gå till ett jobb, och då hamnar de lätt
              i en sjuksituation.
            </seg>
            <seg xml:id="i-d7302b229ee01e7c-0">
              Jag kan återkomma till den senare frågan.
            </seg>
          </u>
          <note type="speaker" xml:id="i-4867eccf63a23893-0">
            Anf. 38 TOMAS ENEROTH (s) replik:
          </note>
          <u who="tomas_eneroth_80b549" xml:id="i-ccd8fb189395a8a3-6">
            <seg xml:id="i-214b5712aba24ca9-0">
              Fru talman! Nu vet jag inte hur garantipensionärerna kom in i
              den här frågan. Men i och för sig har garantipensionärerna något
              gemensamt med sjuka och med arbetslösa. De får inte del av de
              skattesänkningar som ni nu gör. Det har de gemensamt. Ni talar
              varmt om garantipensionärerna. Men alla andra får skattesänkningar
              utom just pensionärerna. Det är för mig helt obegripligt.
            </seg>
            <seg xml:id="i-9057397eed7eb400-0">
              Sedan gör Lars Gustafsson den fantastiska tolkningen att hälften
              av löntagarna, halva arbetsmarknaden, är höginkomsttagare. Uppenbarligen
              är ju alla som tjänar mer än 25 000 kronor höginkomsttagare. Det
              innebär att poliser, lärare, ingenjörer och alla andra av Kristdemokraterna
              betraktas som höginkomstgrupper.
            </seg>
            <seg xml:id="i-f8e9117cb3a6ac77-0">
              Jag tycker att det är oerhört viktigt för just legitimiteten
              och försäkringsmässigheten i våra försäkringar att vi vågar höja
              taken. Det kostar 700 miljoner kronor. Ni har sparat åtskilliga
              miljarder på sjukförsäkringen under den här perioden. Varför inte
              öka försäkringsmässigheten? Varför inte ta den delen av Anna Hedborgs
              utredande på allvar och se till att öka taken till tio basbelopp?
            </seg>
            <seg xml:id="i-ee34571f152971d2-0">
              Talar man om försäkringsmässighet måste man också begripa att
              vi inte kan ha en grundförsäkring som bara omfattar halva löntagarkollektivet
              eller halva delen av arbetsmarknaden.
            </seg>
            <seg xml:id="i-53017e96accb7e39-0">
              Jag fick inte något svar på den första frågan, som jag ändå tycker
              är intressant.
            </seg>
            <seg xml:id="i-bc8151f56f947a77-0">
              Lars Gustafsson stöder den regering som har aviserat en minskningsregel.
              När vi har låtit riksdagens utredningstjänst titta på minskningsregeln
              konstaterar vi just att småföretagare som har tecknat en försäkring
              förlorar pengar. Jag noterar att Lars Gustafsson inte har tecknat
              en försäkring. Men organisationen Företagarna har plockat fram
              en försäkringsmöjlighet som man kan använda sig av, och de som
              har tagit den kommer då att förlora uppemot 2 700 kronor i månaden,
              tror jag att det var.
            </seg>
            <seg xml:id="i-50687d833b6d0cdc-0">
              Det är pengar som man har avstått från i sitt företag, som man
              har tagit ut och i stället betalat till sin premie. Där säger
              ni: Stopp! Varför? Varför är det så angeläget att man inte ska
              kunna få mer än 75 procent av sin tidigare inkomst efter ett års
              sjukskrivning? Även om man drabbas av leukemi eller cancer behöver
              man kanske kunna bo kvar i sitt hus eller försörja familjen eller
              på annat sätt kunna ha kvar den ekonomiska standard som man hade
              tidigare.
            </seg>
          </u>
          <note type="speaker" xml:id="i-1581979562afa16c-0">
            Anf. 39 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-86dd84ae7d7d0626-2">
            <seg xml:id="i-6239fbcf1c1fd0a4-0">
              Fru talman! Det förefaller mig märkligt att en så erfaren socialförsäkringspolitiker
              som Tomas Eneroth inte förstår att ju fler som arbetar och betalar
              in skatt, ju mer kommer det till pensionssystemet. Det tycker
              jag är mycket märkligt. Därför har det en viktig effekt på garantipensionärerna,
              också på alla pensionärer som i dag får en kraftigt höjd inkomstpension.
            </seg>
            <seg xml:id="i-e5f2f3ec15afd982-0">
              Med minskningsregeln förhåller det sig så att om vi inför ett
              försäkringssystem som gör att man kan försäkra sig förbi det systemet
              använder man sig av de andra normalförsäkrades inbetalningar för
              att själv kunna utnyttja en överbetalning i försäkringssystemet.
              Då blir det en orimlighet att vi urholkar det.
            </seg>
            <seg xml:id="i-bd75e33fd55c573d-0">
              Jag kan inte svara vilka nivåer eller regelverk det handlar om.
              Men det urholkar och gör att man längre kan gå sjukskriven. De
              experter som jag har talat med säger detta.
            </seg>
            <seg xml:id="i-b841f932d07adb3d-0">
              Tomas Eneroth har ingen replik kvar, men det är oerhört viktigt
              om vi tittar på det som vi tidigare fick höra. Gunvor kanske kommer
              och frågar om det. Vi ser till att även de som har olika former
              av deltidsanställning inte får samma sjukersättning som om de
              hade haft en arbetsgivare. Det tycker jag är ganska märkligt.
              Men det är inte något som vi är ansvariga för. Det är något som
              vi vill jobba emot och förändra.
            </seg>
          </u>
          <note type="speaker" xml:id="i-6e374ddad935ca4a-0">
            Anf. 40 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-4">
            <seg xml:id="i-af9f163939fef608-0">
              Fru talman! I sitt anförande tog Lars Gustafsson upp att det
              är viktigt att det är ett rättssäkert system. Men solidaritet
              och värnande av dem som har det sämst ställt i samhället är minst
              lika viktiga byggstenar. Ställer inte Kristdemokraterna och Lars
              Gustafsson upp på det? Jag undrar hur man kan se att det här systemet,
              med de här förslagen att sänka ersättningar för dem som har varit
              sjukskrivna länge, rimmar med solidaritet och värnande av dem
              som har det sämst ställt. I folkhälsoforskningen är det väldigt
              tydligt att ekonomisk och social trygghet har betydelse för folkhälsan
              i ett land.
            </seg>
            <seg xml:id="i-89a2e74c591915d7-0">
              Lars Gustafsson tog också upp småföretagares situation. Det är
              väl snarare så att översynen har försenats på grund av det sjabbel
              som satte broms i den utredningen. Miljöpartiet anser att det
              är viktigt att man gör en översyn av småföretagares möjlighet
              till bra försäkring.
            </seg>
            <seg xml:id="i-c082f11203eb76ac-0">
              Jag vill ställa samma frågor som jag har ställt till de andra
              partierna i alliansregeringen om utredning av karensdagen. Lars
              Gustafsson var inne på det på slutet. Det handlar om att över
              huvud taget se hur det ser ut för deltidsanställda. För det är
              som Lars Gustafsson säger. Om man har två anställningar får man
              dubbla karensdagar. Om man har deltidsanställning med kort deltid,
              även om man bara har en arbetsgivare, kan man råka ut för tre
              karensdagar fast man är borta en dag.
            </seg>
          </u>
          <note type="speaker" xml:id="i-8d3ea71094547f15-0">
            Anf. 41 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-86dd84ae7d7d0626-3">
            <seg xml:id="i-be579688f09c007e-0">
              Fru talman! Därför behövs det utredas. Det står också i vårt
              svar att vi ska utreda frågan. Jag tycker att man ska nöja sig
              med det. Ett snabbspår på det hållet tror jag inte fungerar. Jag
              förstår att det är många komponenter som måste fås ihop.
            </seg>
            <seg xml:id="i-549541590b1440e9-0">
              Som jag sade tidigare både i inlägg och i replikskifte här har
              vi möjliggjort och håller på att möjliggöra för fler att få ett
              arbete. Dem som jag träffar som ofta är i ett utanförskap det
              kan vara unga, människor med funktionshinder och så vidare vill
              få möjlighet till ett arbete. Många gånger har det varit att de
              inte kan jobba fullt. De kan jobba deltid. Här finns regelhinder
              hela vägen. Det måste givetvis också utredas. Nu försöker vi i
              alla fall möjliggöra att de får överhoppningsbar tid i sin förtidspensionering
              så att de kan få prova. Det tycker jag är jättebra. Det finns
              flera sådana saker som kommer.
            </seg>
            <seg xml:id="i-c1b6fc03860d296e-0">
              När det gäller folkhälsan är det ett ganska brett spektrum. Det
              kan innefatta många olika saker: sociala problem, personliga problem,
              också arbetsrelaterade problem. Då måste man se över detta. Arbetsgivaren
              har faktiskt ett ansvar för detta, ett arbetsmiljöansvar. Jag
              ser gärna att man skärper regelverket. Man ska ta ansvaret här.
              Om man inte blivit upplyst, vilket vi hörde tidigare, ska man
              faktiskt kunna bli det. För det är ett regelverk som vi har.
            </seg>
            <seg xml:id="i-aa90e7b2041aafd9-0">
              När det gäller att få människor tillbaka till arbete är det inte
              så att människor inte ska få hjälp. Arbetsgivaren ska i samverkan
              med andra parter som försäkringskassan, den enskilde och arbetsförmedlingen
              se till hur arbetsplatsen kan utformas. Det är inte så att man
              hängs ut och bara kan sopas undan. Men för små arbetsplatser är
              det väldigt svårt. Det finns ofta ett fåtal arbetstillfällen.
              Det är ganska snabbt klargjort om man kan få ett arbete på den
              arbetsplatsen. Det fina är att vi så snart som möjligt kan se
              vilken arbetssituation den här personen kan anpassas till någon
              annanstans. Se det som ett positivt förslag och inte ett negativt
              förslag!
            </seg>
          </u>
          <note type="speaker" xml:id="i-687735a9464e049d-0">
            Anf. 42 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-5">
            <seg xml:id="i-c226f73a9243de22-0">
              Fru talman! Det Lars Gustafsson säger låter ganska bra. Man vill
              värna. Men i praktiken har ni inte bifallit de förslagen. I betänkandet
              står det att ni avfärdar utredning. Vi har inte krävt någon snabbutredning.
              Vi har krävt en ordentlig analys. Det är avslaget. Det står inte
              ens delvis bifallet. Det jag hör att ni säger nu, både Centerpartiet,
              Folkpartiet och Kristdemokraterna, är att man ändå kan tänka sig
              en utredning. Det gläder mig, även om man inte vågade skriva det
              i betänkandet.
            </seg>
            <seg xml:id="i-672f58c1e90230de-0">
              Vad det gäller samverkan mellan arbetsgivare handlar det om samverkan
              mellan de olika myndigheterna. I dag bollas individen mellan försäkringskassan,
              arbetsförmedlingen och trygghetsförsörjningen i kommunerna. Man
              blir utkastad från sjukförsäkringen för att det inte längre anses
              att man är sjuk, att man har en viss arbetsförmåga. Då hamnar
              man hos arbetsförmedlingen. På arbetsförmedlingen säger man: Tyvärr
              var dina arbetsförmedlingsdagar slut, att a-kassedagarna är slut.
              Då återstår socialbidrag i kommunen. Man bollas mellan de tre
              instanserna.
            </seg>
            <seg xml:id="i-6cd298f20cba10ce-0">
              Från Miljöpartiets sida anser vi att det behövs en samordning.
              Vi kanske till och med ska göra ett större och radikalare grepp
              i svenskt socialförsäkringssystem så att det blir en verklig dörr
              in och hjälp till människor i stället för att man piskar dem.
            </seg>
            <seg xml:id="i-72ed5ba73af0ed96-0">
              Jag hörde inte riktigt när det gällde folkhälsan. Det handlar
              inte bara om individen. Jag vet inte om Lars Gustafsson möjligtvis
              inte känner till folkhälsopolitiken. Det är en balans mellan de
              strukturella systemen i ett samhälle och individens möjligheter.
              Det är inte bara fokus på vad individen har för förutsättningar.
              Det handlar också om vilka förutsättningar vi i samhället ordnar
              för den enskilda individen.
            </seg>
          </u>
          <note type="speaker" xml:id="i-962dc7153d8e6e77-0">
            Anf. 43 LARS GUSTAFSSON (kd) replik:
          </note>
          <u who="lars_gustafsson_16707e" next="cont" xml:id="i-33326339407fd265-0">
            <seg xml:id="i-78c4d142b845bb24-0">
              Fru talman! Som före detta talesman för folkhälsan för mitt parti
              känner jag väl till det, men nu trodde jag att vi var inne på
              och pratade om sjukförsäkringsmässigheten och arbetsmässigheten
              gentemot den enskilde och inte om hela spektrumet. Vi kommer in
              på andra strukturer som vi kan ta i en annan debatt.
            </seg>
            <seg xml:id="i-3d5d251789c3c349-0">
              Jag sade det i mitt inledningsanförande. Jag säger det åter igen.
              Det kan inte vara tydligare: För den som drabbas av en åkomma
              eller skada ter sig ibland en rehabilitering mer som en utflykt
              i myndighetsdjungeln än ett åtgärdsprogram.
            </seg>
            <seg xml:id="i-6acbc0477dc78163-0">
              Tydligare kan jag väl inte säga att det behöver göras något åt
              detta. Det måste vara tydligt vem som har det faktiska rehabiliteringsansvaret.
            </seg>
            <seg xml:id="i-420615611322d316-0">
              I vissa fall när man väcker en motion får man den avslagen fast
              den är införd. Jag råkade ut för det i en alkoholfråga. Den var
              redan införd, men de avslog den ändå. I detta fall förutsätter
              vi att man tittar på alla i den här utredningen. Jag antar att
              det är det som är svaret på frågan.
            </seg>
            <seg xml:id="i-67afeb23b73224ad-0">
              Jag är övertygad om att vi har haft en eftersläpning i myndighetsutövandet
              i vissa politikområden gentemot hur samhällsutvecklingen har varit.
              Det skapar ganska stora glapp. Ibland kan det vara bra att vara
              konservativ. Ibland kan det vara negativt.
            </seg>
          </u>
          <note xml:id="i-30cff200a4284c84-0">
            Utgiftsområde 11
          </note>
          <note xml:id="i-502ba576dbce4c4e-0">
            Anf. 44 SIW WITTGREN-AHL (s):
          </note>
          <u who="lars_gustafsson_16707e" prev="cont" xml:id="i-2c7b10aee2e0d932-0">
            <seg xml:id="i-4062a4e233463913-0">
              Fru talman! Vi ska gå över till utgiftsområde 11, där vi ska
              diskutera pensionärernas ekonomiska situation. Då vill jag börja
              med att peka på vår reservation och samtidigt på vårt särskilda
              yttrande. Reservationen har nr 35, och jag yrkar bifall till den.
            </seg>
            <seg xml:id="i-876d1ff7ade988ea-0">
              I vår reservation pekar vi på regeringens politik som ständigt
              missgynnar de äldre. På område efter område genomförs förslag
              som försämrar ekonomin och levnadsvillkoren för landets pensionärer.
            </seg>
            <seg xml:id="i-c3eb6f492bff292e-0">
              Det är pensionärerna, våra äldre, som har byggt upp vårt land.
              De måste också få en del av den tillväxt som sker i vårt land.
              För oss som är socialdemokrater är det en självklarhet att alla
              i ett land måste få del av tillväxten, inte bara de som just nu
              befinner sig på arbetsmarknaden. Det är som jag säger: Regeringens
              förslag blir obegripliga för mig. Man återkommer ju ständigt till
              riksdagen med försämringar för våra äldre. Motiveringen är att
              det ska löna sig att arbeta. Vad har en 95-årig ålderspensionär
              gjort för ont? Man kan fråga sig vilken typ av arbete han skulle
              få för att därigenom kunna få del av jobbavdraget.
            </seg>
            <seg xml:id="i-feffda6a44db4cfe-0">
              Regeringen skriver i sin budget att socialförsäkringarna i huvudsak
              finansieras med arbetsgivaravgifter, egenavgifter och allmänna
              pensionsavgifter. Det är alltså pengar vi själva betalar in under
              den tid vi arbetar. Det är pengar vi ska ha den dag vi går i pension
              för att vi inte ska behöva oroa oss för att inte klara oss ekonomiskt
              på ålderns höst. Vi måste alla veta att vi har ett pensionssystem
              som håller över tid och som vi kan räkna med i framtiden.
            </seg>
            <seg xml:id="i-69ff4fd4e66eeb0a-0">
              Detta var en av orsakerna till att det allmänna pensionssystemet
              reformerades. Syftet var att skapa ett pensionssystem som är följsamt
              och som svarar mot den samhällsekonomiska och demografiska utveckling
              vi står inför.
            </seg>
            <seg xml:id="i-b51c03889009a249-0">
              Det är med anledning av den indexering som ingår i pensionsuppgörelsen
              som en pensionär med ungefär 12 000 kronor får en uppräkning av
              pensionen med 330 kronor i månaden. Nu när det är goda tider får
              man ut ungefär det som löntagarna fick i årets lönerörelse. Det
              är viktigt, vill jag betona, med politiska uppgörelser när det
              gäller så viktiga saker för landet som våra pensioner. Vi ska
              ha stabila pensionssystem.
            </seg>
            <seg xml:id="i-849c4959c2e4c644-0">
              Vad menar då vi socialdemokrater med vår reservation om att alliansregeringens
              politik systematiskt försämrar för pensionärer? Visste ni att
              en person som tjänar 9 000 kronor i månaden det är inte mycket
              betalar 1 385 kronor i skatt medan pensionären betalar 1 805 kronor?
              Det är en skillnad på 420 kronor i månaden i skatt mellan en som
              förvärvsarbetar och en som är pensionär. Då kan man komma fram
              till att regeringen använder skattesystemet för att komma åt de
              äldre. På ett år gör det 5 040 kronor för en ålders- eller förtidspensionär.
              Visste ni att den pensionär jag just berättade om, som har fått
              en utdelning tack vare det nya pensionssystemet, förlorar 467
              kronor i månaden jämfört med en förvärvsarbetare? Det innebär
              5 604 kronor på ett år. Det pensionssystem vi har är alltså bra
              för pensionärerna, men regeringen går via skattesystemet.
            </seg>
            <seg xml:id="i-4b9893bb1ba698b1-0">
              De som arbetar får lägre skatt, men pensionärerna får inget.
              De får vara med och betala alla avgiftshöjningar. Konkurrensen
              var hård bland de borgerliga partierna om att framställa sig som
              mest pensionsvänliga innan valet. Vad sade dåvarande ordförande
              Reinfeldt i Vaxholm inför valet? Vad sade han till väljarna när
              han stod där? Han sade bland annat att allt som vi ville ge, till
              exempel när det gäller bostadsbidrag, skulle ni göra, fast mycket
              bättre. Det sade han före valet, i Vaxholm. Några av er var säkert
              där och lyssnade på honom.
            </seg>
            <seg xml:id="i-ee743b9e533a90d1-0">
              Man kan ändå säga att Kristdemokraterna är det största svikarpartiet.
              Det gäller till exempel vallöftena om sänkt bensinskatt och slopad
              fastighetsskatt. Detta får pensionärer och förtidspensionärer
              vara med och betala. Pensionärerna får inga sänkta skatter, men
              de får vara med och betala till exempel höjningen av trafikskade-
              och bilförsäkringen. Är det kanske meningen att de inte ska ha
              någon bil i framtiden?
            </seg>
            <seg xml:id="i-ffabf93943ef612e-0">
              En del får till och med betala mer än tidigare i fastighetsskatt.
              En del får vara med och betala höjd reavinstskatt, fast de har
              betalat fastighetsskatt. En del får vara med och betala ränta
              på uppskjuten reavinstskatt, vilket kan orsaka en inlåsningseffekt
              som vi inte behöver. Många äldre borde flytta från sina stora
              hus och komma till mindre lägenheter och få ett bra boende i framtiden.
            </seg>
            <seg xml:id="i-97144b012e0b0594-0">
              Detta var bostäderna, men det gäller inte minst partiets oblyga
              försök att framställa sig som ett parti för pensionärerna. I ett
              försök att reparera sitt skamfilade rykte har ledande kristdemokrater
              gått ut och krävt att garantipensionen ska förbättras. Har man
              helt plötsligt blivit ett oppositionsparti?
            </seg>
            <seg xml:id="i-32eacc6a1e0311a8-0">
              Fru talman! Kristdemokraterna sitter själva i den regering som
              anser att det är riktigt att en pensionär ska betala mer i skatt
              än en löntagare med samma inkomst. Det har funnits många skäl
              för svenska folket att oroligt fråga sig vad vi har för regering.
              Kristdemokraterna har haft kampanjen För ett schystare Sverige.
              Mot bakgrund av det ökade gap mellan människor som den borgerliga
              politiken leder till och deras behandling av pensionärer hoppas
              jag att Kristdemokraterna framför allt använder kampanjmaterialet
              i ett internt partiarbete. Varför inte anordna studiecirklar i
              regeringen?
            </seg>
            <seg xml:id="i-af531ed3dcbcaa4a-0">
              Man kan nämligen inte säga en sak före valet och göra på ett
              helt annat sätt efter valet. Glöm inte att det är ni som har regeringsmakten!
              Det är ni som bär ansvaret för den politik som just nu utövas
              i Sverige.
            </seg>
          </u>
          <note xml:id="i-cdae883c8f3af5bb-0">
            I detta anförande instämde Tomas Eneroth, Kurt Kvarnström, Jasenko
            Omanovic och Göte Wahlström (alla s).
          </note>
          <note type="speaker" xml:id="i-49532a91e9931853-0">
            Anf. 45 KALLE LARSSON (v):
          </note>
          <u who="kalle_larsson_af99a5" xml:id="i-c73a97edbd42d714-0">
            <seg xml:id="i-f6612c6907b7ab3a-0">
              Fru talman! Gör det möjligt! Det är en paroll för ett av våra
              större bank- och försäkringsbolag här i landet. Gör det möjligt!
            </seg>
            <seg xml:id="i-35ab3077c4a09939-0">
              Men den fråga vi i dag har att diskutera kring ålderspensionssystemet
              är ju vem som ska göra det möjligt. Handlar det om att var och
              en ska vara sin egen lyckas smed och göra det möjligt för sig
              själv? Är det förresten möjligt att göra det möjligt för sig själv?
              Eller har vi ett gemensamt, solidariskt politiskt ansvar för att
              bygga ett pensionssystem som ger varje människa rätt och värdighet
              också som är äldre?
            </seg>
            <seg xml:id="i-d5e965a5d618cc97-0">
              Här går en avgörande skiljelinje i svensk politik, och den går
              faktiskt inte, som i en del andra sammanhang, mellan höger och
              vänster. Eller gör den det? Var placerar sig Socialdemokraterna
              i så fall på den skalan?
            </seg>
            <seg xml:id="i-9972769f440c7c3d-0">
              Vi gör det möjligt genom kollektiva, gemensamma förslag. Vi skulle
              kunna besluta om en höjd garantipension. Vore inte det något,
              Lars Gustafsson, att kunna fatta beslut här i kammaren om höjd
              garantipension med 300 kronor nästa år, 400 kronor året efter
              och 500 kronor året efter det? Det förslaget lägger ju Vänsterpartiet
              fram. Kristdemokraterna lägger inte fram några förslag till kammaren
              om höjd garantipension. Man skickar bara pressmeddelanden.
            </seg>
            <seg xml:id="i-7e17ba3888ecb727-0">
              Vänsterpartiet lägger i dag fram ett förslag på riksdagens bord
              om ett återställande av pensionerna för dem som sveks under 90-talet
              och fick sina pensioner sänkta. Vi föreslår också höjt bostadstillägg
              för ålderspensionärer och för dem som har sjuk- och aktivitetsersättning.
            </seg>
            <seg xml:id="i-08af5c6b7756cdfb-0">
              Detta är några av de förslag som konkret skulle förbättra den
              ekonomiska situationen och därmed också livskvaliteten för hundratusentals
              människor i vårt land förslag som inget annat parti i dagsläget
              stöder. Då kan man förstås säga just det ingen annan stöder det.
              Ni är ensamma om det där, och dessutom är ni oeniga i oppositionen.
              Jag har inga problem att öppet redovisa för kammaren och för väljarna
              var de politiska skiljelinjerna ibland går. Alla är dessutom fullt
              medvetna om att vi i Socialdemokraterna, Vänsterpartiet och Miljöpartiet
              har förmått att på en rad olika områden samarbeta runt förbättringar
              och framför allt kunnat avvisa den borgerliga politik vi nu ser
              en politik som innebär tydliga försämringar för vanligt folk i
              det här landet, och för pensionärerna, vilket var Siw Wittgren-Ahls
              poäng.
            </seg>
            <seg xml:id="i-9555aca41e28ed73-0">
              Vad gör då regeringen för att förbättra situationen för pensionärerna?
              De gör inget särskilt. Inga konkreta förslag läggs fram på kammarens
              bord. Vi hade hoppats mer på Miljöpartiet. Kanske får vi hoppas
              förgäves, eller kanske kommer det mer konkreta förslag nästa år.
              För 2009 vill Miljöpartiet lägga till 1 miljard. Det är lite oklart
              till vad man vet inte riktigt vad som är bäst.
            </seg>
            <seg xml:id="i-92a296730d06d8a5-0">
              När det gäller Socialdemokraterna har vi redan konstaterat hur
              det ser ut. Jag vill ändå säga att det inte vore någon skillnad
              alls om man skulle anta Socialdemokraternas eller Miljöpartiets
              budget i stället för den borgerliga budgeten för nästa år. Det
              skulle inte innebära några förändringar alls. Men vårt förslag
              innebär betydande förändringar och förbättringar för Sveriges
              pensionärer.
            </seg>
            <seg xml:id="i-58090bc792bd4869-0">
              Jag hoppas alltså att både Socialdemokraterna och Miljöpartiet
              i kommande budgetdebatter här i kammaren skärper argumenten och
              också låter de visioner man använder sig av för att beskriva pensionärernas
              situation omsättas i praktiska konkreta förslag. Vi har en rad
              sådana att erbjuda.
            </seg>
            <seg xml:id="i-016777c5a96b6e0d-0">
              Gör det möjligt att spekulera bort dina pengar på börsen. Gör
              det möjligt att inte bli gravid, inte bli sjukskriven eller bli
              arbetslös med mindre än att du också får en sämre pension. Det
              är innebörden i det pensionssystem som man kanske inte längre
              ska kalla det nya pensionssystemet utan bara pensionssystemet
              och som fem partier i kammaren står bakom.
            </seg>
            <seg xml:id="i-d074d08afc3e3196-0">
              Konsekvenserna av pensionssystemet är att skillnaderna, klyftorna,
              mellan fattiga och rika, mellan dem med höga inkomster och dem
              med låga inkomster, ökar. Klyftorna mellan män och kvinnor ökar.
              I jämförelse med det tidigare pensionssystemet råder det inget
              som helst tvivel på den punkten. Jag har i tidigare debatter mött
              socialdemokrater som förnekar detta. Borgerliga politiker brukar
              snarare vara tydliga och säga att det stämmer och att det måste
              vara så. Det ska löna sig att arbeta, säger de. Därmed döms den
              arbetslöse, den som vill ha barn eller den som är sjukskriven
              till en lägre pension.
            </seg>
            <seg xml:id="i-67dde9ccfd7f4cfd-0">
              Faktum är att systemskiftet på pensionsområdet redan är genomfört.
              Pensionssystemet har redan fått genomlida den privatisering som
              i stor utsträckning socialförsäkringarna står inför. Där hade
              man kanske ändå kunnat tänka sig att det inlägg som Tomas Eneroth
              föredömligt och förnämligt inledde den tidigare debatten med var
              lite samkört med det egna partiets syn på pensionssystemet. Den
              cancervård och cancerförsäkring som nu föreslås bli privat är
              vanlig på pensionsmarknaden. Där är man ju hänvisad till privata
              försäkringar om man ska ha en chans att få en vettig ålderdom.
            </seg>
            <seg xml:id="i-1a9be76befe40667-0">
              Det nya pensionssystemet verkar gå under parollen: Gör det möjligt
              om du har råd att göra det möjligt för dig själv. Gör det möjligt
              om börsen går bra.
            </seg>
            <seg xml:id="i-3a7c327a9e7cad81-0">
              Just nu går börsen bra. Det ser så ut. Det räddar än så länge
              pensionssystemets försvarare från en politisk katastrof. Eller
              låt mig använda Göran Perssons ord jag återger dem fritt om hur
              människor skulle uppfatta pensionssystemet när människor väl förstod
              det: Det här blir inte populärt när människor om 15 år förstår
              vad vi har gjort. Nej, precis så är det. Nu börjar det gå upp
              för folk vad pensionssystemet faktiskt innebär.
            </seg>
            <seg xml:id="i-a2957c68315d8731-0">
              Vi lägger fram förslag i dag inte bara om konkreta förbättringar
              för den ekonomiska situationen för pensionärerna utan också om
              konkreta förbättringar av pensionssystemet. Vi säger nej till
              att pengar spekuleras bort på börsen. Vi vill ha ett reformerat
              ATP-system, ett återinförande av 1530-regeln, alltså att intjänandetiden
              är 30 år och att de 15 bästa av dessa räknas som din pension.
            </seg>
            <seg xml:id="i-795e6db7d62bd1f8-0">
              Vi tycker också att det borde vara dags att få bort hemlighetsmakeriet
              runt pensionssystemet. Genomförandegruppen har bytt namn. Nu heter
              den visst Kontrollgruppen i stället. Som om det skulle göra någon
              större skillnad. Jag är inte emot låt mig säga det tydligt, fru
              talman att partier, hur de än ser ut och vilka de än är, sätter
              sig ned och pratar vid sidan av de formella beslutsprocesserna.
              Det är en fullt naturlig och rimlig del av ett demokratiskt system.
              Men nu har Genomförandegruppen, numera Kontrollgruppen, gjorts
              till en formell instans i beslutsfattandet om pensionerna. Det
              är ett klart demokratiskt problem. Jag skulle vilja höra om det
              finns någon företrädare för något annat parti, utom Miljöpartiet
              som vi vet instämmer i en del av kritiken, som åtminstone är beredd
              att inse det demokratiska dilemmat med detta, även om man låter
              andra politiska överväganden väga tyngre. Kan det inte finnas
              en bekymmersam situation ändå? Informellt valda grupper, som inte
              grundar sig på den parlamentariska majoriteten i kammaren, får
              vara en del i den formella beslutsprocessen i viktiga politiska
              frågor.
            </seg>
            <seg xml:id="i-13f62f6b9cac3e53-0">
              Fru talman! Jag har på en rad punkter gett konkreta förslag på
              vad som behöver göras. Det behövs en förbättrad garantipension,
              återställande av pensionerna och höjt bostadstillägg för såväl
              dem som har sjuk- och aktivitetsersättning som ålderspensionärer.
              Jag förväntar mig övriga partiers respons på varför ni inte är
              beredda att vidta dessa åtgärder. Det kan väl inte vara så att
              man bara är relativt nöjd med hur det är? Vi vet att det finns
              många tusentals, tiotusentals, till och med hundratusentals, människor
              som lever som pensionärer i Sverige i dag som inte är överens
              med er.
            </seg>
            <seg xml:id="i-a485d4f1b1720874-0">
              Jag yrkar bifall till reservation 37. Om den reservationen bifalles
              av andra partier i kammaren skulle det bli möjligt för också äldre
              i vårt land att få en tid av värdighet.
            </seg>
          </u>
          <note xml:id="i-8fd4754620ef10f7-0">
            I detta anförande instämde LiseLotte Olsson (v).
          </note>
          <note type="speaker" xml:id="i-1c522dd7f7125178-0">
            Anf. 46 GUNVOR G ERICSON (mp):
          </note>
          <u who="jan_ericson_aca06f" xml:id="i-1a8b7bb4c0c2ec44-6">
            <seg xml:id="i-4805aff77e896bf6-0">
              Fru talman! Vi i Miljöpartiet vill göra en större satsning för
              de ekonomiskt mest utsatta pensionärerna. Vi vill göra detta seriöst
              och se på vilket sätt vi bäst kan nå det målet eftersom det finns
              flera olika tekniska delar i de olika trygghetssystemen för pensionärerna.
            </seg>
            <seg xml:id="i-e27a7148deb3b2d6-0">
              De ekonomiska hjulen snurrar alltmer i landet, men inkomstskillnaderna
              ökar. Även skillnaderna mellan pensionärer ökar. För den som har
              en inkomstrelaterad pension och tilläggspension räknas pensionen
              upp med ett index kopplat till löneutvecklingen. Höjningen är
              4 ½ procent för den gruppen under kommande år.
            </seg>
            <seg xml:id="i-33637bbccb905e1a-0">
              För garantipensionen, den pension som de som inte har tjänat
              in tillräckligt får, fastställs prisbasbeloppet. Regeringen har
              bestämt att det ska höjas från 40 300 till 41 000 kronor. Det
              är en ökning med 1,7 procent. En låg pension ska räknas upp med
              en lägre procentsats. Det kommer att i kronor innebära att de
              med låga pensioner får klart mindre än de med hög pension eftersom
              deras pensioner räknas upp med 4 ½ procent.
            </seg>
            <seg xml:id="i-336850b70f7dfe33-0">
              Återigen ser vi ett beslut från regeringen som rimmar illa med
              det nationella folkhälsopolitiska målet att skapa samhälleliga
              förutsättningar för en god hälsa på lika villkor i befolkningen.
              Målområdet är ekonomisk och social trygghet.
            </seg>
            <seg xml:id="i-2122d8c7ec6415b5-0">
              Av ca 1,7 miljoner pensionärer har ca 800 000 bara garantipension.
              För dessa blir höjningarna mellan 1,7 och 2,8 procent. Exempelvis
              blir den högsta garantipensionen för dem som är ogifta och födda
              1937 eller tidigare 7 453 kronor i månaden från årsskiftet. Den
              som bara har garantipension ska som ensamstående leva på lite
              drygt 7 000 kronor i månaden före skatt. Den som är gift får 6
              500 kronor. Alltså lite drygt 7 000 kronor för ensamstående och
              6 500 kronor för den som är gift.
            </seg>
            <seg xml:id="i-4c3ed050d6e91fe3-0">
              Men det finns faktiskt de som har ännu lägre pension, nämligen
              de som bara får äldreförsörjningsstöd. Det är en ersättning som
              kan beviljas för tolv månader i taget. Det är ett slags socialbidrag
              för pensionärer men statligt reglerat.
            </seg>
            <seg xml:id="i-b12800521e6226a9-0">
              För att få garantipension måste du ha bott 40 år i Sverige före
              du fyllde 65. Har du bott kortare tid kvalificerar du dig alltså
              inte ens till garantipension. Det kan också vara så att du inte
              har betalat in tillräckliga ATP-avgifter. Då kan du inte heller
              få full garantipension.
            </seg>
            <seg xml:id="i-cf715886f48cdc42-0">
              Låt mig ge ett exempel. Anna har jobbat och betalat skatt i Sverige
              i 15 år. Hon får 15 fyrtiondelar av garantipensionen. Det blir
              2 795 kronor i månaden. Den summan kan kompletteras upp till skälig
              levnadsnivå. Den skäliga levnadsnivån är 4 300 kronor per månad
              för den som är ogift eller 3 640 kronor per månad för den som
              är gift eller har ingått registrerat partnerskap.
            </seg>
            <seg xml:id="i-18e989473a8b4263-0">
              Vi tycker att det är viktigt med en satsning på de mest utsatta
              äldre. Det är viktigt att alla pensionärer får ta del av samhällets
              förbättrade ekonomi, även utanför det självreglerande pensionssystem
              som har skapats.
            </seg>
            <seg xml:id="i-9255e99f7eaf855a-0">
              Genom vårt föreslagna grundavdrag i Miljöpartiets budgetmotion
              får även de som inte arbetar men har skattepliktiga inkomster
              en viss skattereduktion, så även om Kalle Larsson inte tycks ha
              hittat dem finns det här förslag även från Miljöpartiet. Dessa
              grupper undantas helt i regeringens ensidigt konstruerade jobbavdrag.
              Vårt föreslagna grundavdrag medför en förbättring för pensionärer,
              men det är inte tillräckligt. Ja, jag håller med om det. Det behövs
              fler insatser för att förbättra för de allra fattigaste pensionärerna.
            </seg>
            <seg xml:id="i-85d30fafffa6ec91-0">
              Miljöpartiet avser att avsätta 1 miljard till förbättringar för
              de pensionärer som får det svårast ekonomiskt från 2009. Vi kommer
              under året att föra diskussioner med bland andra pensionärsorganisationer
              för att utforma ett konkret förslag som når bäst. Det handlar
              om att göra avvägningar mellan höjningar i bostadstillägg, den
              skäliga levnadsnivån som ligger till grund för särskilt bostadstillägg,
              äldreförsörjningsstödet och andra förslag. Att enbart höja garantipensionen,
              som vissa partier tycks förespråka, ger inte förbättringar eftersom
              det sänker nivån på bostadstillägget. För dem som redan har bostadstillägg
              har det ingen betydelse i praktiken. Alltså måste man göra det
              här ordentligt och göra en riktig översyn.
            </seg>
            <seg xml:id="i-59b9f8a843b69f21-0">
              Självklart står jag bakom samtliga reservationer men yrkar här
              för tids vinnande bifall endast till reservation 36.
            </seg>
          </u>
          <note type="speaker" xml:id="i-c2d7bd30d78ba852-0">
            Anf. 47 KALLE LARSSON (v) replik:
          </note>
          <u who="kalle_larsson_af99a5" xml:id="i-c73a97edbd42d714-1">
            <seg xml:id="i-bf350365774c6d9d-0">
              Fru talman! Jag vill tacka Gunvor G Ericson för att hon påminde
              om grundavdraget. Det ger mig tillfälle att berätta att vi har
              ett liknande förslag. Då är vi båda på samma linje om ett annat
              grundavdrag än det som är i dag. Men det var inte riktigt svar
              på de frågor som jag ställde.
            </seg>
            <seg xml:id="i-ab2c57e37e031deb-0">
              Faktum är att på pensionsområdet som vi här diskuterar, har Miljöpartiet,
              om jag förstått det rätt, för nästa år inte några konkreta förslag
              alls som skulle förbättra ekonomin för pensionärer. Har jag missuppfattat
              det? Har jag läst fel i det här fallet eller inte sett något som
              finns där?
            </seg>
            <seg xml:id="i-65afec6f0b4fd45e-0">
              Vi kan vara överens, Gunvor G Ericson och jag, precis som jag
              är med flera andra talare så småningom, om att läget för pensionärerna
              ekonomiskt sett behöver förbättras. Men skiljelinjen går vid om
              man är beredd att göra något konkret för det eller inte nästa
              år.
            </seg>
            <seg xml:id="i-8f5fab25f43b0159-0">
              Jag har ganska stor sympati för att ni vill utveckla er politik
              tillsammans med organisationer som är aktiva på området. Precis
              så arbetar vi också. Vi har nära kontakter med ett stort antal
              organisationer som organiserar pensionärer eller som har intresse
              av de frågor som pensionärer har intresse av. Men det förhindrar
              inte att man själv också lägger fram förslag på området.
            </seg>
            <seg xml:id="i-aae2b0123ee65685-0">
              Det stora bekymret är att 1 miljard kronor 2009 inte räcker särskilt
              långt. Därför vill jag också fråga Gunvor G Ericson om hon inte
              är beredd att föreslå ett större tillskott till pensionärerna
              än bara denna enda miljard. Från Vänsterpartiets sida föreslår
              vi åtskilliga miljarder de kommande åren för att just förbättra
              den ekonomiska situationen för pensionärer.
            </seg>
          </u>
          <note type="speaker" xml:id="i-2121d0879dfa19fb-0">
            Anf. 48 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-7">
            <seg xml:id="i-d9461c35ce4aec3d-0">
              Fru talman! Först och främst vill jag säga att pensionärer får
              del av Miljöpartiets förändringar. De ändrade grundavdragsregler
              som vi föreslår innebär en förändring som ger pensionärerna något
              mer än vad de skulle ha fått om vi skulle ha anslutit oss till
              regeringspartiernas förslag. Det är bra att Vänstern också föreslår
              ett förändrat grundavdrag.
            </seg>
            <seg xml:id="i-6d897c34a2819d97-0">
              När det gäller vad vi konkret ska göra för förändringar vill
              vi, till skillnad från Vänsterpartiet, inte skjuta från höften
              och bara skjuta till en summa pengar som vi inte har finansiering
              för. Vi vill utarbeta ett konkret förslag som vi återkommer med
              2009. Det är skillnaden.
            </seg>
          </u>
          <note type="speaker" xml:id="i-ea7d2492b1ded629-0">
            Anf. 49 KALLE LARSSON (v) replik:
          </note>
          <u who="kalle_larsson_af99a5" xml:id="i-c73a97edbd42d714-2">
            <seg xml:id="i-3927986f3f1867ee-0">
              Fru talman! Jag föreslår med ganska stor skärpa att Gunvor G
              Ericson inte uttalar sig om saker som hon inte har kunskap om.
              Hon har en replik kvar nu. Skulle Gunvor G Ericson då vilja vara
              vänlig att förklara på vilket sätt det inte finns finansiering
              för våra förslag?
            </seg>
            <seg xml:id="i-788831c511a9764f-0">
              Vart och ett av de förslag som ligger i vår budgetmotion är fullt
              ut finansierat. Hela vår politik som vi företräder här i riksdagen
              är fullt ut finansierad.
            </seg>
            <seg xml:id="i-6df6e8c5df863eee-0">
              Jag är van vid att borgerliga företrädare, när de inte kan möta
              våra argument, gärna tar till den typen av argumentation. Men
              jag är förvånad över att Gunvor G Ericson så tydligt sällat sig
              till den borgerliga skaran i det här fallet.
            </seg>
            <seg xml:id="i-ccdea2c9f816d96a-0">
              1 miljard kronor 2009 är ju 1 miljard mer än vad de borgerliga
              föreslår. Jag anklagar visst inte Gunvor G Ericson för att fullt
              ut vara en del av den borgerliga regeringen, men jag tycker att
              det är lite för lite. Det är därför som jag upprepar min andra
              fråga: Finns det några förutsättningar för Gunvor G Ericson att
              inom sitt parti föreslå att vi skulle kunna försöka få loss ännu
              mer pengar, fullt ut finansierade förstås, för att förbättra den
              ekonomiska situationen för pensionärer? Som en jämförelsesiffra
              kan jag möjligen ange att de offentliga finanserna bara under
              november månad i år gick med 19 miljarder i överskott.
            </seg>
          </u>
          <note type="speaker" xml:id="i-542977b0a941b44f-0">
            Anf. 50 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-8">
            <seg xml:id="i-68df221a2350d269-0">
              Fru talman! Visst skulle vi kunna ta en diskussion om ekonomisk
              politik. Där skiljer vi oss till viss del i synen på begränsade
              utgifter, budgettak och annat. Men jag hade inte tänkt ha någon
              auktion för att se vem som bjuder mest. Jag tycker att det är
              viktigt att man ser över det här området och hjälper de pensionärer
              som har det sämst. Och det finns en ganska stor skillnad mellan
              pensionärer och pensionärer.
            </seg>
            <seg xml:id="i-1d13d74baae8446c-0">
              Som jag försökte ta upp i mitt inledningsanförande är det ganska
              viktigt att också se över principerna. En höjning med 4,5 procent
              spelar en ganska stor roll för den grupp pensionärer som redan
              har en hög pension jämfört med de pensionärer som bara har garantipension.
              Hur ska vi på bästa sätt komma åt detta så att det verkligen hjälper
              dem som har det sämst ställt?
            </seg>
            <seg xml:id="i-21daa9576532eb72-0">
              Till skillnad mot Kalle Larsson är jag kanske inte så angelägen
              att hjälpa dem som redan har en bra pension, utan jag vill framför
              allt se till att de som bara har garantipension också får möjlighet
              att ta del av samhällets utveckling.
            </seg>
          </u>
          <note type="speaker" xml:id="i-2deb02bbf709348e-0">
            Anf. 51 MATS G NILSSON (m):
          </note>
          <u who="ulf_nilsson_15fa88" next="cont" xml:id="i-cc13dcda1291ab18-0">
            <seg xml:id="i-194b9212688e427a-0">
              Fru talman! Det var intressant och upplyftande med lite vänstergroll.
            </seg>
            <seg xml:id="i-1fa1b3a2796a3ba7-0">
              I dag har vi fem år med det nya pensionssystemet och därmed lite
              möjligheter att göra några reflexioner över vad det har gett,
              vad det inte har gett, vad som har varit bra och vad som möjligtvis
              inte har varit bra. Vi kan jämföra med de fem tidigare åren, då
              nettopensionen var tämligen konstant. Vi har de senaste fem åren
              sett en utveckling med 11,1 procent i stället för 7,6 procent,
              alltså ett värdetillskott med 3,5 procent som Vänstern är emot.
            </seg>
            <seg xml:id="i-69c56cfa43511320-0">
              Vi kan konstatera att när vi bytte pensionssystem fick ingen
              lägre pension än vad de tidigare hade haft. Vi kan också konstatera
              att övergången för pensionärer utan ATP innebar en ökning med
              i snitt 14 procent. Intressant är att de som gynnades särskilt
              var kvinnor och människor med utländsk härkomst. Det var de som
              fick ta del av de förbättringar som Kalle Larsson är emot.
            </seg>
            <seg xml:id="i-3d9c34edd58cf3cf-0">
              Fru talman! Nuvarande pensionärer är de första pensionärerna
              i Sveriges historia som har fått en real ökning av sina allmänna
              pensioner. Med det tidigare systemet, som följde prisutvecklingen,
              hade vi inte sett en sådan pensionstillväxt som vi ser nu. Den
              blir 2,5 procent nästa år och 3,9 procent år 2009.
            </seg>
            <seg xml:id="i-22a05afb6b0e6dfb-0">
              Till det vänstergroll som tidigare rådde hade jag kunnat lägga
              till att vi inte slår Kalle Larsson på fingrarna när det gäller
              att skjuta till hur mycket pengar som helst. Ökar man statens
              utgifter med 143 miljarder och inte reflekterar någonting över
              att det kan påverka tillväxten, kommer man att skjuta till 143
              miljarder till eller mer om det behövs.
            </seg>
            <seg xml:id="i-de3596232a03a870-0">
              Det intressanta är att alla pengar som ni vill pytsa ut inte
              i direkt mening ger någonting. Titta på den en och en halv miljard
              som ni vill pytsa in i ATP-systemet! Det ackumulerade värdetillskottet
              är nästan 5,5 miljarder på fyra års tid, och det ökar av att man
              tagit bort ATP-systemet och infört följsamhetsindexeringen. Nästa
              år innebär det att för att kompensera detta behöver Kalle Larsson
              skjuta till 1 ½ miljard varje år. Då har Kalle Larsson inte höjt
              pensionen för någon med en enda krona. Det är bara för att kompensera
              att man tar bort följsamhetsindexeringen.
            </seg>
            <seg xml:id="i-9a78e351bdeb57d6-0">
              Det kloka system vi har följer den utveckling vi har i samhället.
              Siw Wittgren-Ahl håller ett ganska fantastiskt anförande. Hon
              säger att vi får höjda pensioner på grund av indexeringen. Nej,
              Siw, vi får höjda pensionärer på grund av att vi har tillväxt
              i ekonomin. Nu skakar Siw lite på huvudet och tycker att det är
              väl inte så viktigt. Men det är det absolut avgörande! Förmår
              man inte att se det förmår man inte heller att se problematiken
              med att rösta för en budget som leder till 1 procents lägre bnp-tillväxt
              och som på sikt ger 60 000 färre jobb. Då ser man inte den problematiken,
              och det är ett stort fel.
            </seg>
            <seg xml:id="i-d9aa87452df2d1e8-0">
              Dagens bästa måste vara talet om att klämma åt de äldre. Visst
              var det så du sade, Siw, om den skattesats som pensionärer får
              betala? Med andra ord menar Siw Wittgren-Ahl att den skattesats
              som Socialdemokraterna satte på pensionärerna innebär att man
              klämmer åt dem. Det var ett klargörande som hette duga!
            </seg>
            <seg xml:id="i-562ace92fd6d138a-0">
              Alliansregeringen ser, och som jag skulle vilja uttrycka det,
              inser att vi behöver minska utanförskapet. Vi behöver få fart
              på sysselsättningen. Vi behöver få fart på ekonomin därför att
              vi konstaterar att det är det som ger starka och goda pensioner.
            </seg>
            <seg xml:id="i-21ec97dd78b1573f-0">
              Miljöpartiet och Vänsterpartiet som inte stod bakom systemet
              och inte röstade för följsamhetsindexeringen må vara ursäktade,
              men att Socialdemokraterna som har röstat för inte förstår vad
              det är för system man har röstat för och hur man påverkar det
              är tämligen märkligt.
            </seg>
            <seg xml:id="i-749447aef31770ac-0">
              Utanförskapet hade ett år efter valdagen minskat med 113 000
              personer. Alliansregeringen har infört nystartsjobb, instegsjobb,
              nyfriskjobb och en massa andra jobb samt ett antal riktade sänkningar,
              bland annat sänkta arbetsgivaravgifter för unga, för att få fart
              på sysselsättningen. Det kommer att ge resultat. Det är detta
              som inte bara Finansdepartementet utan även Konjunkturinstitutet
              ser och lägger till grund för att säga att vi nu får en ännu bättre
              utväxling av pensionerna.
            </seg>
            <seg xml:id="i-9d99625347e230a4-0">
              Det faktum att vi lever allt längre bör vi också tänka på. Det
              är bra! Äldre människor besitter en gedigen kompetens som kan
              föras vidare. Alla varken kan eller vill jobba när de uppnår det
              som i dag brukar anses som pensionsålder, men möjligheten bör
              finnas. Det så kallade dubbla jobbavdraget är såklart både en
              viktig och riktig signal.
            </seg>
            <seg xml:id="i-6b6413796dbe4e04-0">
              Det finns, fru talman, inget som är så bra att det inte kan göras
              bättre. Något som har uppmärksammats, och som socialförsäkringsministern
              har uppmärksammat, är den bristfälliga informationen från Försäkringskassan
              vad gäller bostadstillägget. Det ska åtgärdas.
            </seg>
            <seg xml:id="i-c31430139542b536-0">
              Nivåerna för grundskyddet diskuteras med jämna mellanrum. Det
              bör diskuteras och analyseras, och här har regeringen aviserat
              att det kommer förslag.
            </seg>
            <seg xml:id="i-4b866e5fea720cbf-0">
              Om man inte vill vara elak och tala om den extremt splittrade
              oppositionen så kan man säga att ni ger en palett av tänkbara
              åtgärder. Socialdemokraterna talar sig varma för avdrag för alla.
              Det de har ägnat ett och ett halvt år åt att vara extremt emot
              vill de nu införa. Vänsterpartiet vill höja garantipensionen och
              bostadstillägget, Miljöpartiet bostadstillägget och äldreförsörjningsstödet.
            </seg>
            <seg xml:id="i-f148f7dd3c8091bf-0">
              Jag tror att sanningen ligger någonstans mittemellan allt detta.
              En klok sammanvägning är att värna om livsinkomstprincipen för
              legitimitetens skull i systemet samtidigt som det självfallet
              är de som har det allra sämst som behöver det bästa stödet.
            </seg>
          </u>
          <note xml:id="i-692bb3447b3f5250-0">
            Med dessa ord, fru talman, yrkar jag bifall till utskottets förslag
            och avslag på alla reservationer.
          </note>
          <u who="ulf_nilsson_15fa88" prev="cont" xml:id="i-ba13d451cd8b210a-0">
            <seg xml:id="i-e30b4cabdddf9ec2-0">
              (Applåder)
            </seg>
          </u>
          <note xml:id="i-bfecbd2708158451-0">
            I detta anförande instämde Marianne Watz (m).
          </note>
          <note type="speaker" xml:id="i-c1932d016027319a-0">
            Anf. 52 KALLE LARSSON (v) replik:
          </note>
          <u who="kalle_larsson_af99a5" xml:id="i-c73a97edbd42d714-3">
            <seg xml:id="i-787dd89c86c42c89-0">
              Fru talman! Mats G Nilsson var glad över att få lyssna på vad
              han kallade lite vänstergroll. Jag gav själv min reflexion över
              var man skulle placera de olika parterna i den diskussionen i
              mitt huvudanförande. Man kan möjligen tycka att lite kontrollgruppsgroll
              också kan vara intressant att lyssna till. För i detta fall är
              det, tvärtemot vad Mats G Nilsson vill göra gällande, så att hela
              den borgerliga regeringen är överens med Socialdemokraterna om
              pensionssystemets utformning. Sedan grälar man lite i marginalen
              om hur man ska se på tillväxt och ekonomisk politik.
            </seg>
            <seg xml:id="i-3d3d467c58aca8c7-0">
              Jag ska inte ge mig in på att jämföra partierna i det avseendet.
              Jag har förstås en förhoppning om att en kommande regering tro
              mig, den kommer som ser annorlunda ut än vad den nuvarande gör
              har en helt annan ekonomisk politik på sin agenda än den som har
              förts de senaste 1520 åren.
            </seg>
            <seg xml:id="i-5a8bf9805b525c3e-0">
              Först tar jag mig tid till en kommentar. Om man återställer pensionernas
              värde så höjer man inte pensionerna därför att man aldrig sänkte
              dem. Det var Mats G Nilssons fantastiska logik för en liten stund
              sedan. Så alla de pensionärer som under 90-talet fick sänkta pensioner
              de hade blivit lovade höjda pensioner och börjat få dem utbetalda
              men fick dem sänkta har nog fel i sin verklighetsuppfattning.
              Så måste man tolka det.
            </seg>
            <seg xml:id="i-350ab495f56e9a64-0">
              Mats G Nilsson öppnar i sitt anförande för att regeringen ska
              se över och återkomma med förslag, och det ligger någonstans mittemellan
              de förslag som oppositionspartierna om man ska uttrycka det så
              har presenterat. En variant av att göra precis det är både en
              satsning på garantipensionen och en höjning av bostadstilläggen.
              Varför inte slå till och ta det alternativet på en gång? Det ligger
              framför dig på bordet, Mats G Nilsson.
            </seg>
          </u>
          <note type="speaker" xml:id="i-5553d25dde86af2d-0">
            Anf. 53 MATS G NILSSON (m) replik:
          </note>
          <u who="ulf_nilsson_15fa88" xml:id="i-3fb47ec0e6c5c5c0-5">
            <seg xml:id="i-074717d832bda110-0">
              Fru talman! Jag tror att Kalle Larsson talar om det alternativ
              som skulle höja statens utgifter med 143 miljarder. Nej, jag betackar
              mig!
            </seg>
            <seg xml:id="i-6e688ac237738082-0">
              Jag tror inte att du förstod, Kalle. Vi tar det en gång till.
              Hade man inte infört det nya pensionssystemet vilket du var emot
              då och vilket du är emot nu hade de pengar som betalats ut till
              pensionärerna varit ungefär 5 ½ miljard lägre. Den ackumulerade
              summan ökar. För att motsvara det hade man behövt skjuta till
              1 ½ miljard årligen. Det är den 1 ½ miljard som ni föreslår ska
              in i det allmänna pensionssystemet. Det behöver ni i så fall skjuta
              till varje år bara för att kompensera. Det ger alltså inte en
              extra krona.
            </seg>
            <seg xml:id="i-b311ed6ed746fe69-0">
              När det gäller 90-talsjusteringarna säger Försäkringskassan 2
              procent. Vänsterpartiet säger 6 procent, och det finns några som
              säger 7 procent. Jag litar på Försäkringskassan som säger att
              det som inte är kompenserat där tar man upp pensionstillskott
              och skattelättnader är effekterna av valutapolitiken. Där har
              ingen annan kompenserats heller.
            </seg>
            <seg xml:id="i-622d36ec690b07c6-0">
              Det som är intressant, riktigt och viktigt i diskussionen är
              att ett pensionssystem som är beroende av ständiga politiska ställningstaganden
              och beslut, såsom det tidigare, blir också sårbart när det är
              tuffa ekonomiska tider. Då är det ohyggligt märkligt att det är
              just ett sådant system du vill återinföra. Det får du gärna förklara
              för mig.
            </seg>
          </u>
          <note type="speaker" xml:id="i-e4d6b64ebed37c84-0">
            Anf. 54 KALLE LARSSON (v) replik:
          </note>
          <u who="kalle_larsson_af99a5" xml:id="i-c73a97edbd42d714-4">
            <seg xml:id="i-48f6147e2cbd8bf7-0">
              Fru talman! Sist kom det mest värdefulla. Ett system där man
              fattar beslut om hur saker och ting ska fördelas är så sårbart,
              anser Mats G Nilsson.
            </seg>
            <seg xml:id="i-74b12aecc02796d5-0">
              På vilka andra områden ska vi se det så? Ska vi se att försäkringar,
              a-kassa, skolpolitik och välfärdsfrågor också helt frånkopplas
              politiska beslut? Ska vi uppfinna något system som också där gör
              automatiska justeringar så att den enda vägens politik för den
              vet vi alla uppenbarligen vilken den är ska vara gällande oberoende
              av människors behov? För det är det som detta handlar om.
            </seg>
            <seg xml:id="i-35f620b282b83ea1-0">
              Det finns en automatisk balansering i dagens pensionssystem som
              gör att om det finns en risk att man får in för lite pengar till
              systemet riskerar pensionerna att sänkas framöver. Den automatiska
              balanseringen är ju ett sätt för personer som Mats G Nilsson och
              andra tillskyndare av pensionssystemet att frånhända sig politiskt
              ansvar. Vi säger precis tvärtom. Att sysselsätta sig med politik
              är att våga ta beslut och att våga höja avgifterna om ett system
              är underfinansierat. Mats G Nilsson väljer den andra vägen. Han
              vill inte ha de obekväma besluten. Han vill att systemen tar hand
              om dem. Där har vi helt olika lösningar.
            </seg>
            <seg xml:id="i-ae9625effc34b605-0">
              Det var just undermineringen av pensionerna under 90-talet som
              våra 1,6 miljarder skulle råda bot på. Vem som har missförstått
              vem i det sammanhanget låter jag vara osagt tills vidare.
            </seg>
            <seg xml:id="i-6cbfb062f6692229-0">
              Jag föreslår att Mats G Nilsson tar del av hela vår budgetmotion.
              Jag tror inte att han har gjort det. Han har i ett pressmeddelande
              eller i något annat sammanhang läst: De föreslår 143 miljarder
              och har ingen finansiering. Varje krona av det som föreslås och
              som vi nu lägger i vår budget är fullt ut finansierad. Det kan
              vi göra därför att vi avvisar de skattesänkningar som den borgerliga
              regeringen genomför och som ger mer pengar åt de redan välbeställda.
            </seg>
          </u>
          <note type="speaker" xml:id="i-0a2773088915cf6b-0">
            Anf. 55 MATS G NILSSON (m) replik:
          </note>
          <u who="ulf_nilsson_15fa88" next="cont" xml:id="i-cc13dcda1291ab18-1">
            <seg xml:id="i-2808848288b6b263-0">
              Fru talman! Jag börjar med att be Kalle Larsson tvätta öronen.
              Jag är extremt kritisk till er sopiga budgetmotion, men jag påstod
              aldrig att den inte var finansierad. Det är första gången som
              jag blir hopblandad med en miljöpartist. Någonting sådant sade
              jag aldrig. Däremot sade jag att 1,5 miljarder är en fullkomligt
              meningslös överbeskattning eftersom det inte skulle höja pensionerna
              med en enda krona.
            </seg>
            <seg xml:id="i-74e9977e8d23c9e7-0">
              Han vill ha långsiktighet i pensionssystemet, säger du. Ja, det
              vill jag. Jag tycker att det är viktigt. Jag har aldrig träffat
              en pensionär som har sagt att man inte vill veta hur det ser ut
              nästa år.
            </seg>
            <seg xml:id="i-3a1d322e854a328e-0">
              Du sade: Vill du ha det så här i a-kassan? Vänta lite nu. Är
              det inte det som ni har sagt? Vill ni inte att det ska vara långsiktiga
              förutsättningar? Ni vill att det ska svaja fram och tillbaka hela
              tiden. Jag tror inte att din partiledare håller med dig. Han brukar
              argumentera precis tvärtom.
            </seg>
            <seg xml:id="i-17590d27adb8e58d-0">
              Kan du förklara poängen med att skjuta till 1 ½ miljard som inte
              ger en enda krona i pensioner? Förklara poängen med den överbeskattningen.
            </seg>
          </u>
          <note xml:id="i-6e9bf5aec3062dda-0">
            Anf. 56 SIW WITTGREN-AHL (s) replik:
          </note>
          <u who="ulf_nilsson_15fa88" prev="cont" xml:id="i-ba13d451cd8b210a-1">
            <seg xml:id="i-db543ff0e174d8ae-0">
              Fru talman! Jag är glad att Mats G Nilsson påpekade att det inte
              är själva indexeringen utan att det är för att det går bra för
              Sverige som vi ökar pensionerna. Det är utfallet inom pensionssystemet
              som vi har varit överens om. Jag sade faktiskt det. Jag kan gärna
              upprepa att det är det allmänna pensionssystemet som gör att pensionärerna
              får mer pension i Sverige i dag. Det är alltså inget fel på pensionssystemet.
            </seg>
            <seg xml:id="i-db792de37c53ef7b-0">
              Däremot sade jag att pensionärerna får betala mer i skatt än
              vad alla andra får göra. Tycker Moderaterna att det är ett bra
              system att pensionärerna får betala mer i skatt?
            </seg>
          </u>
          <note type="speaker" xml:id="i-2477b43b97a80234-0">
            Anf. 57 MATS G NILSSON (m) replik:
          </note>
          <u who="ulf_nilsson_15fa88" next="cont" xml:id="i-cc13dcda1291ab18-2">
            <seg xml:id="i-1d49900aa8a053fb-0">
              Fru talman! Jag vill börja med att be Kalle Larsson om ursäkt.
              Jag tappade räkningen på antalet repliker.
            </seg>
            <seg xml:id="i-5db02dd2689d7876-0">
              Alliansregeringen sade före valet vi fick folkets mandat och
              vi står för det att det viktigaste överordnade målet med vår politik
              är att minska utanförskapet. Ni lämnade efter er 1 ½ miljon som
              inte gick till jobbet eller som inte gick till jobbet lika ofta
              som de ville. Vi ville få fart på tillväxten. Vi ser nu de goda
              resultaten av det.
            </seg>
            <seg xml:id="i-d770e64b14160edf-0">
              Det finns en massa saker som man skulle vilja göra och som man
              planerar att göra vissa saker i år, vissa saker nästa år, vissa
              saker på längre sikt. Vi konstaterar att om man höjer skatten
              på arbete med 21 miljarder så som ni gör, skapar man felaktiga
              ekonomiska incitament. Det kommer att drabba pensionerna.
            </seg>
          </u>
          <note xml:id="i-be90012460fed1c2-0">
            Anf. 58 SIW WITTGREN-AHL (s) replik:
          </note>
          <u who="ulf_nilsson_15fa88" prev="cont" xml:id="i-ba13d451cd8b210a-2">
            <seg xml:id="i-0e14b1010090c63a-0">
              Fru talman! Bakgrunden till att man gjorde om pensionssystemet
              var att man skulle likabeskatta pensionärerna. Innan dess hade
              man ett särskilt avdrag för pensionärerna. Det ligger egentligen
              också i pensionsuppgörelsen. Det är bra om du tar med tillbaka
              till den samlade regeringen att man tittar på det.
            </seg>
            <seg xml:id="i-47adabaca3ac80a9-0">
              Vi vill ha en likabehandling av pensionärer och vanliga medborgare.
              Skatten måste ju vara lika för alla medborgare. Det tycker vi
              är väldigt viktigt. Vi kan inte fatta varför just en pensionär
              ska betala mer i skatt. För oss är det viktigt.
            </seg>
            <seg xml:id="i-d15a06344654c5df-0">
              Pensionsuppgörelsen är väldigt viktig för oss.
            </seg>
            <seg xml:id="i-8d755ca7a7baa1ec-0">
              När regeringen nu annonserar att man vill fullfölja satsningen
              på förtidspensionärer välkomnar vi det, men vi kan aldrig gå med
              på att vi i det långa loppet har ett pensionssystem och ett skattesystem.
              Om vi gör upp om pensionerna kan man ju inte undandra pensionärerna
              möjligheten att ha ett bra och rikt liv. Det tycker vi är fel.
            </seg>
            <seg xml:id="i-ab6f1adcf73d15a5-0">
              Jag vill verkligen att du tar med dig tillbaka till regeringen
              att det inte kan vara budskapet till landets pensionärer att det
              som de har jobbat in ska vi beskatta hårdare. Varför är skatten
              på den pension som vi har betalat in hårdare än skatten på kapital?
            </seg>
          </u>
          <note type="speaker" xml:id="i-3ee448bb105b56ea-0">
            Anf. 59 MATS G NILSSON (m) replik:
          </note>
          <u who="ulf_nilsson_15fa88" xml:id="i-3fb47ec0e6c5c5c0-6">
            <seg xml:id="i-808da591543dc90b-0">
              Fru talman! Jag skulle uppskatta om Siw Wittgren-Ahl vid något
              tillfälle talade om kopplingen i det system som du faktiskt är
              för, nämligen att tillväxt, att få fart på sysselsättningen och
              att minska arbetslösheten är bra för systemet. Om du klarar av
              att konstatera det det borde du kunna konstatera vet du också
              att åtgärder för att minska arbetslösheten och få fart på tillväxten
              också gynnar pensionärerna. Det är det system som du egentligen
              är för. Du bortser helt och hållet från det.
            </seg>
            <seg xml:id="i-73af36251c96e294-0">
              Jag vill sänka skatten för alla. Det är en målsättning. Den skattenivå
              där du anser att vi klämmer åt pensionärerna är ju den skattenivå
              som du själv vill ha du vill väl egentligen ha ännu högre skatter.
              Jag har lite svårt att få logiken att gå ihop.
            </seg>
            <seg xml:id="i-ef8868c5df9bec6f-0">
              Vi konstaterar att för att få goda pensioner åt våra pensionärer
              behöver vi ha bra fart på tillväxten. Därför har vi en politik
              som bidrar till en bra fart på tillväxten. Det talar du inte om.
              Det tycker jag är avslöjande.
            </seg>
          </u>
          <note type="speaker" xml:id="i-9c9d77028683a203-0">
            Anf. 60 SOLVEIG ZANDER (c):
          </note>
          <u who="solveig_zander_510ef4" next="cont" xml:id="i-2e75869278777343-1">
            <seg xml:id="i-4735fabb28769d3d-0">
              Fru talman! Jag börjar min vana trogen med att tillstyrka förslagen
              i betänkandet och avslå samtliga reservationer.
            </seg>
            <seg xml:id="i-db1b0b23043bc1b2-0">
              Jag måste i det här sammanhanget konstatera att det märks tydligt
              att alliansens politik är bra för hela landet. När jag säger hela
              landet inkluderar det givetvis också pensionärerna. Alliansregeringens
              ansvarsfulla politik har ju sett till att det har blivit en ekonomisk
              trygghet för dem som bäst behöver det. När fler jobbar, färre
              är sjuka och företagen går bra får pensionärerna ta del av inkomstindexet.
            </seg>
            <seg xml:id="i-fca73f38e1e366a8-0">
              Vi har förstått att under nästa år kommer man att höja pensionerna
              med ungefär 2,8 procent per månad. Det innebär, om man räknar
              om det i kronor och ören, mellan 3 000 och 4 000 och upp till
              6 000 kronor per år. Det är, som sagt, tack vare att det går bra
              för Sverige.
            </seg>
            <seg xml:id="i-f2bcdf06fa09347a-0">
              Om man jämför Socialdemokraternas förslag, som vill nollställa
              jobbpolitiken, betyder det, vad jag förstått, att de i stället
              vill dela ut pengarna till pensionärerna. Det skulle ge 165167
              kronor per månad. Dessutom skulle det belasta statsbudgeten eftersom
              tillväxten inte skulle bli lika stor som den blir genom vårt jobbskatteavdrag.
              Det i sin tur betyder att pensionerna inte kan räknas upp på samma
              sätt som nu sker.
            </seg>
            <seg xml:id="i-baa0c8442388fb55-0">
              Vi har, som jag sade, sänkt arbetsgivaravgifterna och infört
              jobbskatteavdraget. Färre har blivit sjuka, vilket är viktigt.
              Allt detta har bidragit till att människor återvänt till arbetsmarknaden.
              Det är med andra ord ett vinnande koncept. Och nu ser vi att även
              pensionärerna i sammanhanget får ta del av det vinnande konceptet.
            </seg>
            <seg xml:id="i-522c5aedb04c385e-0">
              Innan jag avslutar mitt anförande, som jag inte tänkt skulle
              bli speciellt långt, vill jag vända mig till Socialdemokraterna
              och uttrycka min och Centerns uppskattning över att ni till slut
              anammade alliansens förslag till lösning vad gäller de förtidspensionärer
              som vi sänkte ålderspensionen för. Vi har under det år som gått
              jobbat med olika alternativ och till slut funnit en lösning som
              vi äntligen kan vara överens om. Nu kan vi fem partier börja utveckla
              och förvalta den pensionsöverenskommelse som vi tycker är så viktig.
              Det är angeläget att ungefär 85 procent av riksdagens ledamöter
              står bakom pensionsöverenskommelsen, och därför vill jag uttrycka
              min tacksamhet över att ni ställt upp på den lösning som vi kommit
              fram till.
            </seg>
            <seg xml:id="i-09b1c9865e99bbba-0">
              För mig och Centern är den första fråga som vi vill driva i den
              nya kontrollgruppen för pensioner den som handlar om att förbättra
              för de sämst ställda pensionärerna. Att höja garantipensionen
              är angeläget för oss, och jag hoppas verkligen att vi kan diskutera
              den i kontrollgruppen. Men, som sagt, det är ingenting som vi
              ska diskutera nu, utan det får ske i kommande diskussioner.
            </seg>
            <seg xml:id="i-d5aa17155056d212-0">
              Fru talman! Jag avslutar som jag började tillstyrker utskottets
              förslag och avstyrker reservationerna.
            </seg>
          </u>
          <note xml:id="i-dfec39206ccf6212-0">
            Anf. 61 SIW WITTGREN-AHL (s) replik:
          </note>
          <u who="solveig_zander_510ef4" prev="cont" xml:id="i-e26ed01686ad7233-1">
            <seg xml:id="i-1227f160ff10450d-0">
              Fru talman! Jag vill till Solveig Zander och den borgerliga alliansen
              säga att vi naturligtvis tycker att det är bra att det går bra
              för Sverige, att många arbetar och så vidare. Därför är det häpnadsväckande
              att inte pensionärerna ska få del av detta. Ni har valt att sänka
              skatterna med upp till 76 miljarder, men ni ska inte sänka skatterna
              för pensionärerna. Vi tycker att det är hårresande att en grupp
              ska bli utan skattesänkningar.
            </seg>
            <seg xml:id="i-47d0d2e2db32b48b-0">
              Pensionärskollektivet har gjort uppvaktningar. De har skrivit
              på protestlistor. Det ledde bland annat till att vi fick en uppgörelse
              om förtidspensionärernas villkor. Många som lyssnar på debatten
              tänker inte på det, men det första alliansen gjorde var att inte
              tillskjuta de förtidspensionerade deras pensioner. Samtliga pensionärsorganisationer,
              däribland PRO och SPF, alltså det samlade kollektivet, gjorde
              ett jättebra arbete, och de siffror jag redovisat över hur mycket
              mer de betalar i skatt har vi fått från just pensionärsorganisationerna.
            </seg>
            <seg xml:id="i-9eecb1f07080b048-0">
              Man kan inte ta från de fattiga och ge till de rika. Som jag
              sade i förra årets debatt i kammaren kan ni väl titta på Karl-Bertil
              Jonssons julprogram. Då blir ni nog lite klokare.
            </seg>
            <seg xml:id="i-72e7d4bfd1277d24-0">
              Jag är glad att Solveig Zander tycker att det är viktigt att
              vi har en pensionsuppgörelse, för det är viktigt att vi vet vilka
              pensioner som ska gälla. Men då kan man inte komma och bakvägen
              ta ut skatt av vissa grupper. Och glöm inte att det i pensionsuppgörelsen,
              när vi höjde upp folkpensionen till garantipension, också låg
              en förändring av skattesystemet så att pensionärer inte skulle
              behandlas på ett annorlunda sätt. Glöm inte det. Gå hem och läs
              på, för ni är många nya i socialförsäkringsutskottet.
            </seg>
            <seg xml:id="i-9bc65087c36736a3-0">
              Det vi förhandlade om, och det vi nu talar om, måste röra samma
              sak. Det gäller både när vi börjar och när vi slutar.
            </seg>
          </u>
          <note type="speaker" xml:id="i-f6a3cb3bc204cd56-0">
            Anf. 62 SOLVEIG ZANDER (c) replik:
          </note>
          <u who="solveig_zander_510ef4" next="cont" xml:id="i-2e75869278777343-2">
            <seg xml:id="i-40ae57b703bf5c44-0">
              Fru talman! Jag måste börja från början när det gäller detta
              med att se till det som vi är överens om, att tillväxten bidrar
              till att pensionärerna kan få höjd pension. Det handlar, Siw Wittgren-Ahl,
              om hur man får tillväxt i Sveriges avlånga land. Det får man genom
              att möjliggöra för folk att komma tillbaka till arbetslivet, att
              inte behöva befinna sig i det utanförskap som de befunnit sig
              i under er tid vid makten.
            </seg>
            <seg xml:id="i-c9dadabaf214bf5a-0">
              Vi har nu flera gånger hört att den politik som vi fört inneburit
              att fler personer kommit tillbaka till jobb. Det handlar om drygt
              160 000 personer. För att de ska tjäna på att komma tillbaka till
              jobbet det är ju inget fel med det har vi därför infört första
              steget i jobbskatteavdraget och ska även införa ett andra steg.
              Det gynnar inte bara höginkomsttagarna, som Siw Wittgren-Ahl sade,
              utan det gynnar alla. Alla löntagare får del av jobbskatteavdraget.
              Det i sin tur innebär att när alla jobbar kan man höja pensionerna.
              Därmed får även pensionärerna del av vinsten, trots att det inte
              kallas jobbskatteavdrag.
            </seg>
            <seg xml:id="i-5c031f15ee6ae716-0">
              Det har varit en medveten handling från allianspartiernas sida
              att se till att människor ska återgå i jobb. Det är oerhört viktigt
              att vi håller fast vid linjen att fler ska jobba eftersom det
              gynnar välfärden och pensionärerna.
            </seg>
          </u>
          <note xml:id="i-c87bd6a1edd00d8a-0">
            Anf. 63 SIW WITTGREN-AHL (s) replik:
          </note>
          <u who="solveig_zander_510ef4" prev="cont" xml:id="i-e26ed01686ad7233-2">
            <seg xml:id="i-9a504706ba17deb6-0">
              Fru talman! Det är just därför det blir orättvist, Solveig, när
              pensionärerna inte får del av skattesänkningarna. Om vi tar en
              som arbetat och har 10 000 i pension får han nu en uppräkning
              med 330 kronor, eftersom det går bra för Sverige. Samtidigt får
              han 418 kronor mer i skatt än den som arbetar. Det är däri orättvisan
              ligger. Det är inte så att pensionärer och förtidspensionärer
              inte åker bil, inte betalar höjningen av matpriserna eller höjningen
              av hyran. De har inte ett annat liv. Det är därför vi i vår reservation
              säger att man måste titta på helheten.
            </seg>
            <seg xml:id="i-6f1aa713998bc1e2-0">
              Jag delar beskrivningen att det är jätteviktigt för folk att
              ha ett arbete och att det är bra att det går bra för Sverige,
              men varför ska pensionärerna ställas utanför bara för att de inte
              arbetar? De har ju samma utgifter. Vi är för ett lika beskattningssystem
              för alla människor. Man ska inte vara beroende av att skatta mer
              på det man betalat in, till exempel sin pension, alltså det som
              man betalat till sig själv. I ert Rättvise-Sverige eller sjystare
              Sverige betalar man mer på insatta pensionspengar. Man betalar
              alltså kapitalskatt.
            </seg>
            <seg xml:id="i-227a5783417502f3-0">
              Ni säger att det ska löna sig att arbeta. Här lönar det sig inte
              för pensionärer att arbeta och betala in sin pension. Det är det
              som är det orättvisa. Och det kallar man dessutom för en arbetarpolitik.
              Jag hoppas att de som arbetar och lyssnar på detta inser hur den
              nya tidens arbetarparti hanterar människor.
            </seg>
          </u>
          <note type="speaker" xml:id="i-ba3ef888acb7c5b7-0">
            Anf. 64 SOLVEIG ZANDER (c) replik:
          </note>
          <u who="solveig_zander_510ef4" xml:id="i-50a6ec0469909da8-4">
            <seg xml:id="i-f0e6568781b5c406-0">
              Fru talman! Det är oerhört intressant att tala om orättvisor.
              Orättvisa, Siw Wittgren-Ahl, är att ni under er regeringstid såg
              till att fler personer levde på bidrag. Vi har i dag möjliggjort
              för människor att kunna komma tillbaka till jobbet. Det missgynnar
              verkligen inte pensionärerna. Tidigare fanns inget utrymme för
              att höja pensionerna. Vi har nu sett till att ändra på det genom
              att möjliggöra för pensionärerna att få det bättre.
            </seg>
            <seg xml:id="i-9a36e3f608bad017-0">
              Nu föreslår ni att man ska höja den sjukpenninggrundande inkomsten
              från 7 ½ basbelopp till 10. Vilka gynnar det? Jo, det gynnar personer
              som är sjukskrivna och har höga inkomster, det vill säga 34 000
              eller mer i månaden. Det gynnar inte pensionärerna. Vi ska se
              till att omfördela våra pengar så att de som bidrar till att välfärden
              ökar också kan ta del av dem. Det är precis det vi vill ha.
            </seg>
            <seg xml:id="i-ea88cfaec14a197e-0">
              När Siw Wittgren-Ahl försöker få det att låta som om det vi gör
              missgynnar pensionärerna är det alltså helt fel. Den politik vi
              fört har bevisligen bidragit till att pensionerna höjts. Och det
              var just dit vi ville komma.
            </seg>
          </u>
          <note type="speaker" xml:id="i-7757f2f49cfddb31-0">
            Anf. 65 TOBIAS KRANTZ (fp):
          </note>
          <u who="unknown" next="cont" xml:id="i-5a469f18ddbc73e5-0"/>
          <note xml:id="i-1eec845dd5fdac17-0">
            Fru talman! Låt mig inledningsvis för formens skull få yrka bifall
            till utskottets förslag i betänkandet i dess helhet och avslag
            på samtliga reservationer och motioner.
          </note>
          <u who="unknown" prev="cont" xml:id="i-914cfaae72b89e7e-0">
            <seg xml:id="i-82950afe2d860a62-0">
              Fru talman! Det går bra för Sverige. Ekonomin växer så det knakar.
              Statens finanser är goda, och landstingens och kommunernas kassakistor
              blir alltmer välfyllda. Fler människor kommer i jobb.
            </seg>
            <seg xml:id="i-5cc57338cc5c6216-0">
              Under de kommande åren kommer, räknar man med, kanske över 200
              000 människor i jobb människor som inte tidigare hade jobb. Konjunkturinstitutet
              har räknat ut och pekar på att kanske ungefär hälften av de här
              jobben inte hade kommit till om regeringen inte hade lagt om den
              ekonomiska politiken.
            </seg>
            <seg xml:id="i-5b37b1503e3a478b-0">
              En god ekonomi är en viktig förutsättning för trygga pensioner.
              Det var den insikten som ledde till att Sverige för ett antal
              år sedan avvecklade det gamla pensionssystemet och skapade ett
              nytt pensionssystem. Det gamla pensionssystemet var i praktiken
              att likna vid ett pyramidspel där det offentliga, det allmänna,
              ställde ut förväntningar. Men de som ställde ut förväntningarna
              visste att de inte kunde infrias.
            </seg>
            <seg xml:id="i-6c05c40994ecaa13-0">
              Det var därför nödvändigt att införa ett nytt pensionssystem,
              vilket skedde i bred parlamentarisk enighet. Detta är en styrka
              för Sverige. Det är också ett pensionssystem som har vunnit stor
              internationell ryktbarhet och som allt fler länder nu tittar på
              för att se om de ska införa det i respektive land.
            </seg>
            <seg xml:id="i-640beb4140a6f24a-0">
              Det nya pensionssystemet har varit gynnsamt för landets pensionärer.
              Åren 20022006 steg pensionerna realt sett med 3,5 procent. Det
              betalades ut 5,2 miljarder kronor mer till landets pensionärer
              än vad som skulle ha varit fallet om det gamla ATP-systemet hade
              gällt.
            </seg>
            <seg xml:id="i-355f2e4d3167c33c-0">
              Under år 2005 ökade pensionen för en vanlig pensionär med 2 000
              kronor och år 2006 med 3 000 kronor. Prognoserna för tiden framöver
              visar på en ökning för år 2007 på 3 500 kronor, för år 2008 på
              drygt 4 000 kronor och för år 2009 på nästan 6 000 kronor.
            </seg>
            <seg xml:id="i-25397d68185eabdb-0">
              Nyligen kom en prognos från Försäkringskassan som visar att det
              nya pensionssystemet lett till att landets pensionärer har fått
              stigande pensioner inte bara nominellt utan också realt, det vill
              säga efter det att hänsyn tagits till inflationen sju år i rad.
              Sju år i rad har pensionerna i Sverige stigit realt.
            </seg>
            <seg xml:id="i-69cc1fa9d9b88762-0">
              Det är just mot bakgrund av hur vi ser det trygga och stabila
              pensionssystem som har gett dessa positiva effekter som jag blir
              mycket orolig när jag följer den debatt som här förs från oppositionspartierna.
            </seg>
            <seg xml:id="i-029cf8b2f42881ed-0">
              Det är en väldigt ansvarslös politik. Det är en opposition som
              spretar. Det är en opposition där det är djupa avgrunder mellan
              de partier som tillhör den, alltså mellan Socialdemokraterna och
              Vänstern, mellan Vänstern och Miljöpartiet och mellan Miljöpartiet
              och Socialdemokraterna allt i en enda röra. Låt mig ge några exempel
              på oenigheten.
            </seg>
            <seg xml:id="i-d1a15f74bff92a6e-0">
              Socialdemokraterna säger att de vill sänka skatten för pensionärer.
              Det vill absolut inte Vänsterpartiet, utan snarare ska väl också
              pensionärerna drabbas av den skattechock som alla andra svenskar
              ska drabbas av.
            </seg>
            <seg xml:id="i-4a7ea16a73098787-0">
              Miljöpartiet säger att de kanske vill sänka skatten lite grann;
              hur mycket och när är dock oklart.
            </seg>
            <seg xml:id="i-3d3881e70e568c81-0">
              Vänsterpartiet vill höja garantipensionen och bostadstillägget.
              Det vill varken Miljöpartiet eller Socialdemokraterna.
            </seg>
            <seg xml:id="i-8de40ac430f17dbf-0">
              Socialdemokraterna värnar det nya pensionssystemet. För det ska
              de ha all heder och eloge. Men Vänsterpartiet vill riva upp det
              nya pensionssystemet. De vill återvända till någon variant av
              det gamla pensionssystemet, ATP-systemet, och återvända till det
              pyramidspel som ställde ut förväntningar som alla visste inte
              kunde infrias.
            </seg>
            <seg xml:id="i-b0209a5041f88210-0">
              Miljöpartiets syn på pensionssystemet kan i bästa fall beskrivas
              som oklar.
            </seg>
            <seg xml:id="i-a8542c1179789d0b-0">
              Fru talman! Vilket moras och vilken avsaknad av en gemensam politisk
              linje! Tydligare än så kan sammanbrottet inom vänsterkartellen
              inte åskådliggöras.
            </seg>
            <seg xml:id="i-d919749f6b6413cf-0">
              Ett tecken i skyn var till exempel att Kalle Larsson inte använde
              huvuddelen av sitt anförande till att angripa regeringen, vilket
              väl hade varit fullt möjligt och kanske fullt rimligt från hans
              utgångspunkt, utan till att angripa de tilltänkta samarbetspartierna
              Socialdemokraterna och Miljöpartiet.
            </seg>
            <seg xml:id="i-3946f21f02dc4964-0">
              Fru talman! Frågan måste ställas på sin spets: Hur ska ni kunna
              regera tillsammans, och hur ska ni kunna skapa trygghet för framtidens
              pensionärer om ni inte ens kan enas om vilket pensionssystem Sverige
              ska ha?
            </seg>
            <seg xml:id="i-814e2c501ec043f4-0">
              Fru talman! Den generella utvecklingen för landets pensionärer
              under de senaste åren har varit väldigt positiv. Det är mycket
              glädjande. Alla ska vi vara glada över det. Men det innebär inte
              att ingenting mer behöver göras för landets pensionärer.
            </seg>
            <seg xml:id="i-a8e1dab1a07ad2eb-0">
              Bland landets pensionärer ser det lite olika ut. Det finns de
              som har det mycket tufft ekonomiskt. Det gäller särskilt kvinnor
              och de äldre pensionärerna. En grupp som har det särskilt tufft
              ekonomiskt är ensamstående kvinnor över 75 år.
            </seg>
            <seg xml:id="i-81fb327ced05f5a1-0">
              Regeringen har redan höjt bostadstillägget, men naturligtvis
              behöver mer göras. Regeringen har vid ett flertal tillfällen utfäst
              förbättringar för de sämst ställda pensionärerna. Däri ligger
              också min prioritering. Jag tycker att det är de som har det allra
              tuffast ekonomiskt som måste få den största lindringen i sin ekonomiska
              situation. Det är de sämst ställda pensionärerna vi ska värna
              nu när vi ser att ekonomin tillåter förbättringar i välfärden.
            </seg>
            <seg xml:id="i-7d1c09465eed3880-0">
              I grund och botten är det ändå så att det är en klok och sund
              ekonomisk politik som skapar tillväxt, jobb och ökade förutsättningar
              för välfärden och som skapar ett gemensamt tryggt och bra pensionssystem.
              Det är sådant som skapar förutsättningar för goda pensioner.
            </seg>
            <seg xml:id="i-a22bbc2159c3d16d-0">
              Här står alliansen enad. Här står alliansen för en ekonomisk
              politik som skapar tillväxt, som skapar fler jobb och som bryter
              utanförskapet. Vi står för ett tryggt, säkert och stabilt pensionssystem.
            </seg>
            <seg xml:id="i-a3a2df1b86b0ddb2-0">
              Vänsterkartellen däremot är hopplöst splittrad. Den har ingen
              gemensam ekonomisk politik, och den har inget gemensamt pensionssystem
              som den står för.
            </seg>
            <seg xml:id="i-63f65f0d8463bab7-0">
              Fru talman! Bäva månde Sveriges folk om det här gänget får makten!
            </seg>
            <seg xml:id="i-334bf820b322e283-0">
              Fru talman! Jag vill tacka Tobias Krantz för den lyriska beskrivningen
              av det pensionssystem som vi har sedan sju år tillbaka. Jag blir
              dock lite konfunderad när Tobias Krantz säger att det spretar
              på vänstersidan när det gäller pensionssystemet, men där är vi
              ju inte överens om pensionssystemet.
            </seg>
            <seg xml:id="i-f2bd70ee5f8f135d-0">
              Vi var ett av de fem partier som var överens om pensionssystemet
              när detta infördes och när vi hade regeringsmakten. Jag förstår
              därför inte hur Tobias Krantz kan säga att det spretar på vänsterkanten.
              Miljöpartiet och Vänsterpartiet var inte med på pensionssystemet,
              utan det är vi andra fem partier som tillsammans står bakom det.
            </seg>
            <seg xml:id="i-155635ad0befdd42-0">
              Eller låg betydligt mer allvar i detta, att ni inte tänkte tillföra
              förtidspensionärerna de 1,7 miljarderna? Ni tillför ju pengar
              bara för i år, inte bakåt. De sämst ställda är väl förtidspensionärerna
              som ju Tobias Krantz här talade om. Till dessa lägger ni tillbaka
              pengar bara för detta år, inte bakåt i tiden.
            </seg>
            <seg xml:id="i-d245b03275d3c0c2-0">
              Tobias Krantz och Folkpartiet var ju så lyriska. Därför är det
              väl så att man seriöst vill gå in i den här gruppen, även med
              Socialdemokraterna, eller tänker ni springa i väg med en egen
              pensionsuppgörelse? Du frågar ju oss om regeringsalternativet.
            </seg>
            <seg xml:id="i-d8c3138c2cdc1108-0">
              Det är jättebra att Tobias Krantz har tittat på opinionssiffrorna.
              Men det är faktiskt så att vi har ett pensionssystem och att det
              finns en majoritet i riksdagen för det pensionssystem vi har.
              Eller tänker ni köra över oss? I så fall är det bra om Tobias
              Krantz skickar ut en signal om det innan vi sätter oss ned och
              pratar. Jag hänvisar då till vad Tobias Krantz sagt här i talarstolen.
              I så fall vore det en allvarlig signal. Jag kan inte tänka mig
              att ministern skulle tycka att det var speciellt roligt om man
              gick ut och hänvisade till att vi, Vänstern och Miljöpartiet ska
              komma överens om ett nytt pensionssystem.
            </seg>
            <seg xml:id="i-d8671f51bea8f7b8-0">
              Pensionssystemet är viktigt. Det är viktigt för oss som bor och
              verkar i Sverige.
            </seg>
            <seg xml:id="i-16792fcb3e2b695d-0">
              Tänker ni alltså lägga tillbaka de 1,7 miljarder som fattas för
              förra året när det gäller förtidspensionärernas pensioner? De
              är faktiskt de sämst ställda pensionärerna.
            </seg>
          </u>
          <note xml:id="i-6325e15e8fcfd5c7-0">
            Anf. 66 SIW WITTGREN-AHL (s) replik:
          </note>
          <note type="speaker" xml:id="i-f4ad4fb5a89d67ae-0">
            Anf. 67 TOBIAS KRANTZ (fp) replik:
          </note>
          <u who="unknown" next="cont" xml:id="i-5a469f18ddbc73e5-1">
            <seg xml:id="i-4a6b305c1588a66a-0">
              Fru talman! Först om förtidspensionärerna. Där har vi träffat
              en uppgörelse om hur det ska se ut, och jag hänvisar till den.
              Jag utgår från att Siw Wittgren-Ahl känner väl till den överenskommelsen,
              och jag har inget annat att tillägga i den frågan i dag.
            </seg>
            <seg xml:id="i-4aa6f7f220697d46-0">
              När det gäller pensionssystemet i övrigt är jag lika uppfylld
              av glädje över hur det fina pensionssystemet fungerar som jag
              hoppas att Siw Wittgren-Ahl är. Men jag tycker ändå att det är
              rätt intressant att föra en debatt om pensionärernas ekonomiska
              situation. Jag minns att orden föll så när Siw Wittgren-Ahl inledde
              sitt anförande. Man måste väl kunna diskutera de olika regeringsalternativen
              och hur de ter sig i förhållande till varandra. Då konstaterar
              jag att i den regering som vi nu har är man överens om vilket
              pensionssystem vi ska ha. Jag tycker att det är en trygghet och
              en stabilitet för Sverige att vårt regeringsalternativ har den
              grundläggande inställningen.
            </seg>
            <seg xml:id="i-41e41dcf9d32d1aa-0">
              Men det måste rimligen vara ett problem för en regering som Siw
              Wittgren-Ahl vill vara med och bilda framöver att ni inte ens
              kan komma överens om vilket pensionssystem ni ska ha. Är inte
              det ett problem att tre partier som eventuellt vill bilda regering
              tillsammans med varandra inte kan komma överens om vilket pensionssystem
              man ska ha? Är det ointressant information för väljarna?
            </seg>
          </u>
          <note xml:id="i-7a7098092c2aa52f-0">
            Anf. 68 SIW WITTGREN-AHL (s) replik:
          </note>
          <u who="unknown" prev="cont" xml:id="i-914cfaae72b89e7e-1">
            <seg xml:id="i-eb023d1a09e0bcc3-0">
              Fru talman! Nej, vi har styrt Sverige i sju år med den pensionsuppgörelsen,
              och den funkar bra. Så fort ni tillträdde sköt ni vissa delar
              av den i sank. Men ni återupprättar det nu efter ett år, för pensionärskollektivet
              gick emot er och sade att så kan man inte göra. Solidariteten
              mellan ålderspensionärer och förtidspensionärer var stor. Bland
              annat därför fick ni, tror jag, krypa till korset så att vi fick
              ett pensionssystem där man betalar in för de sämst ställda så
              att de får en bra pension framöver.
            </seg>
            <seg xml:id="i-0319400238bab057-0">
              Jag tycker inte att det är något större problem med uppgörelsen.
              Det hade varit jättebra om v och mp hade varit med på pensionsuppgörelsen,
              för jag tycker att det är bra med breda uppgörelser. Men det jag
              tycker är ännu viktigare är att Tobias Krantz tar det på allvar
              och att ni, som sagt, har en studiecirkel. Helt plötsligt talade
              Centerns företrädare om att det bara är era två partier som hade
              höjt pensionerna de senaste sju åren. Men du står här och säger
              något helt annat. Kanske skulle man i den borgerliga alliansen,
              eller högeralliansen eller vad ni väljer att kalla den, gå igenom
              hur ni ser på pensionssystemet eftersom ni instämmer i varandras.
              Ni är ju ändå, det brukar ni säga ibland, fyra olika partier.
              Egentligen är det bara ett alliansparti, ett högeralliansparti,
              eftersom ni trycker på knapparna efter var och en som är uppe
              och pratar. Tobias Krantz och jag har samma slags passion för
              pensionssystemet. Men Tobias Krantz, som är väl påläst, borde
              gå igenom det här med sina systrar och bröder på allianssidan,
              speciellt med dem som tror att det bara är de senaste åren som
              pensionerna har höjts.
            </seg>
          </u>
          <note type="speaker" xml:id="i-4657faf347572a1a-0">
            Anf. 69 TOBIAS KRANTZ (fp) replik:
          </note>
          <u who="unknown" xml:id="i-87df3d9e3b434cc8-0">
            <seg xml:id="i-8ecff21cdf3f635a-0">
              Fru talman! Jag tror att vi har en gemensam uppfattning om hur
              utvecklingen har varit när det gäller pensionerna de senaste åren.
              Det finns mycket statistik på det området, så jag tror inte att
              vi behöver tvista om det. Pensionerna har ökat realt sett sedan
              den så kallade följsamhetsindexeringen infördes år 2001. Det är
              oomtvistat.
            </seg>
            <seg xml:id="i-32e622ecc9b31cc5-0">
              Det som jag tror det är viktigt att peka på är att det allra
              viktigaste för att vi i framtiden ska få goda pensioner är att
              vi har en god ekonomisk tillväxt, att vi får fler människor i
              arbete och att lönerna ökar i samhället. Det är det som är det
              mest avgörande för goda pensioner i framtiden. På den punkten
              tror jag i och för sig att vi är överens. Det som skiljer oss
              åt är vilka medel vi ska använda för att nå dit. Där är jag bekymrad
              över att Socialdemokraternas ekonomiska politik med massiva skattehöjningar
              riskerar att dra undan mattan för den ökade tillväxt som vi nu
              ser.
            </seg>
            <seg xml:id="i-1101e3d777b39754-0">
              Sedan konstaterar jag, för att nu inte väcka onödig repliklust
              här, att jag inte har fått något svar på frågan om Socialdemokraterna
              inte anser att det är bekymmersamt att de partier som ni rimligen
              tänker er bilda regering med vid en eventuell valseger någon gång
              i framtiden inte alls har någon gemensam uppfattning om vilket
              pensionssystem man vill ha. Det tror jag bekymrar rätt många väljare.
            </seg>
          </u>
          <note type="speaker" xml:id="i-682ac04e641089be-0">
            Anf. 70 LARS GUSTAFSSON (kd):
          </note>
          <u who="lars_gustafsson_16707e" next="cont" xml:id="i-33326339407fd265-1">
            <seg xml:id="i-298f04e1145f5a73-0">
              Fru talman! Det är mycket som man skulle kunna kommentera, men
              debatten skulle bli för lång, så jag avstår.
            </seg>
            <seg xml:id="i-551662c06c29bd50-0">
              Det svenska pensionssystemet har en stabil grund genom en bred
              politisk överenskommelse mellan fem riksdagspartier. Systemet
              är också genom sin konstruktion stabilt över tid, vilket är avgörande
              för systemets trovärdighet. Andra länder ser också vårt pensionssystem
              som en förebild för deras kommande pensionssystem.
            </seg>
            <seg xml:id="i-3a565fb11766d76f-0">
              Ett pensionssystem, i likhet med andra ekonomiska system, är
              inte fullkomligt en gång för alla utan måste vårdas och utvecklas.
              Det är därför bra att en ny kontrollgrupp i morgon konstitueras
              med uppgift att vårda och vidareutveckla pensionerna.
            </seg>
            <seg xml:id="i-ddcf25202be16341-0">
              Det finns ett antal frågor som särskilt måste uppmärksammas,
              såsom garantipensionernas nivå och uppräkningstakt, för att dessa
              inte hela tiden ska fortsätta att halka efter gängse inkomstpensioner.
              Vidare finns frågor om pensionssystemets intäkter och hållbara
              utveckling över tid, byten av premiepensioner med mera. Det finns
              också anledning att värna systemet från politiska svängningar
              för att garantera pensionerna över tid.
            </seg>
            <seg xml:id="i-c967072c385a3f29-0">
              Fru talman! Det är viktigt att påtala att pensioner i sig inte
              lever i en skyddad verkstad utan till sin konstruktion är beroende
              av sysselsättningsgrad och arbetade timmar i hela samhället. Ett
              gott exempel på detta är den positiva utveckling av pensionsnivåerna
              som nu sker, som ett resultat av regeringens lyckade satsning
              för fler människor i arbete. Det är välkomna tusenlappar som inkomstpensionärer
              kan tillgodoräkna sig under kommande år och som borde glädja oss
              alla.
            </seg>
            <seg xml:id="i-60ae84596ccd2c2a-0">
              Det är därför missvisande när man försöker förringa det positiva
              som sker med hänvisning till att det finns delar av pensionssystemet
              som kan bli bättre. Den trovärdiga inställningen borde i stället
              vara att glädjas åt det positiva och samtidigt arbeta för förbättringar
              på övriga områden.
            </seg>
            <seg xml:id="i-f0bb0b0f8c07da1c-0">
              Det är ingen hemlighet att vi kristdemokrater anser att nästa
              viktiga steg är en förbättring av garantipensionerna. Varken nivån
              eller kostnadsutvecklingen för dessa är godtagbar utan fordrar
              insatser snarast. Samtidigt är det också viktigt att lyfta fram
              regeringens förändringar inom vissa skattesektorer, till exempel
              fastighetsskatten som förbättrar den nettomässiga ekonomin för
              ett antal personer genom slopad statlig fastighetsskatt och förmögenhetsskatt.
              Ett högprioriterat område är att minska antalet unga garantipensionärer,
              något som måste betecknas som ett misslyckande under gången tid.
            </seg>
            <seg xml:id="i-8d01dbcf754737de-0">
              Fru talman! Det finns några gränsöverskridande frågor mellan
              socialförsäkringsutskottets kompetensområde och socialutskottets
              område som förtjänar att uppmärksammas. Jag tänker bland annat
              på socialtjänstfrågor, hjälpmedel, LSS, vårdfrågor och läkemedel.
              Det är viktigt att vi inför framtiden på ett bättre sätt beaktar
              den gränsproblematik som kan uppkomma när en persons behov innehåller
              en multiproblematik. Ibland kontaktas vi riksdagsledamöter av
              medborgare som har hamnat i ett oförutsett gränsland där befintliga
              regler och lagar inte samverkar så som tänkt. Jag befarar att
              denna problematik kan öka i takt med den demografiska utvecklingen
              om ingenting görs. När vi i framtiden stiftar nya lagar och regler
              måste vi på ett bättre sätt beakta helheten av besluten och resultaten
              av dessa.
            </seg>
            <seg xml:id="i-5fce5007cc4b6909-0">
              Fru talman! Med detta yrkar jag bifall till förslaget i betänkandet.
            </seg>
          </u>
          <note xml:id="i-3283fa7b9f420b5b-0">
            Anf. 71 SIW WITTGREN-AHL (s) replik:
          </note>
          <u who="lars_gustafsson_16707e" prev="cont" xml:id="i-2c7b10aee2e0d932-1">
            <seg xml:id="i-a03b8f01dc9235db-0">
              Fru talman! Jag tycker att det är bra att kd:s representant här
              tar upp gränslandsproblematiken när man pratar om pensionärerna.
              Det är därför som jag hela tiden har försökt tala om att skattesystemet
              påverkar pensionärernas pensioner. Om det nämner Lars Gustafsson
              inte ett enda ord. Men kd vill att vi ska titta på vad man gör
              på den sociala sidan, alltså vad minister Maria Larsson gör. Det
              är ingen trevlig läsning att titta på vad hon gör för pensionärerna
              om vi lägger in det, men jag tror att jag ska hålla mig till vad
              man gör med skattesystemet som alliansen står bakom.
            </seg>
            <seg xml:id="i-d04eacb0b4d0f5e0-0">
              Lars Gustafsson pratar sig varm om garantipensionärerna och de
              pensionärer som är sämst ställda. Varför säger du aldrig någonting
              om äldreförsörjningsstödet, som är ännu lägre än garantipensionen?
              Vad säger ni till era pensionärer? Jag kan tänka mig att någon
              av de 225 000 som fick högre fastighetsskatt är Lars Gustafssons
              grannar. Vad säger man nu till jul till många ålderspensionärer
              de har inte tittat på sin skattsedel som inte förstått att klyftorna
              ökar? Jag pratade med min mamma och sade: Du kommer att få en
              höjd pension, men de sänker skatten för mig, vilket betyder att
              du får högre skatt.
            </seg>
            <seg xml:id="i-898f3b4a71aa6d52-0">
              Det är en skev fördelning, och det kan du väl prata med dina
              väninnor om.
            </seg>
            <seg xml:id="i-1cdb2825df96ed87-0">
              Jag hoppas att ni i alliansen säger detta på julafton: I år har
              ni haft en lägre utdelning, och det är bara därför att ni inte
              arbetar. Vi beskattar era intjänade pensioner mycket mer än vad
              vi gör för någon annan!
            </seg>
            <seg xml:id="i-8493b7d179f7e067-0">
              Jag hoppas verkligen att ni är ute och pratar med pensionärerna
              om detta. Det var därför jag tog upp det här med ett sjystare
              Sverige. Samtidigt som ni står och pratar om att man vill höja
              garantipensionen har ni faktiskt höjt skatten i stället. Detta
              tar ut varandra.
            </seg>
          </u>
          <note type="speaker" xml:id="i-f4f6df1589e010ab-0">
            Anf. 72 LARS GUSTAFSSON (kd) replik:
          </note>
          <u who="lars_gustafsson_16707e" next="cont" xml:id="i-33326339407fd265-2">
            <seg xml:id="i-7e7a86598601899f-0">
              Fru talman! Jag trodde aldrig att jag skulle behöva säga det,
              men maken till felaktiga uppfattningar, missförstånd och okunnighet
              har jag sällan hört från en talesperson för Socialdemokraterna.
              Ni har inte ens förstått skattesystemet.
            </seg>
            <seg xml:id="i-521bc5288a9c27f8-0">
              Om man tar en människa som tjänar 10 000 kronor och som är pensionär
              har den pensionären som det var tidigare, med ert skattesystem,
              mer över netto än vad den som arbetar har. Den som arbetar har
              kostnader för inkomsternas förvärv, som det heter. Bara ett SL-kort
              här i Helsingfors kostar 620 kronor i månaden. Det ska en ensamstående
              mamma betala och dessutom fackföreningsavgifter, a-kassa och så
              vidare. Ska inte hon ha samma netto som en pensionär?
            </seg>
            <seg xml:id="i-b091053a258c36c8-0">
              Jag skulle ha hållit med om upprördheten om man hade gjort ett
              grundavdrag. Om man hade sänkt grundavdraget för förvärvsarbetande
              skulle det ha varit orättvist; det håller jag med om. Men ett
              förvärvsavdrag har väl aldrig ansetts som någonting negativt,
              inte ens av en socialdemokratisk regering? Jag tycker att vi ska
              rätta till det här. Den som arbetar ska ha ett netto som är realistiskt
              skattemässigt jämfört med den som får sina inkomster från pension.
            </seg>
            <seg xml:id="i-ccf27fde80195599-0">
              När det gäller det som sägs här om fastighetsskatten har jag
              aldrig hört maken till så märkliga påståenden. Det här måste man
              fundera över.
            </seg>
            <seg xml:id="i-0338e7d5b0f164b7-0">
              Jag kan ta exemplet med fiskaränkan som bodde i Hunnebostrand.
              Med fastighetsskatt, förmögenhetsskatt och alla begränsningsregler
              som fanns skulle hon betala 42 000 om året i skatt. Är det sjyst
              socialdemokratisk politik att ha det på det viset? Hon ska i dag
              betala 6 000 kronor och får 3 000 kronor mer i pension. Det kallar
              jag för en låginkomstsatsning. Jag tycker att det här är lite
              magstarkt.
            </seg>
            <seg xml:id="i-99aa867a2943d9f4-0">
              Jag kan också ta upp en personlig bekant till mig som bor i en
              liten by utanför Laholm. Hon ringde till mig och frågade om hon
              skulle sluta med tidningar och telefon därför att fastighetskostnaderna
              nu ökar för henne. Men eftersom hon har en egen betald bostad
              får hon inget bostadstillägg. Hon får i dag 300 kronor lägre fastighetsskatt
              och 2 000 kronor mer i inkomst. Det är ganska bra.
            </seg>
            <seg xml:id="i-50f9e8e559b9bd51-0">
              Jag tycker att det är magstarkt att anklaga Kristdemokraterna
              för att inte försöka fullgöra sina skyldigheter. Jag kan återkomma
              till garantipensionen i nästa inlägg.
            </seg>
          </u>
          <note xml:id="i-df2d57f75933c97b-0">
            Anf. 73 SIW WITTGREN-AHL (s) replik:
          </note>
          <u who="lars_gustafsson_16707e" prev="cont" xml:id="i-2c7b10aee2e0d932-2">
            <seg xml:id="i-253277a43335c254-0">
              Herr talman! Jag tycker att Lars Gustafssons replik talar om
              precis vad det handlar om. Det handlar om att de som har mer får
              mer. Det är vad er skattepolitik går ut på. När det gäller de
              siffror som jag läser upp här för vad man betalar i skatt när
              man förvärvsarbetar och vad man betalar när man är pensionär tycker
              jag att Lars Gustafsson kan vända sig till pensionärsorganisationerna
              och fråga. Det är deras siffror, men han menar att de inte skulle
              vara trovärdiga. Det skiljer 418 kronor i dag. Det är vad den
              som är ålderspensionär eller pensionär på något annat sätt får
              betala mer i skatt än den som förvärvsarbetar.
            </seg>
            <seg xml:id="i-c09dd49816f99689-0">
              Jag kan tänka mig att en del i alliansen inte bor i Helsingfors
              och åker på SL-kort. Det är nog en del som bor i Norrland och
              åker bil. De kommer att få en höjd bensinskatt. Det var ju den
              man skulle sänka, åtminstone före valet. Det sade företrädare
              och riksdagsledamöter från Värmland, i alla fall. Nu blev det
              inget av det. Men vi kan inte förutsätta att pensionärer inte
              ska ha råd att ha bil och betala sin bensin. Det kan väl inte
              vara vår syn?
            </seg>
            <seg xml:id="i-03dddc886159426a-0">
              Det är därför vi vill ha ett skattesystem som är lika för alla
              oavsett vad man tjänar. Löneskatten eller pensionärsskatten ska
              vara densamma. Jag kan för mitt liv inte förstå varför man ska
              beskatta en inbetald pension mer än man beskattar kapital. Där
              finns en orättvisa. Det är ingen sjyst politik. Men den är tydligen
              sjyst enligt kd:s sätt att se på inkomst, kapital och människor.
              Jag tycker att det är så tydligt.
            </seg>
          </u>
          <note type="speaker" xml:id="i-e24b710812b2f2ec-0">
            Anf. 74 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-86dd84ae7d7d0626-4">
            <seg xml:id="i-0dca865cea16d330-0">
              Herr talman! Jag tycker faktiskt att det är sjyst att en ensamstående
              mamma som bor i Hyltebruk och måste pendla till sitt arbete i
              Halmstad får åtminstone lika mycket över netto som den inkomstpensionär
              som bor jämte henne. Är det någon som tycker något annat vore
              det intressant om han eller hon gick fram och talade om det här.
            </seg>
            <seg xml:id="i-7cbd121f10d77300-0">
              Om man hade ändrat grundavdraget bara för förvärvsarbetande hade
              det däremot varit osjyst, precis som jag sade. Men nu pratar vi
              om detta.
            </seg>
            <seg xml:id="i-ef355195da11a168-0">
              Wittgren-Ahl! Varför ska i så fall pensionärerna i Helsingfors
              ha lägre biljettkostnad med 3 000 kronor jämfört med andra? Man
              kan väl räkna på det viset, men jag tror inte att vi kommer så
              mycket längre. Detta är sanningen.
            </seg>
            <seg xml:id="i-39e9442f597a98ec-0">
              Vi vill höja garantipensionens nivå. Jag vill påtala att man
              då också får höja förbehållsbeloppet, för annars är det ingen
              nettomässig nytta med det. Wittgren-Ahl borde känna till att det
              är en överenskommelse mellan våra partier, och vi kan inte ensamma
              göra detta. Det skulle vara ett brott mot en demokratisk överenskommelse.
              Därför respekterar vi detta. Ni är välkomna till bordet för att
              höja garantipensionerna nästa gång.
            </seg>
          </u>
          <note type="speaker" xml:id="i-bb6603d75fbcb2bc-0">
            Anf. 75 CHRISTOPHER ÖDMANN (mp):
          </note>
          <u who="unknown" xml:id="i-87df3d9e3b434cc8-1">
            <seg xml:id="i-53ce63bef1906161-0">
              Herr talman! Jag tror att många som lyssnar tycker att vårt pensionssystem
              är rätt så komplicerat. Då har man ändå försökt komma en bit in
              i det system vi har i dag. Det är väldigt komplicerat. Jag har
              en känsla av att ledamöterna här är bäst i hela Sverige på att
              veta vad det egentligen handlar om.
            </seg>
            <seg xml:id="i-1cd344e7236839ba-0">
              Själv känner jag mig mer som en representant för Sveriges befolkning
              och medborgare. Det är inte lätt att tränga in i det pensionssystem
              som vi har i dag. Det kan tänkas att det också är därför man har
              försökt underlätta med ett brandgult kuvert med en prognos för
              hur det kan tänkas se ut. En problematik med den prognosen är
              bara att den i likhet med många prognoser räknar bakåt i tiden,
              och sedan försöker man räkna fram någonting framåt i tiden. Det
              är alltså en prognos, och det kan man inte lita på.
            </seg>
            <seg xml:id="i-098336c3bfa5670a-0">
              Däremot vet de privata pensionsbolagen precis vad vi allihop
              kommer att få för pension; vi kommer allihop att få en pension
              som vi inte kan leva på. Därför kommer de självfallet att erbjuda
              olika typer av privata förslag så att vi ska kunna leva på den
              pension som vi får.
            </seg>
            <seg xml:id="i-aec7920c446bc279-0">
              Jag kan konstatera att det nuvarande pensionssystemet fortfarande,
              i dag och i morgon, innebär att män får en högre pension än vad
              kvinnor kommer att få. Friska kommer att få en högre pension än
              sjuka och funktionshindrade. Heltidsarbetande kommer att få en
              högre pension än deltidsarbetande. Inte minst kommer svenskar
              naturligtvis att få mer än invandrare. I princip måste man ta
              sig i in i Sverige före 25 års ålder för att ha chansen att få
              en likvärdig pension med andra svenskar.
            </seg>
            <seg xml:id="i-320cc99fe348dbd6-0">
              Det här kan väl egentligen inget parti vara nöjt med, speciellt
              inte de fem pensionspartierna. Man försöker därför förändra det
              här på olika sätt.
            </seg>
            <seg xml:id="i-390c1b9fb617e6df-0">
              Jag vill lyfta fram en motion som är föreslagen nr 350. Den handlar
              om att man har en pension som är lika för alla oavsett om man
              är man eller kvinna, oavsett om man har varit sjuk under sitt
              arbetsliv eller är fullt frisk och har kunnat arbeta mycket, oavsett
              om man har jobbat heltid eller deltid och oavsett om man är svensk
              eller invandrare.
            </seg>
            <seg xml:id="i-3b80821336748821-0">
              Jag tror att det kan vara en bra utgångspunkt att fundera utifrån
              andra kriterier på pension. Pensionen är någonting helt annat
              än övriga socialförsäkringssystem. Det finns helt klart anledning
              att se på vilket sätt vi kan åstadkomma ett mer jämlikt och solidariskt
              samhälle. Jag tror att det vore oerhört viktigt om vi åtminstone
              när det gäller pensionen kunde komma överens om att människor
              ska få samma och likvärdig pension. Det kommer inte att betyda
              att vi inte kommer att föra sådana här debatter här, utan vi kommer
              säkert i så fall att diskutera hur mycket vi totalt sett ska avsätta
              för pensioner.
            </seg>
            <seg xml:id="i-b3adf93d431a8fa8-0">
              Men som enskild pensionär vore det bättre, för i det brandgula
              kuvertet skulle det då stå att om man gick i pension i dag skulle
              det ge så här mycket. Det skulle vara likvärdigt för alla. Då
              skulle det också vara mycket lättare att planera och tänka: Är
              jag nöjd med detta? Bör jag ta någon pensionsförsäkring? Är det
              någonting annat jag bör göra? Ska jag börja jobba mer och så vidare?
            </seg>
            <seg xml:id="i-2a22439e657c918c-0">
              Det är mycket lättare att fatta ekonomiska beslut om man har
              klara riktlinjer och vet att man får korrekt information om vad
              som gäller. Det nuvarande systemet bör omarbetas. Jag tycker att
              de fem pensionspartierna bör ta sig en ordentlig funderare på
              att förändra delarna i detta och försöka hitta ett annat system
              som är mer up-to-date och mer modernt. Jag menar att ett modernt
              system är ett solidariskt system. Det är ett system som är likvärdigt
              för olika människor oavsett vad man har haft för möjligheter att
              arbeta eller på annat sätt skapa sig en tillvaro i Sverige.
            </seg>
          </u>
          <note type="speaker" xml:id="i-0576c908963ed933-0">
            Anf. 76 MATS G NILSSON (m) replik:
          </note>
          <u who="ulf_nilsson_15fa88" xml:id="i-3fb47ec0e6c5c5c0-7">
            <seg xml:id="i-86ad639a871d654b-0">
              Herr talman! Jag sade tidigare när Vänstern och Miljöpartiet
              debatterade mot varandra att det var vänstergroll. Kalle Larsson
              såg inte så nöjd ut. Jag tror att han ville vara där ensam ute
              på vänsterkanten. Men här är han besegrad. Här snackar vi inte
              arbetslinjen. Här snackar vi inte en dålig arbetslinje. Här talar
              vi precis tvärtemot. Nu ska pengar överföras för att betala så
              att man inte ska jobba. Alla incitament ska tas bort från pensionssystemet.
            </seg>
            <seg xml:id="i-7dcb1228c4b79e22-0">
              Det finns ingen som helst koppling till samhällsekonomin. Det
              finns ingen som helst koppling till den egna arbetsinsatsen. Min
              enkla fråga till dig, Christopher Ödmann, är: Hur tror du att
              tillväxten i Sverige kommer att utvecklas om det här, mot alla
              odds, skulle bli praktisk politik?
            </seg>
          </u>
          <note type="speaker" xml:id="i-3d87ec1fa457787b-0">
            Anf. 77 CHRISTOPHER ÖDMANN (mp) replik:
          </note>
          <u who="unknown" xml:id="i-87df3d9e3b434cc8-2">
            <seg xml:id="i-835df2a7940beaf4-0">
              Herr talman! Det skulle naturligtvis gå mycket bättre än i dag
              av det enkla skälet att man vet vilken pension man kommer att
              få. Det är bra om jag har lyckats stimulera någon intellektuell
              del av Mats G Nilsson. Det är oerhört viktigt att se hur det ser
              ut i dag. Det är svårgenomträngligt. Man vet inte själv vad man
              ska göra som enskild. Man får en massa propåer från olika bolag
              som tror sig veta precis allt när det gäller pensioner. Det blir
              lättare att stimulera ekonomisk tillväxt när man vet vad det är
              man måste göra för att kunna påverka pensionen på olika sätt.
            </seg>
            <seg xml:id="i-0543968f2df5a4e6-0">
              En annan del i det hela handlar om ha ett solidariskt samhälle.
              Vad ska vi ha pensioner till som man inte kan leva på? Det finns
              något i det nuvarande systemet som man kallar för garantipensioner,
              men det är inte så mycket till garanti egentligen. Det är väldigt
              svårt att leva på den. Jag vet inte vilka ytterligare förhållanden
              och miljö man ska ha för att kunna klara sig på garantipensionen.
            </seg>
            <seg xml:id="i-03ed7463a0618187-0">
              Det Orwellska nyspråket, som också finns i det nuvarande pensionssystemet
              där man kallar saker för sådant som de kanske inte riktigt är,
              är inte heller något som bidrar till ett ytterligare klargörande
              när det gäller hur människor skulle välja olika saker i livet.
              Det vore nog smartare att tala klarspråk och säga att det är detta
              som gäller, det är de här pengarna som finns och att de är lika
              för alla. Då finns det möjligheter för dem som inte känner sig
              nöjda med detta att påverka det på ett mycket bättre och klarare
              sätt.
            </seg>
            <seg xml:id="i-c58f5d14b076fe7f-0">
              Men några kommer kanske att få lite stryk, och det är nog de
              fondbolag som erbjuder pensioner. Det kan hända att just de inte
              kommer att tjäna lika mycket pengar i framtiden. Men jag känner
              att jag kan leva med det. Det kan finnas andra delar i vårt näringsliv
              som är viktigare att utveckla än just den delen.
            </seg>
          </u>
          <note type="speaker" xml:id="i-9438ad06f3b130dd-0">
            Anf. 78 MATS G NILSSON (m) replik:
          </note>
          <u who="ulf_nilsson_15fa88" xml:id="i-3fb47ec0e6c5c5c0-8">
            <seg xml:id="i-4dd7517fab763c63-0">
              Herr talman! Nja, det är nog rätt många fler än så som kommer
              att få stryk, Christopher.
            </seg>
            <seg xml:id="i-4626516d0d75ac53-0">
              Låt oss börja med det system som du vill avveckla. Det är det
              enda system som vi har haft i Sverige som har gett realt höjda
              pensioner för Sveriges pensionärer. Det vill du ta bort.
            </seg>
            <seg xml:id="i-6a01d657e82fd591-0">
              Du inledde med att säga att det var svårt att förstå pensionssystemet.
              Det håller jag med om. Sedan sade du något ödmjukt att du inte
              riktigt förstod det själv, och det håller jag också med om.
            </seg>
            <seg xml:id="i-7fa7cba7b22d40c9-0">
              Jag tror att människor, oavsett om de är från höger eller vänster,
              oavsett om de tycker om det eller inte, vet att man får pensionsrättigheter
              för de inkomster man får när man jobbar. Det är väldigt tydligt
              så fort man öppnar det orange kuvertet eller söker någon form
              av information någonstans.
            </seg>
            <seg xml:id="i-9798c51f441c7e32-0">
              Jag tycker att det är fascinerande att du vips tar bort alla
              former av ekonomiska incitament. Att människor jobbar spelar ingen
              roll. Man får pension ändå. Då förstår jag inte varför du stannar
              vid att höja skatten på arbete med 60 miljarder de kommande tre
              åren. Varför inte höja ännu mer? Någonstans är logiken sådan.
            </seg>
            <seg xml:id="i-6766bde3be5c3c47-0">
              Fyll gärna i detta under den sista repliken! Ni brukar vilja
              höja koldioxidskatten för att minska utsläppen. Ni vill höja tobaksskatten
              för att folk inte ska röka. Ni vill höja skatten på alkohol för
              att folk inte ska dricka. Och ni vill höja skatten på arbete för
              att folk inte ska
            </seg>
            <seg xml:id="i-4fc422d5d60acb7b-0">
              Varsågod!
            </seg>
          </u>
          <note type="speaker" xml:id="i-ae82ee7d43e41925-0">
            Anf. 79 CHRISTOPHER ÖDMANN (mp) replik:
          </note>
          <u who="unknown" xml:id="i-87df3d9e3b434cc8-3">
            <seg xml:id="i-03c844972d041555-0">
              Herr talman! Det är tydligen så att du inte heller förstår det
              pensionssystem som vi har nu. Jag förstår om du vill jämföra med
              det tidigare pensionssystemet och att man kan finna fördelar med
              det. Det jag föreslår här är någonting som vi inte har haft. Det
              system som jag föreslår tror jag att väldigt många människor skulle
              tycka var betydligt bättre än det system som vi har i dag. Det
              här systemet skulle leda till mer ekonomisk tillväxt än ert förslag.
            </seg>
            <seg xml:id="i-0ac6cea906286278-0">
              Visst kan man hoppas att man ska kunna skrämma människor lite
              grann och säga att det inte blir tillräckligt. Men jag tror att
              man kan nå dit med raka linjer och rak information också.
            </seg>
            <seg xml:id="i-b455d225a78ecefd-0">
              Ett annat problem är att män får en högre pension än vad kvinnor
              får. Har man möjlighet att jobba ett helt liv får man också en
              högre pension än om man inte har haft den möjligheten. Jag förstår
              att ni vill förmå människor att göra detta, men ni kommer inte
              att klara av det. Därför får människor en väldigt ojämlik sista
              del av sitt liv när det gäller pensionen.
            </seg>
            <seg xml:id="i-246259c67f6fa3e4-0">
              Jag menar att det är lite gammaldags att tro att man kan påverka
              personer som får låga pensioner och som inte har kunnat arbeta
              ihop tillräckligt, som inte har pengar på banken, aktier på börsen
              eller en egen fastighet, som också gäller för väldigt många människor
              som får pension.
            </seg>
            <seg xml:id="i-9ff77414a01cbc0a-0">
              Jag kan inte se att det är ett problem att ha ett solidariskt
              pensionssystem som det finns möjlighet för alla att leva på. Jag
              tror att det är jättebra för den ekonomiska tillväxten. Det kommer
              förmodligen också att leda till att de har möjlighet att köpa
              olika produkter, och det kan vara bra för näringslivet. Vi ska
              inte tro att en helt borttagen konsumtion kan vara bra för den
              ekonomiska tillväxten. Däremot finns det anledning att ha en hållbar
              konsumtion, och det är viktigt.
            </seg>
          </u>
          <note type="speaker" xml:id="i-0e19494dd29bfde2-0">
            Anf. 80 TOBIAS KRANTZ (fp) replik:
          </note>
          <u who="unknown" xml:id="i-87df3d9e3b434cc8-4">
            <seg xml:id="i-04c1d51eace281b1-0">
              Herr talman! Jag har lyssnat med intresse på Christopher Ödmann.
              Som jag uppfattar det förespråkar Christopher Ödmann att vi ska
              införa en grundpension, alltså lika belopp för alla. Oavsett hur
              mycket man har tjänat in under livet kommer man att få samma pension.
              Det finns en hel del invändningar mot det, milt uttryckt.
            </seg>
            <seg xml:id="i-403d294fda4e979c-0">
              Man kan tycka att det är besvärligt och krångligt att se exakt
              hur många kronor man kommer att få med det nuvarande pensionssystemet.
              Det beror på den ekonomiska utvecklingen och så vidare, men i
              grund och botten är systemets principer ganska enkla. En sådan
              enkel princip är att om man arbetar mer får man högre pension
              än om man arbetar mindre. Jag tycker att det är en bra princip.
            </seg>
            <seg xml:id="i-d7c8544e9ae41329-0">
              En annan sak som är rätt intressant med det förslag som Christopher
              Ödmann förespråkar är att det är väldigt få människor, de kan
              säkert räknas på ena handens fingrar, som skulle nöja sig med
              att bara få den pension som staten erbjuder via ett sådant här
              system. I praktiken skulle det leda till att de allra flesta människor
              antingen tvingas försäkra sig inför sin pension via kollektivavtal
              och förhandlingar mellan arbetsmarknadens parter eller via privata
              pensionsförsäkringar. Det blir lite pikant i sammanhanget när
              Christopher Ödmann säger att det är så krångligt och besvärligt
              med alla pensionsbesked från olika bolag i dag. Tala om vilket
              krångel det kommer att bli när människor måste försäkra upp sig
              till den inkomst de hade under livet för att få ut en rimlig pension!
              Tala om vilket krångel det i så fall kommer att bli i den värld
              som Christopher Ödmann förespråkar!
            </seg>
            <seg xml:id="i-a35e79100729a6d0-0">
              Vi ska inte heller glömma bort att ett sådant system som Christopher
              Ödmann förespråkar verkligen kommer att öka klyftorna mellan dem
              som har förmåga att försäkra sig på ett bra sätt och som har goda
              förutsättningar och dem som inte har det. Där kan vi se de stora
              klyftorna som växer.
            </seg>
            <seg xml:id="i-9b5ffabd13d47c75-0">
              Men den allra mest avgörande frågan, Christopher Ödmann, är vems
              talan du för i den här debatten. Är det Miljöpartiets samlade
              uppfattning att Sverige ska ha en grundpension?
            </seg>
          </u>
          <note type="speaker" xml:id="i-943958fa5dba8641-0">
            Anf. 81 CHRISTOPHER ÖDMANN (mp) replik:
          </note>
          <u who="unknown" xml:id="i-87df3d9e3b434cc8-5">
            <seg xml:id="i-56cdd377291f184d-0">
              Herr talman! Jag tror inte att det är möjligt att få till ett
              krångligare system än det vi har i dag. Det har inte jag heller
              lyckats med. Det system som jag föreslår är betydligt lättare
              att förstå sig på. Det är även lättare att handha. Det ger dessutom
              minskade kostnader i form av minskad administration och så vidare.
              Det jag föreslår gäller bara den statliga pensionen. Det är den
              som ska vara lika.
            </seg>
            <seg xml:id="i-02afb9ec28345138-0">
              Vi behöver inte vara oroliga för att vi får ett rättvist samhälle
              genom detta. Det kommer fortsatt att vara stora klyftor i samhället.
              Det tror jag också. Men det är väldigt många människor som bara
              har pensionen att leva på. Man har kanske inte de här andra tillgångarna.
              Man har kanske inte pengar på banken och aktier på börsen. Men
              möjligheten att komplettera kommer alltid att finnas om man vill
              göra det.
            </seg>
            <seg xml:id="i-31043f51611da334-0">
              Det är klart att det förutsätter att det blir en tillräckligt
              bra pension. Det kommer fortfarande att diskuteras i den här salen
              hur stor pensionen ska vara, men den ska vara lika för alla när
              det gäller den statliga delen.
            </seg>
            <seg xml:id="i-38e12f7f59723b86-0">
              Men i övrigt har det att göra med vilka andra tillgångar man
              mäktar med att skaffa sig under sin livstid. Det är precis som
              i dag, och så kommer det att vara i morgon. Den enda skillnaden
              är att man kommer att minska skillnaderna för pensionärerna. Det
              kommer att finnas fler som har möjlighet att leva på sin pension
              med mitt förslag än med det system som vi har i dag. Det kommer
              att vara ett mer jämställt samhälle än vad det är i dag för pensionärerna.
            </seg>
            <seg xml:id="i-ddfa07a077f0257f-0">
              Jag menar nog att det är ett betydligt modernare pensionstänkande
              att gå mot förenklingar i stället för att gå mot alltmer komplicerade
              system där man försöker överlappa. Jag tycker att man försöker
              göra sitt bästa utifrån det system ni har i dag. Men jag tror
              att det går att finna vägar som är betydligt bättre än så.
            </seg>
          </u>
          <note type="speaker" xml:id="i-1dfb6f37e90557aa-0">
            Anf. 82 TOBIAS KRANTZ (fp) replik:
          </note>
          <u who="unknown" xml:id="i-87df3d9e3b434cc8-6">
            <seg xml:id="i-9891e97d1ed17705-0">
              Herr talman! Det Christopher Ödmann förespråkar skulle verkligen
              vara ett systemskifte i svensk pensionshistoria. Det skulle leda
              till att de allra flesta människor fick drastiskt sänkta pensioner.
              Om de allra flesta inkomsttagare som arbetar under ett liv inte
              vill ha drastiskt sänkta pensioner kommer ju allt fler människor
              att tvingas att antingen försäkra sig via sina avtalsområden eller
              skaffa sig privata pensionsförsäkringar för att täcka upp och
              få en någorlunda rimlig kompensation under den tid de är pensionärer
              i förhållande till det de hade när de var förvärvsaktiva. Det
              är det som kommer att hända.
            </seg>
            <seg xml:id="i-1d4f7422c38d58f2-0">
              Vi har kunskap från andra socialförsäkringsområden. När vi talar
              om sjukförsäkring vet vi ju att det är för de människors skull
              som verkligen behöver tryggheten i sjukförsäkringen som det är
              viktigt att vi har en sjukförsäkring som omfattar så många som
              möjligt. Likadant är det inom pensionssystemet. Det är i djungeln
              av olika typer av försäkringar som väldigt många av människorna
              i ditt system riskerar att gå vilse. Det är de som inte har de
              här stora förmögenheterna, de som inte har de här stora fastigheterna
              och de som inte har de här stora tillgångarna som gynnas av att
              ha ett pensionssystem som omfattar alla, som inte innebär att
              man bara får en liten del av staten och sedan måste fixa allting
              själv.
            </seg>
            <seg xml:id="i-792e80831e29f1b7-0">
              Det system som du förespråkar innebär i praktiken att klyftorna
              i samhället ökar. Jag tycker att det är spännande att höra en
              miljöpartist förespråka det från talarstolen.
            </seg>
            <seg xml:id="i-00a6ab4c878ae55c-0">
              Den allra viktigaste frågan i min replik fick jag inget svar
              på. Är det här Miljöpartiets uppfattning? Vill Miljöpartiet att
              alla människor, oavsett vad de har tjänat in under livet, ska
              ha exakt samma pension i kronor räknat när de går i pension? Kan
              Christopher Ödmann svara på den frågan? Det vore en väldig sensation
              om Miljöpartiet har kommit fram till det ställningstagandet. Är
              det så? Ska alla ha samma pension, oavsett hur mycket de har tjänat
              in under livet?
            </seg>
          </u>
          <note type="speaker" xml:id="i-111717b63cea84d8-0">
            Anf. 83 CHRISTOPHER ÖDMANN (mp) replik:
          </note>
          <u who="unknown" xml:id="i-87df3d9e3b434cc8-7">
            <seg xml:id="i-f382348f8a28d76d-0">
              Herr talman! I ett parti där alla tänker lika tänker ingen mycket.
              Det är klart att det finns möjligheter för oss i Miljöpartiet
              att fundera på andra sätt att ta sig fram när det gäller pensionssystemet
              när vi inte står bakom den här fempartiöverenskommelsen om pensionen.
              I dag har vi förmodligen ett helt annat samhälle än vi hade i
              går och tidigare också. Då får man ta hänsyn till det också, samtidigt
              som det naturligtvis är långsiktigt hållbara system man måste
              få när det gäller pensionen. Det är väl det som gör det extra
              problematiskt.
            </seg>
            <seg xml:id="i-89e8885fb18ae2c7-0">
              Det är fortfarande bara den statliga pensionen jag diskuterar.
              Om alla skulle få lika statlig pension tror jag inte att det skulle
              leda till att fler fick sämre pension än i dag. Det skulle förmodligen
              leda till att många fler skulle få en bättre pension än i dag.
              Det är där man ska mötas. Det är det som ändå är viktigt.
            </seg>
            <seg xml:id="i-70c9273a25aba7c6-0">
              Det är fullt möjligt med ert system också. Om ni börjar tänka
              lite på jämställdhet mellan män och kvinnor, om ni börjar tänka
              lite grann på invandrare och svenskar, om ni börjar tänka på funktionshindrade
              och de som har varit sjuka, om ni tänker utifrån deltidsarbete
              och heltidsarbete och ändå tycker att det är viktigt att människor
              kan få en pension att leva på kommer ni att kunna förändra ert
              pensionssystem i den här riktningen och kanske nå nästan ända
              fram till det jag föreslår.
            </seg>
            <seg xml:id="i-7685019c0d3e7175-0">
              Jag tycker att det är lite märkligt, men de fyra partierna är
              lite grann som en kennel som Socialdemokraterna är ute och går
              med. Ni har försökt att rycka lite i kopplet mellan varven, men
              då är Socialdemokraterna genast där och rycker tillbaka er. Jag
              har en känsla av att ni inte är speciellt nöjda med den här pensionsöverenskommelsen.
              Ni vill förändra rätt stora delar, men ni är inte riktigt överens
              inom de fem partierna om hur ni vill få till det. Jag tror att
              ni bör ta en funderare på om ni inte kan nå ett mer modernt system
              som är enklare och mer rättvist. Det är det som den här motionen
              de facto handlar om.
            </seg>
          </u>
          <note type="speaker" xml:id="i-210ba28a8ef3cf5c-0">
            Anf. 84 KALLE LARSSON (v):
          </note>
          <u who="kalle_larsson_af99a5" xml:id="i-c73a97edbd42d714-5">
            <seg xml:id="i-057a785f7098dc90-0">
              Herr talman! Det har varit en spännande debatt, och nu börjar
              den närma sig en avslutning. Möjligen kan man säga att den har
              spretat lite. Det är fullt begripligt att man när man ska försöka
              få till en slags konflikt mellan en borgerlig regering och ett
              socialdemokratiskt parti som är överens om pensionssystemet börjar
              prata om helt andra saker. Vi får till exempel veta sådana spännande
              saker som att Lars Gustafsson inte tycker att pensionärer ska
              ha rätt att åka tunnelbana. Vi får höra mycket om skattesystemet.
              Men det här handlar trots allt om själva pensionssystemet.
            </seg>
            <seg xml:id="i-ecea05253dbfca48-0">
              Om man lyssnar till Tobias Krantz när han säger att förväntningarna
              på det tidigare pensionssystemet var sådana som alla visste inte
              skulle kunna infrias känner man att det ju stämmer, om man med
              begreppet alla menar alla i Folkpartiets riksdagsgrupp vid tillfället.
            </seg>
            <seg xml:id="i-cb96ac0523c35abc-0">
              Jag begärde egentligen ordet när Mats G Nilsson tappade räkningen,
              lite oklart vid vilken tidpunkt av vårt replikskifte han tappade
              räkningen, men någonstans var det. Det kan vi vara överens om
              i alla fall. Han sade nämligen att vi från Vänsterpartiet har
              143 miljarder att slänga ut, och då kan man lika gärna slänga
              ut 143 miljarder till.
            </seg>
            <seg xml:id="i-59aefdfba9ce1c49-0">
              Det var där jag uppfattade det som att han förespråkade åsikten
              att vi inte hade finansierade förslag. Men nu har jag förstått
              att det vet Mats G Nilsson att vi har. Då kan vi snarare se det
              här som ett exempel på att vi från borgerligt håll får allt större
              uppslutning runt, inte vår politik men i alla fall för att vi
              har fullt ut finansierade förslag. Och det har vi. Det är riktigt
              iakttaget. Vi har fullt ut finansierade förslag som det kan röstas
              om i denna kammare, både när det gäller systemförändringen och
              reella inkomstförstärkningar för pensionärerna. Höjd garantipension,
              som några talar om men inte röstar för, höjda bostadstillägg,
              både för dem som har sjuk- och aktivitetsersättning och för dem
              som har ålderspension.
            </seg>
            <seg xml:id="i-cdfe46651a6c75aa-0">
              När det gäller oenigheten mellan de partier som just nu är i
              opposition kan man möjligen tillägga att det finns positiva saker
              i en kreativ debatt. Kom ihåg, som det hette inom arbetarrörelsen
              tidigare, att full enighet råder det faktiskt bara på kyrkogården.
            </seg>
          </u>
          <note type="speaker" xml:id="i-883a5cccc9dd45f7-0">
            Anf. 85 MATS G NILSSON (m) replik:
          </note>
          <u who="ulf_nilsson_15fa88" xml:id="i-3fb47ec0e6c5c5c0-9">
            <seg xml:id="i-823eb308ac91dae3-0">
              Herr talman! Nej, Kalle, jag har som sagt var inte kontrollräknat
              er motion. Därför ger jag mig inte i kast med att anklaga er för
              finansieringen. Tur är väl det när jag tappar räkningen även på
              replikskiften.
            </seg>
            <seg xml:id="i-e8a71aafa999cc26-0">
              Jag ställde två frågor till dig som du inte har besvarat. Jag
              tänkte ge dig chansen nu. Om man anser att ett pensionssystem
              som är beroende av snabba politiska beslut är sårbart, varför
              vill du då införa ett system som blir lika sårbart? Du raljerade
              ju lite över det och ville få mig att framstå som lite odemokratisk
              därför att jag stod bakom ett system som 90 procent här inne också
              gör. Det är en bred uppgörelse som vi talar oss varma för minst
              en gång om året.
            </seg>
            <seg xml:id="i-65eb472653817359-0">
              Demokratin är ju sådan, det vet både du och jag, att ibland blir
              man nöjd, ibland blir man det inte. Jag är nöjd nu, det är inte
              du. Du drömmer om ett annat scenario, det gör inte jag. Men någonstans
              vet vi båda om att ett sådant system blir sårbart. Det blir sårbart
              när ekonomin går dåligt. När man då gör besparingar tenderar de
              att drabba dem som har det värst.
            </seg>
            <seg xml:id="i-d5d399a47452e6cd-0">
              Här har du ett system som mycket tydligt även om Christopher
              Ödmann fortfarande inte har uppmärksammat det har hjälpt framför
              allt människor med utländsk bakgrund. Det har framför allt hjälpt
              kvinnor. Det finns fortfarande ojämlikheter kvar som motsvarar
              de ojämlikheter som finns på arbetsmarknaden. Men det är en annan
              fråga.
            </seg>
            <seg xml:id="i-f8e0e2f89b4bb5cc-0">
              Den här frågan saknar jag ett svar på.
            </seg>
            <seg xml:id="i-60dcc0494cce0e0b-0">
              Dessutom de 1,5 miljarderna, vad är egentligen själva poängen
              med att höja skatten med de 1,5 miljarderna? De andra 141 ½ glömmer
              vi just nu och talar bara om denna 1 ½ miljard. Vad är själva
              poängen när det inte ger en enda krona i höjd pension?
            </seg>
          </u>
          <note type="speaker" xml:id="i-cba58bcd62509987-0">
            Anf. 86 KALLE LARSSON (v) replik:
          </note>
          <u who="kalle_larsson_af99a5" xml:id="i-c73a97edbd42d714-6">
            <seg xml:id="i-2aa28745000ad358-0">
              Herr talman! Om man ger 1 ½ miljard till att återställa pensionernas
              värde därför att de underminerades under 90-talet ger det förstås
              återställda pensioner och därmed högre pensioner, med 6 procent
              enligt våra beräkningar, för de pensionärer som fick sina pensioner
              sänkta. Så enkelt är svaret på den frågan.
            </seg>
            <seg xml:id="i-45b196620c856489-0">
              Sedan hoppas jag att jag inte har anklagat Mats G Nilsson för
              att vara odemokratisk. Jag bara sade att det kanske fanns ett
              mer demokratiskt sätt än att överlåta till system att göra nedskärningar
              i stället för att fatta politiska beslut om vilka prioriteringar
              man ska göra.
            </seg>
            <seg xml:id="i-2c4b3f25829b8a49-0">
              Jag antydde möjligen också att det var lite mindre demokratiskt
              att ha en kontrollgrupp än att låta riksdagens samtliga partier
              vara med i processer som har att göra med så avgörande frågor
              som hur pensionärernas villkor ska se ut. Men vi säger det än
              så länge inom parentes.
            </seg>
            <seg xml:id="i-9564fd7e6dc1e557-0">
              Jag vidhåller den uppfattningen, därför att det finns ett problem
              om man inte fattar medvetna beslut utan låter systemet genom en
              automatisk balansering vara det som talar om att pensionernas
              värde ska skrivas ned.
            </seg>
            <seg xml:id="i-9ba00e0ee9aa1e9a-0">
              Ett alternativ för det politiska systemet skulle kunna vara att
              köra den modellen: Okej, hör ni, det ser inte ut som om det kommer
              in tillräckligt mycket pengar, men det går ut ganska mycket pengar
              ur systemet just nu, och vad gör vi då? Då kan vi om man så väljer
              att politiskt besluta låta pensionernas värde minska.
            </seg>
            <seg xml:id="i-d3f3ecfce4022211-0">
              Men man kan förstås också välja andra saker. Man kan ha en valfrihet,
              som ju i övrigt brukar hyllas, åtminstone i ord, av den borgerliga
              majoriteten. Man kan ha valfrihet nog att säga: Nej, vi tycker
              nog inte att man ska sänka pensionerna i det här läget. Låt oss
              i stället använda höjda avgifter. Låt oss i stället ta in ökade
              intäkter till statskassan på något annat sätt och inte sänka pensionerna.
            </seg>
            <seg xml:id="i-d5b4fbff0d7f5221-0">
              När Mats G Nilsson säger att han är nöjd nu är det möjligen en
              felsägning, men det han är nöjd med är att han slipper ta beslut
              om att människor drabbas genom försämrade pensioner. Det gör systemet
              åt honom.
            </seg>
            <seg xml:id="i-4cb9de7edaad3960-0">
              Jag tycker att vi ska fatta medvetna beslut om vilka prioriteringar
              vi ska göra.
            </seg>
          </u>
          <note type="speaker" xml:id="i-034c42b81979a54d-0">
            Anf. 87 MATS G NILSSON (m) replik:
          </note>
          <u who="ulf_nilsson_15fa88" xml:id="i-3fb47ec0e6c5c5c0-10">
            <seg xml:id="i-5c18c380411bf2a4-0">
              Herr talman! Vi kan börja med en sakupplysning. De senaste fem
              åren har för första gången i Sveriges historia pensionärerna fått
              realt höjda inkomster. Det är grunden i det vi pratar om, och
              redan där missuppfattar du, Kalle.
            </seg>
            <seg xml:id="i-d163f253debfa5a8-0">
              Det här är väldigt medvetna beslut. Jag kommer att medverka i
              kontrollgruppen i morgon. Jag kommer att arbeta jättehårt med
              detta. Det är synnerligen medvetna beslut, beslut vi är väldigt
              öppna med, och vi har en väldigt bred uppgörelse i den här riksdagen.
              Det är ingen som hycklar med detta. Det är ingen som döljer vad
              det är för beslut vi fattar. Det är ingenting som vi har svårt
              att försvara och förklara. Det är absolut inget problem att tala
              om att pensionerna nästa år höjs realt med 2,5 procent och året
              efter det 3,9 procent.
            </seg>
            <seg xml:id="i-bd8fa7a148b4498c-0">
              Beträffande ditt svar: Nej, Kalle, det är inte bara jag som ibland
              räknar fel. Det där håller inte. Ditt svar bygger på att du utgår
              ifrån ett pensionssystem som du samtidigt säger ska avvecklas.
              Ska du nämligen skjuta till de här 1,5 miljarderna, och de ska
              ge något resultat, som du låter påskina, så gör du det in i ett
              system som du samtidigt avvecklar. Annars gör du det in i det
              nya pensionssystemet, och jag skulle i och för sig välkomna att
              du ställer upp på det det har inte låtit så tidigare, men du är
              välkommen! Men om du ställer upp på det, ja, då skulle det här
              kanske ge någonting för pensionärerna. Men det gör du ju inte.
              Så problemet kvarstår. Du skjuter till 1 ½ miljard, men inte en
              enda krona går till höjda pensioner förrän du ställer dig bakom
              det pensionssystem som vi fem partier står bakom.
            </seg>
          </u>
          <note type="speaker" xml:id="i-bdc684a656f0da8b-0">
            Anf. 88 KALLE LARSSON (v) replik:
          </note>
          <u who="kalle_larsson_af99a5" xml:id="i-c73a97edbd42d714-7">
            <seg xml:id="i-5c026e5d0a93301f-0">
              Herr talman! Vi kan ta det här med den automatiska balanseringen
              igen. Jag påstår inte att det inte finns någon del av det nya
              pensionssystemet som det fattas medvetna politiska beslut om.
              Mitt problem med det nya pensionssystemet i de sammanhangen är
              snarare vilka politiska beslut man väljer att fatta.
            </seg>
            <seg xml:id="i-b76f76f7a09431e1-0">
              Det finns någonting som kallas automatisk balansering i systemet.
              Det är precis det vi diskuterar, nämligen att om intäkterna till
              pensionssystemet riskerar att underskrida utgifterna så justerar
              systemet sig självt och skriver ned prognosen för de framtida
              pensionerna. Det där är ett sätt att styra ekonomi som är behagligt
              för den som inte själv vill fatta beslut och prioritera hur man
              ska använda samhällets resurser. Och det är ett mindre demokratiskt
              sätt att använda sin beslutandebefogenhet än vad det är att fatta
              medvetna politiska beslut.
            </seg>
            <seg xml:id="i-6163b1d155b3b4f5-0">
              Jag skulle alltså till exempel kunna tycka att det är bättre
              att se till att de företag som går bra betalar något högre skatt
              eller att man kanske gör nedskärningar på något annat område inom
              samhällssektorn än att man just försämrar för pensionärerna. Det
              valet finns inte, för det har de fem partierna i genomförandegruppen
              tagit bort och låter systemet självt balansera. Det är ett demokratiskt
              problem och dilemma.
            </seg>
            <seg xml:id="i-34c7e640702a81c3-0">
              Sedan vet jag inte riktigt om Mats G Nilsson har förstått att
              vi vill ha ett annat pensionssystem. Jo, han har förstått att
              vi vill ha ett annat pensionssystem, men inte vilket. Vi vill
              ha ett system där man har andra intjänandevillkor, de som fanns
              tidigare, men också ett system där man följer reallöneutvecklingen
              och skriver upp pensionerna. Vi har ett annat system men inte
              ett system som de senaste åren skulle ha inneburit att man fick
              lägre pensioner än vad nu har varit fallet. Tvärtom är det så
              att med våra tillägg nu höjt bostadstillägg, höjd garantipension
              och återställande av pensionernas värde skulle varje pensionär
              i det här landet faktiskt få bättre ekonomiska villkor.
            </seg>
          </u>
          <note type="speaker" xml:id="i-24545c41e2dbd099-0">
            Anf. 89 GUNVOR G ERICSON (mp):
          </note>
          <u who="jan_ericson_aca06f" xml:id="i-1a8b7bb4c0c2ec44-9">
            <seg xml:id="i-c17567dd5c83df2b-0">
              Herr talman! För att förtydliga vill jag säga att Miljöpartiet
              i utskottet inte har bifallit den motion som Christopher Ödmann
              har pläderat för.
            </seg>
            <seg xml:id="i-4ce1a0837fc7bcb6-0">
              Miljöpartiet värnar de sämst ställda pensionärerna, vilket jag
              tog upp i mitt inlägg tidigare. Grundpension kan man på sätt och
              vis säga finns via garantipensionen i det system vi har i dag.
              Därtill finns det en inkomstrelaterad del. Men av de 1,7 miljoner
              människor i Sverige som är pensionärer är det nästan hälften som
              bara har garantipension. Det är 800 000 individer. 900 000 har
              inkomstkoppling. Det är alltså nästan hälften.
            </seg>
            <seg xml:id="i-c5b59d9e163270cd-0">
              Problemet med lägre pension för kvinnor är påtagligt. Det märker
              vi, och det måste vi rätta till, men det gör vi inte genom konstruktioner
              i pensionssystemet det måste vi göra genom att äntligen få jämställda
              löner. Det är det som det handlar om. Tyvärr kan vi inte rätta
              till det som har varit ett problem under en lång, lång tid, men
              vi måste se till att få jämställda löner, och det kommer vi att
              diskutera förutsättningarna för sedan, när vi ska diskutera familjer
              och barn lite senare i dag.
            </seg>
            <seg xml:id="i-e769885fbac5e136-0">
              Pensioner förutsätter tillväxtekonomi. Det ger starka, goda pensioner,
              sades det här förut i debatten. Ja, det är just det som kan vara
              problematiskt också. För vad är det då för tillväxt som ska till
              enligt Moderaterna? Konsumera mera, köp och släng, shoppa, shoppa
              i den nya tidens stormarknader!
            </seg>
            <seg xml:id="i-7ee966ecc0b2efcb-0">
              Det finns ingen evig tillväxt. Vi har inte fler jordklot att
              flytta till när vi har gjort slut på resurserna här. Vi måste
              ha en balans och långsiktigt hållbar utveckling, både ekologiskt,
              socialt och ekonomiskt.
            </seg>
          </u>
          <note type="speaker" xml:id="i-2d38f8efbc4079e0-0">
            Anf. 90 TOBIAS KRANTZ (fp) replik:
          </note>
          <u who="unknown" xml:id="i-87df3d9e3b434cc8-8">
            <seg xml:id="i-58cda9aa06b852cd-0">
              Herr talman! Vi hörde tidigare Christopher Ödmann plädera för
              en pension som är lika för alla i kronor räknat oavsett hur mycket
              man har tjänat in. Jag vill bara ställa en kontrollfråga väldigt
              tydligt till Gunvor G Ericson: Detta är alltså inte Miljöpartiets
              uppfattning?
            </seg>
          </u>
          <note type="speaker" xml:id="i-abd2c8a5e9bee975-0">
            Anf. 91 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-10">
            <seg xml:id="i-44aba4b8391d956d-0">
              Herr talman! Som jag sade i mitt anförande alldeles nyss jag
              begärde ju ordet extra är det en enskild motion från Christopher
              Ödmann och Karla López. Det är alltså inte en motion som Miljöpartiet
              har stött i utskottet.
            </seg>
          </u>
          <note type="speaker" xml:id="i-78d2a8c4965699bc-0">
            Anf. 92 TOBIAS KRANTZ (fp) replik:
          </note>
          <u who="unknown" xml:id="i-87df3d9e3b434cc8-9">
            <seg xml:id="i-f2c9afdc232a6a73-0">
              Herr talman! Ursäkta att jag envisas. Jag tyckte inte att det
              var ett extremt entydigt svar på frågan. Men om jag nu upprepar
              frågan igen, kan jag då få ett klart svar: ja eller nej?
            </seg>
            <seg xml:id="i-f76df59dc4568634-0">
              Det här att man ska ha samma pension för alla i kronor räknat,
              oavsett hur mycket man har tjänat in i livet, det är alltså inte
              Miljöpartiets uppfattning?
            </seg>
          </u>
          <note type="speaker" xml:id="i-9d885ced83028238-0">
            Anf. 93 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-11">
            <seg xml:id="i-1dc1217c73c11f8b-0">
              Herr talman! Jag försöker igen. Svaret är att vi inte stöder
              detta pensionsförslag i den här motionen.
            </seg>
          </u>
          <note xml:id="i-b0152640edac8359-0">
            Utgiftsområde 12
          </note>
          <note type="speaker" xml:id="i-bc485392e6bf3913-0">
            Anf. 94 JASENKO OMANOVIC (s):
          </note>
          <u who="unknown" xml:id="i-87df3d9e3b434cc8-10">
            <seg xml:id="i-e86f1dfcb1352d1d-0">
              Herr talman! Nu när vi är klara med utgiftsområdena 10 och 11
              ska vi gå över till utgiftsområde 12, uttryckt på byråkratiskt
              språk. Uttryckt på lite mer svenskt språk är det familjepolitiken
              som vi kommer att behandla nu.
            </seg>
            <seg xml:id="i-1982ba91e48c62c7-0">
              Jag är fast övertygad om att familjepolitiken är ett av de viktigaste
              verktygen för att skapa framtidstro. Det verktyget äger riksdagen.
            </seg>
            <seg xml:id="i-5052f8ad96d5b5ed-0">
              För att Sverige ska kunna ha förhoppningar om en god framtid
              inom det familjepolitiska området har vi socialdemokrater lagt
              fram en del förslag till en kraftig förbättring av det budgetförslag
              som ligger på riksdagens bord.
            </seg>
            <seg xml:id="i-0b7ee631b53378e2-0">
              Vi står bakom alla våra reservationer, men för att vinna tid
              yrkar jag bifall endast till reservationerna 38, 44, 60 och 66.
              Herr talman! Detta lät lite grann som Lottodragningen. Men i själva
              verket är det en protest mot en konsekvent genomförd högerpolitik.
            </seg>
            <seg xml:id="i-2fc0bcfdc81d47f8-0">
              Är du ett barn till ett par rika föräldrar, eller är du ett barn
              till en ensamstående morsa? Är du ett barn till friska och välutbildade
              föräldrar, eller är dina föräldrar sjuka och dessutom lågutbildade?
              Det är med den konsekventa och genomtänkta politiken som högern
              sorterar barnen i fack.
            </seg>
            <seg xml:id="i-00284ef39f0365e8-0">
              Sverige behöver en modern familjepolitik som grundas på barnens
              bästa, en generell välfärd och jämställdhet mellan kvinnor och
              män, en familjepolitik som bidrar till både social och ekonomisk
              utjämning med en solidarisk omfördelning.
            </seg>
            <seg xml:id="i-117714f36d43e8e4-0">
              Sverige räknas som ett av de mest jämställda länderna i hela
              världen, och Europa följer vårt exempel. Framgången bygger förstås
              på en väl utbyggd barnomsorg i kombination med en generös föräldraförsäkring.
            </seg>
            <seg xml:id="i-efd14b07999def9f-0">
              I ett samhälle med höga välfärdsambitioner är arbete en förutsättning,
              det vill säga att både kvinnornas och männens närvaro på arbetsmarknaden
              är viktig, om vi vill ha en trygg generell välfärd som omfattar
              alla, med en föräldraförsäkring på 80 procent av inkomsten och
              med en trygg och innehållsrik förskola.
            </seg>
            <seg xml:id="i-38fe5c5d200ea40f-0">
              Herr talman! Vad gör regeringen? Man föreslår vårdnadsbidraget
              som ett steg framåt i familjepolitiken.
            </seg>
            <seg xml:id="i-e43a4271bde9b151-0">
              Kristdemokraternas partiledare, tillika socialminister, Göran
              Hägglund säger i Svenska Dagbladet: Syftet med vårdnadsbidraget
              är att skapa ökad valfrihet för föräldrar som önskar mer tid med
              sina små barn.
            </seg>
            <seg xml:id="i-83d35d4f6f1e4e41-0">
              Då väcks direkt en fråga i mitt huvud som jag skulle vilja ställa
              till Göran Hägglund. Men tyvärr har ministern inte tid med en
              familjepolitisk debatt. Därför får någon annan från majoriteten
              besvara min fråga: Vilka är de föräldrar som inte vill vara med
              sina små barn? Finns de, eller kommer man per automatik att räkna
              alla som inte väljer vårdnadsbidraget som de som inte önskar ha
              mer tid med sina barn?
            </seg>
            <seg xml:id="i-60dca82efaf861af-0">
              Jag har träffat många småbarnsföräldrar. Alla som sitter här
              i salen har säkert träffat en hel del småbarnsföräldrar. Men när
              dessa föräldrar bildade familj hade de också skaffat sig ett hus,
              ett hem som ofta finansieras med dyra lån. 3 000 kronor per barn
              och månad räcker inte ens till den stigande ränta som regeringen
              har orsakat med sin politik. Förutom till stigande ränta behöver
              föräldrarna pengar bland annat till mat, blöjor, kläder, leksaker
              med mera. 3 000 kronor räcker inte till det.
            </seg>
            <seg xml:id="i-ed39fbac6012593c-0">
              Dessutom sade socialminister Göran Hägglund i en radiointervju
              i vintras att vårdnadsbidraget går att genomföra väldigt snabbt
              eftersom det inte blir någon budgeteffekt. Det är strålande att
              det går att införa ett bidrag som ska betalas ut utan att det
              blir någon budgeteffekt. Det är egentligen kommunerna runt om
              i Sverige som kommer att stå för Hägglunds nota. Det är faktiskt
              skattebetalarna i kommunerna, personalen inom barnomsorgen och
              barnen som går i förskolan som kommer att betala Hägglunds nota.
              Allt detta för vårdnadsbidraget som numera hela Europa vänder
              ryggen till. Bra exempel är Norge och Tyskland. Det är två praktexempel.
            </seg>
            <seg xml:id="i-c1670ea84cb02ce7-0">
              I morse sände Sveriges Radio ett reportage om Ingo Müller, en
              glad och stolt pappa, en av de många pappor som genom sitt handlande
              har tvingat den tyska regeringen att öka anslaget till föräldraförsäkringen.
              Vad har Ingo gjort? Jo, han har utnyttjat sin rätt att vara föräldraledig.
              I Tyskland har den kristdemokratiska familjeministern infört föräldraledighet
              för pappor. De som inte tar ut föräldraledighet för pappor i Tyskland
              får bara 12 månaders föräldraledighet. Men om pappan tar ut föräldraledighet
              får man 14 månaders föräldraledighet. Det liknar kanske kvotering,
              men den tolkningen får man göra själv. Dessutom satsar den tyska
              familjeministern på allmän förskola.
            </seg>
            <seg xml:id="i-335b76924f4b6e66-0">
              I Tyskland har man numera en kristdemokratisk minister som tittar
              på Sverige på 2000-talet, och i Sverige har vi en kristdemokratisk
              minister som jag tror tittar på Sverige på 1960-talet och som
              alltså tittar bakåt i tiden tyvärr, får jag tillägga.
            </seg>
            <seg xml:id="i-1a0dc82d04533f2e-0">
              Herr talman! Klass- och könsfördelningen på arbetsmarknaden är
              klar och tydlig, och den påverkar även familjepolitiken. Det finns
              i dag över en halv miljon människor med tidsbegränsad anställning.
              200 000 av dem är unga LO-kvinnor upp till 25 år. Deras livsdrömmar
              om att bilda familj kan inte förverkligas genom vårdnadsbidraget.
              Det behövs kanske en tryggare anställningsform för att de ska
              kunna förverkliga dessa drömmar och inte att den allmänna försäkringen
              görs otryggare. Högerregeringen kan inte ens ställa upp på att
              dessa kvinnor får tillgång till barnomsorg när de behöver den.
            </seg>
            <seg xml:id="i-302876e7b77ba91f-0">
              Vi socialdemokrater har medverkat till att Sverige har fått tvåförsörjarmodellen,
              vilket innebär att båda föräldrarna får möjlighet att kombinera
              föräldraskap och arbetsliv.
            </seg>
            <seg xml:id="i-09a01648836a6956-0">
              Tidigare i dag har vi i debatten hört många representanter från
              den högra sidan säga att siffrorna för sysselsättningen har ökat
              tack vare den nya regeringen, tack vare att man så att säga har
              piskat folk och att man har sänkt ersättningar eftersom det är
              detta som leder till nya jobb.
            </seg>
            <seg xml:id="i-59c353b6e7374005-0">
              Herr talman! I själva verket var sysselsättningsökningen mellan
              oktober 2005 och oktober 2006, under det år vi hade en s-regering,
              153 000 personer. Det är 153 000 fler människor i jobb.
            </seg>
            <seg xml:id="i-0b9fcb3e8b322457-0">
              Sedan fick vi en högeralliansregering. Mellan oktober 2006 och
              oktober 2007 halverades sysselsättningsökningen till bara 81 000.
              Det finns människor som sitter här till höger om talarstolen och
              nickar. Men den verkligheten har de inte berättat för oss. Det
              här är verklighet från SCB. Varsågod, välkommen in och läs statistiken
              om ni inte tror det! Det är rena sanningen.
            </seg>
            <seg xml:id="i-b230e268824c56cd-0">
              Det kommer tillsammans med vårdnadsbidraget, försämrade villkor
              för föräldrar i föräldraförsäkringen och försämrade villkor i
              övriga försäkringar, att leda till ännu sämre och otryggare familjepolitik.
            </seg>
            <seg xml:id="i-e30b4cabdddf9ec2-1">
              (Applåder)
            </seg>
          </u>
          <note xml:id="i-6bf2af839c81f023-0">
            I detta anförande instämde Tomas Eneroth, Kurt Kvarnström, Ronny
            Olander, Göte Wahlström och Siw Wittgren-Ahl (alla s).
          </note>
          <note type="speaker" xml:id="i-89a99aa9bdf5b3cd-0">
            Anf. 95 KALLE LARSSON (v):
          </note>
          <u who="kalle_larsson_af99a5" xml:id="i-c73a97edbd42d714-8">
            <seg xml:id="i-7b7407eea84417f2-0">
              Herr talman! Debatten går vidare inom ramen för detta betänkande.
              Nu handlar det om ekonomisk familjepolitik. Redan där går det
              alldeles snett. Ekonomisk familjepolitik är ett begrepp som leder
              tankarna, vilket det till en del också har till syfte, mot kärnfamiljen:
              mammapappabarn. Låt oss se till att de kan hålla samman. Det är
              det normala, och det vi är vana vid.
            </seg>
            <seg xml:id="i-ea705f5cc4068c6f-0">
              Vi har föreslagit att området i stället skulle heta Ekonomisk
              barnpolitik. Det borde vara attraktivt för en del som talar om
              barnens bästa och att sätta barnen i centrum. Säg det parti som
              inte instämmer i den måhända floskellika formuleringen. Jag tycker
              att man borde ta det under övervägande. Hoppet är det sista som
              överger en människa.
            </seg>
            <seg xml:id="i-acdff0e52fca1403-0">
              Jag tror nämligen att man kanske kunde vrida perspektivet för
              en del företrädare för andra partier något om man gjorde den förändringen.
              Jag tror till exempel att det då hade varit lättare att argumentera
              för den individualiserade föräldraförsäkringen.
            </seg>
            <seg xml:id="i-bc326cdfff453366-0">
              Det är en reform som vi sedan länge har drivit. Än så länge står
              vi ensamma bland partierna om att föreslå detta, tyvärr, vill
              jag tillägga. Det är en väsentlig reform för att förbättra jämställdheten
              och att se till att kvinnor, som är de som i dag tar ut det mesta
              av föräldraförsäkringen, inte hamnar efter i lönetrapporna, när
              man ska kompetensutbildas eller utses till mellanchef eller chef
              i företaget eller på myndigheten.
            </seg>
            <seg xml:id="i-14e42f9b2934c7a2-0">
              De slipper frågan: Ska du få barn snart? De slipper ens misstanken
              om att en arbetsgivare funderar över om hon ska skaffa barn. Det
              är en fördel ur det perspektivet. Men det är också en fördel för
              barnet och en möjlighet att kunna få en nära relation till två
              människor, de som utgör ens föräldrar. Det är betydligt bättre
              än att bara få det eller i huvudsak få det till den ene.
            </seg>
            <seg xml:id="i-e059503df96b407f-0">
              Ur ett rent barnperspektiv är det en reform som förbättrar verkligheten
              för många nu levande och kommande barn. Vi har också i detta betänkande
              öppnat för möjligheten att dela föräldraförsäkringen mellan två
              personer av samma kön. Det är en problematik som i dag finns att
              man inte uppmuntrar de människor som lever i samkönade förhållanden
              att också dela på föräldraförsäkringen.
            </seg>
            <seg xml:id="i-2af8efb477614cb5-0">
              Om man såg det hela ur ett barnperspektiv, skulle det då inte
              också vara mer naturligt att bifalla eller åtminstone överväga
              våra förslag om ett höjt och indexerat underhållsstöd? Det höjdes
              under den föregående majoriteten på förslag av Vänsterpartiet
              med aktivt stöd av såväl Socialdemokraterna som Miljöpartiet.
              Men det behövs ytterligare höjningar. Underhållsstödet går till
              dem som har ett genuint behov av att använda pengarna för barnens
              bästa.
            </seg>
            <seg xml:id="i-faa0f2668f01dfb5-0">
              Hade det inte varit enklare att motivera? Det är inte så att
              jag saknar argument i dag. Men jag letar ändå efter sätt att övertyga
              mina vänner, och kanske också en och annan motståndare, om betydelsen
              av att höja både taket och ersättningsnivån i föräldraförsäkringen.
              Det hade gett lite mer pengar. Det är inga stora summor vi talar
              om. Men det hade gett lite mer pengar för en del av de föräldrar
              som i dag inte har råd att satsa tillräckligt mycket på sina barn.
              Det handlar om fritidsaktiviteter, nya skor till hösten och en
              ny jacka när det behövs.
            </seg>
            <seg xml:id="i-19e5150b21cb7251-0">
              Hade det inte också möjligen varit en försvårande omständighet
              om det varit ekonomisk barnpolitik vi diskuterade att hux flux
              överföra bostadsbidraget till detta utgiftsområde? Nog är det
              en märklig ordning. Under området Ekonomisk familjepolitik ska
              vi diskutera bostäder, som om bara familjer behöver bostäder.
              Men hur är det då med ensamstående? Är det ointressant hur de
              bor? Är bostadspolitiken ointressant ur ett socialt perspektiv?
              Är det bara att varje familj ska ha sin egen bostad? Ja, just
              sin egen bostad, om vi nu betona det på det sättet. Är det inte
              betydelsefullt att också kunna använda bostadspolitiken för att
              häva segregationen med en social bostadsplanering?
            </seg>
            <seg xml:id="i-344c253f15276e80-0">
              Herr talman! Hade man kunnat formulera om rubriken för området
              så hade man inte vunnit debatterna bara av den anledningen. Så
              pass svårargumenterade är nog de flesta på den borgerliga sidan
              och också en och annan från den andra sidan här i kammaren. Men
              det hade ändå varit ett välgörande perspektivskifte.
            </seg>
            <seg xml:id="i-92d8c7d2c223f128-0">
              Det som nu sker är den raka motsatsen. Det är reformer som försvårar
              för jämställdheten och gör situationen sämre för många barn. Jag
              ska inte anklaga ens den borgerliga majoriteten för att vilja
              göra det sämre. Det kan jag möjligen göra för jämställdheten,
              men definitivt inte för barn. Det tror jag inte är en seriös argumentation.
              Ändå är det i den riktningen som dagens förslag från majoriteten
              drar.
            </seg>
            <seg xml:id="i-c0ca414194cb25ff-0">
              Man sänker ersättningen i föräldraförsäkringen och ger mindre
              pengar som föräldrar kan använda för sina barns bästa. Är det
              verkligen rimligt om man sätter barns intressen i centrum och
              vill värna barnperspektivet i politiken? Man inför en jämställdhetsbonus.
              Socialdemokraterna försökte kohandla i den frågan och säga: Vi
              kan gå med på jämställdhetsbonus om ni säger nej till vårdnadsbidrag.
              Så kan man formulera sin politik, eller så utgår man från vad
              man vill och driver detta.
            </seg>
            <seg xml:id="i-86aa8c835020597f-0">
              Vi säger nej till vårdnadsbidraget. Vi avvisar också jämställdhetsbonusen.
              Eller ska vi kalla den vid dess rätta namn: fjäskbonusen? Det
              är vad det handlar om. Män är inte hemma med barnen om vi inte
              fjäskar lite för dem, om vi inte säger: Var nu lite sjyst, du
              kan väl ändå? Kan du inte ta en månad till? Vi behöver ju det
              för statistikens skull.
            </seg>
            <seg xml:id="i-37c47493a54e3f75-0">
              Vi avvisar fjäskbonusen. Vårt alternativ är en individualiserad
              föräldraförsäkring. Det är just därför att det inte ska gå att
              överlåta föräldraskapet på kvinnan i familjen. Vi kan inte fortsätta
              att ha en ordning där barn är en fritidssysselsättning för oss
              män men något obligatoriskt för alla kvinnor som föder barn. Så
              länge vi har det skapar det också strukturella problem på arbetsmarknaden,
              i privatlivet och på samhällets samtliga områden.
            </seg>
            <seg xml:id="i-fa5b3e009dcce70c-0">
              Jag står förstås bakom samtliga yrkanden från Vänsterpartiet
              i detta betänkande, men jag yrkar bifall till såväl reservation
              nr 60 som 44. Det rör vårdnadsbidraget, eller det som egentligen
              borde kallas vård av frisk man i hemmet. Det är vad det kommer
              att utgöra.
            </seg>
            <seg xml:id="i-5b3d8fdff55ec026-0">
              Dessa 3 000 kronor är ett litet extra tillskott i kassan. De
              får företrädesvis kvinnan i familjen, och så kan hon stanna hemma,
              eller hur? Då behöver vi inte ha alla krångliga problem med att
              någon ska hämta, hinna handla eller vara tvungen att göra det
              ena eller det andra ärendet. Det blir ju lite krångligt att få
              vardagslivspusslet att gå ihop. Så är det förstås, herr talman!
              Det är inte enkelt för någon. Om man inte köper hemtjänst och
              köper pigor för pengarna men det är väldigt få, kan vi konstatera,
              som är beredda att göra det.
            </seg>
            <seg xml:id="i-c5765777616709c1-0">
              Vardagspusslet är ett problem. Och här hittar man då ett utmärkt
              sätt, tycker man från den borgerliga majoritetens sida, att lösa
              problemet med vardagspusslet. Män kan fortsätta att jobba hur
              mycket de vill, och kvinnor får 3 000 kronor för att vara hemma
              med barnen.
            </seg>
            <seg xml:id="i-fdabd0cf312976b4-0">
              Vad är då problemet? Det är att man tappar år i arbetslivet,
              vilket ger sämre pension. Man tappar år i arbetslivet, vilket
              ger sämre karriärmöjligheter. Man tappar år i arbetslivet och
              kommer kanske inte tillbaka. Vi inte bara cementerar och permanentar
              kvinnors underordning i samhället, utan vi göder den med nya politiska
              förslag.
            </seg>
            <seg xml:id="i-d95a29a49abf1eff-0">
              Jag tror, herr talman, att man är relativt väl medveten om det
              här, men det är en så attraktiv känsla för många borgerliga politiker
              att kunna klara det här vardagspusslet, att kunna få till en lösning
              som gör att man inte behöver utmana mäns makt över kvinnor i samhället
              utan kan lösa det ändå. Då slipper vi konflikterna om makten,
              om lönen, om karriären, om professuren.
            </seg>
            <seg xml:id="i-0ff3837ad286459a-0">
              Därigenom bidrar den borgerliga regeringen, med de förslag som
              vi har att diskutera i dag och fatta beslut om under den kommande
              veckan, inte bara till att cementera och permanenta kvinnors underordning
              utan också till att öka den.
            </seg>
            <seg xml:id="i-104abd212148cf07-0">
              Både för barn och deras möjligheter till sina föräldrar, till
              sina rimliga krav på att man ska ha en värdig levnadsnivå, och
              för jämställdheten och möjligheten att bryta kvinnors underordning,
              är det viktigt att åtminstone se att det finns en annan väg, att
              den är möjlig. Den är till och med möjlig att rösta om här i Sveriges
              riksdag. Det gör man i så fall företrädesvis genom att bifalla
              Vänsterpartiets reservation.
            </seg>
          </u>
          <note xml:id="i-8fd4754620ef10f7-1">
            I detta anförande instämde LiseLotte Olsson (v).
          </note>
          <note type="speaker" xml:id="i-ca7ad7abd5e906e8-0">
            Anf. 96 GUNVOR G ERICSON (mp):
          </note>
          <u who="jan_ericson_aca06f" xml:id="i-1a8b7bb4c0c2ec44-12">
            <seg xml:id="i-fad1b5cb925b53b0-0">
              Herr talman! Regeringen vill ändra målet för hela politikområdet
              Ekonomisk familjepolitik på ett olyckligt sätt. Det är namnet,
              men i dag lyder målet: Skillnaderna i de ekonomiska villkoren
              mellan familjer med och utan barn ska minska inom ramen för den
              generella välfärden.
            </seg>
            <seg xml:id="i-9f6597ac2a6765f1-0">
              Detta mål vill regeringen ändra till: Den ekonomiska familjepolitiken
              ska bidra till förbättrade förutsättningar för en god ekonomisk
              levnadsstandard för alla barnfamiljer. Helt plötsligt tar man
              bort perspektivet att vi ska ha en god och jämlik levnadsstandard
              oavsett vilken familjekonstellation vi har, och med eller utan
              barn. Det är anmärkningsvärt.
            </seg>
            <seg xml:id="i-27295b7af8953017-0">
              Visst kan fokus på alla barnfamiljer tyckas lovvärt, men vi menar
              att det verkligen är viktigt att skillnaderna mellan barnfamiljers
              ekonomiska situation och den övriga befolkningen inte ökar. Relationen
              i sig har en forskningsmässigt klarlagd betydelse för folkhälsan,
              vilket regeringen helt bortser ifrån.
            </seg>
            <seg xml:id="i-096f0956b8c52e10-0">
              Miljöpartiet anser att det tidigare målet bör kvarstå. Det är
              viktigt att se att utvecklingen mellan barnfamiljer och familjer
              utan barn har betydelse, oavsett hur familjekonstellationen ser
              ut, om det är mamma, pappa och barn, en ensamförälder och barn
              eller två föräldrar av samma kön. Skillnaden mellan barnfamiljer
              och övriga familjer har betydelse.
            </seg>
            <seg xml:id="i-7c1426c40f721c05-0">
              Inte minst visade en forskningsrapport från News ett institut
              som är kopplat till Chess på Karolinska nyligen en väldigt intressant
              modell, där den nordiska familjepolitiken har betydelse för spädbarnsdödlighet.
              Jag rekommenderar er på den borgerliga sidan att läsa den rapporten.
            </seg>
            <seg xml:id="i-f44b9e1bbed1e11d-0">
              Förlängd föräldraförsäkring: Att ha tid tillsammans med sina
              barn är en av de viktigaste uppgifterna i livet. Miljöpartiet
              har länge drivit kravet på en förlängd föräldraförsäkring från
              dagens 16 månader till 18 månader. Det är en jämställdhetsreform,
              som även påverkar pensionen. Det har vi debatterat tidigare i
              dag. Om alla förväntas ta ut föräldrapenning, både män och kvinnor,
              kommer lönerna att bli mer jämställda i framtiden, när det är
              lika förväntningar på både män och kvinnor att ta ut den.
            </seg>
            <seg xml:id="i-eec31509c680b994-0">
              Miljöpartiet föreslår nu att föräldraförsäkringen i ett första
              steg byggs ut med ytterligare en så kallad pappamånad 2010. Kostnaden
              för den utökade föräldraförsäkringen beräknas till 1 ½ miljard.
              Men det är viktigt att prioritera. På sikt vill vi se den tredelad
              genom att reservera sex månader för vardera föräldern. Det är
              viktigt ur både ett barn- och ett jämställdhetsperspektiv. Föräldrarna
              ska kunna anpassa sin föräldraledighet i förhållande till barnets
              individuella behov. En tredelad föräldraförsäkring ger också förutsättningar
              för att det ses som lika självklart på arbetsmarknaden att män
              tar ut föräldraledighet som att kvinnor gör det. Barnen får större
              tillgång till båda sina föräldrar. På sikt leder en jämnare könsfördelning
              när det gäller omsorgen om barn till ett samhälle där fler sätter
              barns behov i fokus i olika sammanhang.
            </seg>
            <seg xml:id="i-8c85478d141a4fd5-0">
              Vi anser att det ska vara möjligt för föräldrarna att ha en månads
              föräldraledighet samtidigt. Vi vill också att andra än vårdnadshavaren,
              till exempel mor- och farföräldrar, ska kunna ta ut föräldrapenning.
              Det kan vara särskilt viktigt för den som är ensamförälder och
              som inte kan ta ut eller överlåta det till en annan när ens barn
              blir sjukt och man själv är sjuk. Ensamföräldrars situation är
              mycket pressad i dag. Därför är det viktigt att kunna göra en
              sådan överlåtelse.
            </seg>
            <seg xml:id="i-391c3ab51635ed12-0">
              Barntid är bättre än vårdnadsbidrag. Många småbarnsföräldrar
              upplever en enorm stress över att de inte i den utsträckning de
              vill kan vara tillsammans med sina barn under småbarnsåren och
              samtidigt förena det med arbete. I dag finns en möjlighet till
              deltidsarbete under den tid barnen är små. I realiteten är den
              dock begränsad till människor som har råd att gå ned i arbetstid.
            </seg>
            <seg xml:id="i-58579a709c2aeb88-0">
              För att skapa möjligheter för fler att gå ned i arbetstid de
              första åren föreslår Miljöpartiet en ny del i föräldraförsäkringen
              som vi kallar barntid. Reformen gör att fler människor kommer
              att ha möjlighet att minska sin arbetstid utan att samtidigt förlora
              kontakten med arbetsmarknaden.
            </seg>
            <seg xml:id="i-d6281ba53f0117c4-0">
              Barntid innebär en rättighet att gå ned till 75 procent mot en
              ersättning på 2 500 kronor per månad. Ersättningen är pensionsgrundande
              till skillnad mot vårdnadsbidraget. Uttaget kan ske av en eller
              två föräldrar tillsammans eller var och en för sig. Den här reformen
              har vi finansierat i statens budget till skillnad mot vårdnadsbidraget,
              som lämpas över till kommunerna.
            </seg>
            <seg xml:id="i-32864be08964940b-0">
              Vi anser att barntid är ett mycket bättre förslag än regeringens.
              Med vårdnadsbidraget riskerar vi en konservering av könsroller.
              Barntidsförslagets möjlighet för båda föräldrarna att gå ned i
              arbetstid och dela det praktiska föräldraskapet ger fördelar ur
              både barn- och föräldraperspektiv, något som vårdnadsbidraget
              saknar. Att barntidsersättningen är skattepliktig innebär också
              att den är pensionsgrundande, vilket vårdnadsbidraget inte är,
              som sagt var. För ensamstående är det ett hån. Vilken ensamstående
              kan leva på 3 000 kronor i månaden? Med barntid kan man jobba
              75 procent och därtill få 2 500 kronor i månaden.
            </seg>
            <seg xml:id="i-63c08ec5890aea63-0">
              Värt att kommentera är också den diskriminerande hållning regeringen
              har gentemot föräldrar som uppbär ersättning. En person som har
              arbetslöshetsersättning ska till exempel inte kunna ha vårdnadsbidrag
              för sitt barn, detta trots att regeringen öppnat för möjligheten
              att vårdnadsbidraget ska innebära att man själv ordnar barnomsorgen
              på annat sätt. Om den arbetslöse har en idé om hur detta bäst
              ska kunna ske utifrån barnets behov finns det inte plats i regeringens
              värld. Det är bara de arbetande som ska kunna göra detta val.
            </seg>
            <seg xml:id="i-15cf785b3cf4f512-0">
              Förslaget innehåller bristande tilltro och en diskriminerande
              hållning, och om man i andra sammanhang lyfter fram barnets bästa
              är det underordnat. Troligt är att regeringen tänker likadant
              i förhållande till familjer som uppbär försörjningsstöd.
            </seg>
            <seg xml:id="i-e6ca29dd8680717d-0">
              Bostadsbidrag har man också lagt in under det här området. Tyvärr
              har inte regeringen sett att bostadsbidrag är ett verktyg för
              bostadspolitiken, utan tydligen hör det bara hemma inom någon
              form av familjepolitik. Det är för mig väldigt konstigt.
            </seg>
            <seg xml:id="i-7595afe75390611d-0">
              Ensamstående föräldrar har ofta en ekonomiskt svårare situation
              än andra. Det gäller särskilt för dem som arbetar i yrken där
              löneläget är lägre, till exempel många kvinnor. För att förbättra
              deras situation ekonomiskt vill vi göra en höjning av det särskilda
              bidraget, som utgör en del av bostadsbidraget, med 300 kronor
              per månad. Konstruktionen av bostadsbidraget är sådan att särskilt
              bidrag och bidrag till bostadskostnader minskas om inkomsten är
              högre än 117 000 kronor för ensamstående.
            </seg>
            <seg xml:id="i-a09a5d565dae693a-0">
              Vi vill alltså se till att göra det enklare för de föräldrar
              som har låga inkomster. Det innebär en höjning med 300 kronor.
            </seg>
            <seg xml:id="i-48c5d470a043b9e3-0">
              Vi vill också förenkla genom att ta bort åldersgränsen i bostadsbidraget,
              så att även de studerande som är över 29 år ska kunna få ersättning.
              Enligt Centrala studiestödsnämnden är det ca 40 000 studerande
              med studiemedel per halvår som är över 29 år. Miljöpartiet anser
              att dessa personer bör ha samma rätt som de yngre studenterna
              att få en ansökan om bostadsbidrag prövad. Slopa åldersgränsen!
            </seg>
            <seg xml:id="i-126f4485c81158ab-0">
              Ett annat stort problem för många som söker bostadsbidrag är
              att man vid ansökan måste göra en uppskattning av hur mycket man
              kommer att tjäna det närmaste året. Bidragets storlek beror bland
              annat på hur stor inkomst man uppger att man räknar med att få.
              Om det visar sig att man tjänat mer än man trodde att man skulle
              göra blir man återbetalningsskyldig. Det är i och för sig en riktig
              princip, men det kan bli kännbara belopp för studenten. För att
              förhindra detta skulle man kunna ändra rutinerna så att man söker
              bostadsbidrag halvårsvis. Då blir det lättare att uppskatta vad
              man kommer att tjäna, och blir det fel så blir det inte ett lika
              stort belopp att betala.
            </seg>
            <seg xml:id="i-e1189ed3421696f6-0">
              Tyvärr har majoriteten inte tittat på den möjligheten.
            </seg>
            <seg xml:id="i-4f21837ee1d3ad32-0">
              Självklart står jag bakom samtliga reservationer men yrkar här
              för tids vinnande bifall endast till reservationerna 38 och 43.
            </seg>
          </u>
          <note xml:id="i-9927b80529a04ae2-0">
            I detta anförande instämde Christopher Ödmann (mp).
          </note>
          <note type="speaker" xml:id="i-e4de3f5080d7f605-0">
            Anf. 97 LARS-ARNE STAXÄNG (m):
          </note>
          <u who="lars-arne_staxang_7e1436" next="cont" xml:id="i-2d2174b3aaac09f3-0">
            <seg xml:id="i-d0594f6cb77cad31-0">
              Herr talman! Familjepolitiken är en central och mycket viktig
              del av den svenska välfärdspolitiken. Den ska täcka in flera huvudområden.
              Den ska ge möjligheter för föräldrar oavsett livssituation att
              ge en materiell bas för alla barn. Den ska också främja ett jämställt
              förhållande mellan föräldrarna, inte minst för barnens bästa.
            </seg>
            <seg xml:id="i-8703e318357dc66b-0">
              Regeringen föreslår att följande mål ska gälla för politikområdet:
              Den ekonomiska familjepolitiken ska bidra till förbättrade förutsättningar
              för en god ekonomisk levnadsstandard för alla barnfamiljer. Den
              ska också ha ett tydligt barnperspektiv.
            </seg>
            <seg xml:id="i-41fb38a356969007-0">
              Det är allom bekant att Socialdemokraterna alltsedan Alva och
              Gunnar Myrdals dagar pratar länge och väl om vilken framgångsrik
              barn- och familjepolitik vi har här i Sverige. Det gör man i dag
              också. Det är riktigt att Sverige ligger före de flesta länder
              när det gäller social ingenjörskonst, inte minst på familjeområdet.
              Många av de reformerna har varit bra och har förbättrat för familjer
              så att de har kunnat få ett bättre liv. Det finns en bred förankring
              över partigränserna för dessa välfärdsreformer. Men det finns
              också rejäla skönhetsfläckar under ytan, som vi måste hantera
              och göra något åt.
            </seg>
            <seg xml:id="i-c90b6bc2bd14bb9c-0">
              Om detta har Socialdemokraterna dock inte pratat lika högt. Många
              barn och ungdomar mår inte bra i dag. Det finns både ensamstående
              familjer och parförhållanden som har svårt att få ihop en helhet
              som fungerar. Den psykiska utsattheten har ökat väsentligt på
              senare år. Det är i dag inte ovanligt med människor som svälter
              sig redan i unga år, som känner sig utanför, ensamma och till
              och med mobbade. Det finns också alldeles för många som har destruktiva
              tankar om sig själva i riktigt unga barnaår. Antalet människor
              och då handlar det framför allt kvinnor, vilket vi har fått höra
              tidigare här i dag som är sjukskrivna för olika utmattningssymtom
              är i Sverige högst i hela världen.
            </seg>
            <seg xml:id="i-a36e2e3e0dd99a14-0">
              Alla dessa saker indikerar var och en för sig att utsattheten
              och påfrestningen är stor i många förhållanden och andra familjekonstellationer.
              Lägger man då till att många människor har svårt att få ekonomin
              att gå ihop kan detta räcka för att man inte ska orka längre.
            </seg>
            <seg xml:id="i-52cb856eab17699a-0">
              Detta är allvarligt för ett samhälle. Det är också allvarligt
              för de vuxna föräldrarna. Men det är framför allt allvarligt för
              de enskilda barnen och ungdomarna.
            </seg>
            <seg xml:id="i-33dfc15290498060-0">
              Herr talman! Ett decennium av socialdemokratiskt maktinnehav
              tillsammans med de andra vänsterpartierna har lett fram till en
              skrämmande likriktning på det familjepolitiska området, där makten
              över den enskilda familjens väl och ve låg mer hos politikerna
              än hos föräldrarna. Anpassade man sig till politikernas önskemål
              och likriktning fick man full utdelning. Kunde man inte det fick
              man vara helt utan.
            </seg>
            <seg xml:id="i-1b7f9b3719116396-0">
              För oss moderater och för våra vänner i alliansen är det lika
              självklart då som nu att detta förhållande är i grunden ohållbart
              och torde i stället vara det omvända. Det är hos föräldrarna som
              makten ska ligga, och politiker ska snarare tillhandahålla verktygen
              och möjligheterna än att komma med pekpinnar och bestämmelser.
              Vi ska i alla lägen alltid ha barnens bästa för våra ögon.
            </seg>
            <seg xml:id="i-0ca10e405f6a954d-0">
              Det är mycket man måste fråga sig efter vänsterkartellens kritiska
              anföranden om alliansregeringen här i dag. Socialdemokraterna
              har regerat i tolv år, i huvudsak tillsammans med Vänstern och
              Miljöpartiet. Varför har ni inte infört det som ni nu i opposition
              säger att ni vill göra och nu kritiserar? Varför har ni inte redan
              gjort detta?
            </seg>
            <seg xml:id="i-8ffd7dd734e22fe3-0">
              Ska ni införa en fast, kvoterad föräldraförsäkring för alla föräldrar
              om ni kommer till makten? Det finns olika signaler från era olika
              partier. Kommer ni att ta bort vårdnadsbidraget månaden efter
              att ni om det nu mot förmodan skulle bli så i nästa val kommer
              tillbaka till makten?
            </seg>
            <seg xml:id="i-4dbd8c62675ff996-0">
              Herr talman! För drygt ett år sedan gick vi moderater tillsammans
              med alliansen till val på att vara ett tydligt alternativ till
              den tidigare förda socialdemokratiska familjepolitiken. Vi anser
              att det måste ske ett införande av ett antal familjepolitiska
              reformförslag. Förslagen är som bekant vårdnadsbidraget, en kvalitetsförstärkning
              i förskolan, barnomsorgspeng för att öka valfriheten och en jämställdhetsbonus,
              som kommer nästa år. Förutom detta finns de föräldraförsäkringsreformer
              som alla ivrar för här i dag. Maxtaxan är kvar. Underhållsbidragen,
              barnbidragen och mycket annat är kvar sedan tidigare. Detta tillsammans
              är en modern och flexibel familjepolitik som ger föräldrarna möjlighet
              att hitta den bästa lösningen för den unika familjen, för just
              deras barn.
            </seg>
            <seg xml:id="i-c37e7aa7daddbba1-0">
              Men det viktiga är inte själva moderniteten utan hur de olika
              förslagen kompletterar varandra, vilket verkligen leder till en
              rejäl valfrihet som familjerna inte har kunnat dra nytta av förut.
              Planen för regeringen är att i juli nästa år införa ett för kommunerna
              frivilligt vårdnadsbidrag samt en jämställdhetsbonus om den i
              ett parförhållande som tjänar mest är hemma mer hos barnen.
            </seg>
            <seg xml:id="i-82974e41839840b7-0">
              Vårdnadsbidraget är förutom en valfrihetsfråga en fråga med mycket
              stort barnperspektiv. Genom att ge möjlighet för de föräldrar
              som anser att just deras unika barn behöver en nära relation till
              föräldrarna i tidiga år bidrar man till att barnet blir tryggare
              även senare i livet. Detta är ett faktum som vi varken kan eller
              får blunda inför. Barn är, som alla föräldrar vet, väldigt olika.
              Vissa är dagismogna redan efter ett år medan andra kräver en nära
              föräldrakontakt mycket längre för att bli trygga och harmoniska
              människor för resten av sina liv. Men det kan också vara sjukdomar
              och svåra allergier som gör att man vill ha möjlighet att hitta
              andra alternativ åt sina barn.
            </seg>
            <seg xml:id="i-6f0c7c81c570af69-0">
              Herr talman! Alliansregeringen har hittills prioriterat att få
              fler människor i arbete, vilket har varit mycket lyckat och helt
              nödvändigt. Därför är det med stor glädje som jag nu står här
              och kan presentera första steget i denna familjereform som gagnar
              valfriheten för vanliga barnfamiljer att hitta sin bästa lösning.
            </seg>
            <seg xml:id="i-15560e7257ea6741-0">
              Det är förutom det förut nämnda vårdnadsbidraget också en jämställdhetsbonus.
              Det kommer att bli max 3 000 i månaden i som mest 135 dagar. Det
              kommer att ge en bra morot åt jämställdheten och medverka till
              att barn får tillgång till båda sina föräldrar.
            </seg>
            <seg xml:id="i-e73711eeeca3f9bb-0">
              Det har skrivits en rad motioner av framför allt den socialistiska
              oppositionen inom hela området familjepolitik. En del förslag
              är gamla kända vänstermotioner om att föräldraförsäkringen ska
              göras om till individuella potter där familjen inte får fördela
              ledigheten fritt. Det har vi redan fått redovisat förut här i
              dag. Men det finns också flera andra motioner. Flera av dessa
              frågor är under behandling och utredning i Socialdepartementet.
              Därför kommer dessa motioner att få sina svar inom de närmaste
              åren. Därför föreslår jag att alla motioner avslås tills vidare.
            </seg>
          </u>
          <note xml:id="i-752417a943a1199c-0">
            Herr talman! Jag yrkar bifall till utskottets förslag till riksdagsbeslut
            under utgiftsområde 12. Det gäller punkterna 36 till 61. Jag yrkar
            även avslag på de motioner och reservationer som har inkommit
            under dessa punkter.
          </note>
          <u who="lars-arne_staxang_7e1436" prev="cont" xml:id="i-8748cace7651bc48-0">
            <seg xml:id="i-ac917a8c114dfa94-0">
              Slutligen vill jag vara extra tydlig. Alliansregeringen har med
              detta förslag skapat förutsättningar för en ny och bättre familjepolitik
              som kommer att gynna barnfamiljerna. Det är alliansens familjepolitik.
              Det är Moderaternas familjepolitik, men det är framför allt barnens
              och föräldrarnas politik här i Sverige.
            </seg>
          </u>
          <note type="speaker" xml:id="i-125e1b7c72e2fc03-0">
            Anf. 98 KALLE LARSSON (v) replik:
          </note>
          <u who="kalle_larsson_af99a5" xml:id="i-c73a97edbd42d714-9">
            <seg xml:id="i-c7af45eb8caec1a2-0">
              Herr talman! Det är fascinerande hur Lars-Arne Staxäng får det
              att gå ihop. Vi får höra det är lätt att instämma i det att det
              finns barn som mår dåligt, att det finns familjer som har svårt
              att få det att gå ihop. Så är det. Jag ägnade en del av mitt anförande
              åt att beskriva detta.
            </seg>
            <seg xml:id="i-5d06872c353db634-0">
              Men då föreslår den borgerliga regeringen nedskärningar och försämringar.
              Blir det då inte ännu fler barn som riskerar att må dåligt och
              ännu fler familjer som får svårt att få det att gå ihop? Det är
              den första frågan.
            </seg>
            <seg xml:id="i-98f02b960ffd6bcb-0">
              Sedan skulle jag kortfattat vi har så kort om tid i de här replikskiftena
              vilja höra Lars-Arne Staxängs inställning till män, kvinnor och
              barn. Min uppfattning är att både män och kvinnor är föräldrar
              och ska ha ett obligatoriskt föräldraskap, att det är viktigt
              att ett barn har nära relationer till båda de personer som utgör
              vårdnadshavare. Det kan vara personer av samma kön, men oftast
              är det en man och en kvinna.
            </seg>
            <seg xml:id="i-a916e32fee6a9a98-0">
              Man ska alltså inte som pappa i en familj kunna säga: Jag tjänar
              mest; därför blir det lättast om du, som är kvinna och tjänar
              mindre, stannar hemma med barnen under den längsta tiden. Den
              vetskapen, att kvinnan tjänar mindre, har vi trots allt.
            </seg>
            <seg xml:id="i-9383e15e5f021c0f-0">
              Detta är min uppfattning. Jag vill höra vad Lars-Arne Staxäng
              tycker om det här.
            </seg>
            <seg xml:id="i-0b5479bfc88d1028-0">
              Tycker han kanske att det är mer naturligt att kvinnor är hemma
              med barn? Anser han att det är så olikheterna mellan män och kvinnor
              ser ut? Eller finns det något annat skäl till att inte förespråka
              att man delar föräldraskapet lika?
            </seg>
            <seg xml:id="i-927d535414331cb0-0">
              Avslutningsvis tror jag faktiskt att jag för vår del kan våga
              mig på att gå så långt som att avge ett löfte. Vi kommer att göra
              allt vad vi kan för att så snabbt det över huvud taget är möjligt
              avskaffa vårdnadsbidraget efter regeringsskiftet, som kommer efter
              nästa val. Jag är rätt säker på att vi är tre partier som gemensamt
              har den uppfattningen.
            </seg>
          </u>
          <note type="speaker" xml:id="i-a41b35c1d121fd5f-0">
            Anf. 99 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-7d97d8ae149d6758-0">
            <seg xml:id="i-43d7ab77a9fa0f8f-0">
              Herr talman! Tack för det klara svaret när det gäller det sistnämnda!
            </seg>
            <seg xml:id="i-d7d3ed2cb407a5a1-0">
              Jag hade nog inte räknat med något annat än just den här frågan
              som Kalle Larsson ställer när det gäller familjen, vårdnadsbidraget
              och det han var inne på.
            </seg>
            <seg xml:id="i-c9b3ff754212a180-0">
              Att det finns en ideologisk spärr mot begreppet familj hos ert
              parti är väl känt. Det gäller i synnerhet just ordet kärnfamilj.
              Vi har ju följt utvecklingen när det gäller er politik fram och
              tillbaka mellan ledarskiftena. Ni står faktiskt för ni har gått
              tillbaka till det en gammaldags planekonomisk ideologi där styrning
              och kvotering är vardagsmat för trilskande föräldrar som inte
              vill följa det här partiprogrammet.
            </seg>
            <seg xml:id="i-054bd4b3ef410cde-0">
              Jag ska också ge svar på din första fråga. Vi vill att familjen
              i sin unika situation ska hitta den bästa lösningen för att kunna
              klara sin vardag. Ni vill, precis som jag har sagt tidigare, bestämma
              hur många månader respektive förälder ska ta ut i föräldraledighet.
              Det kanske inte stämmer för den enskilda familjen att göra detta.
              Därför måste den här valfriheten finnas, för att familjen ska
              kunna fungera.
            </seg>
            <seg xml:id="i-7dba9e3b020a3aca-0">
              Jag hoppas verkligen inte att Kalle Larsson någonsin ska få den
              här makten över svenska barnfamiljer.
            </seg>
          </u>
          <note type="speaker" xml:id="i-b3c3fb08ed63e415-0">
            Anf. 100 KALLE LARSSON (v) replik:
          </note>
          <u who="kalle_larsson_af99a5" xml:id="i-c73a97edbd42d714-10">
            <seg xml:id="i-b8c4ca426ac8b074-0">
              Herr talman! Det var mycket ord, men vad var det egentligen Lars-Arne
              Staxäng sade? Jo, han sade att han välkomnade att vi kommer att
              avskaffa vårdnadsbidraget. Bra, det får han gärna välkomna. Han
              sade att det är naturligt att den enskilda familjen väljer och
              bedömer hur man ska använda föräldraförsäkringen. Där skiljer
              vi oss åt. Så enkelt är det.
            </seg>
            <seg xml:id="i-658125968747b003-0">
              Den position Lars-Arne Staxäng här intar och det gäller faktiskt
              i varierande grad nästan samtliga debattörer i den här debatten
              handlar om att inte öppet vilja bryta med den maktordning som
              råder i samhället och i familjen och i arbetslivet.
            </seg>
            <seg xml:id="i-c88f256b209a0556-0">
              Det lätta valet är att låta det fortsätta vara som det har varit.
              Det lätta valet är att låta kvinnan vara hemma, för hon tjänar
              mindre. Hon har ju ändå redan hunnit skaffa sig en nära relation
              till barnet. Den svåra vägen, men likväl den som leder såväl till
              ökad jämställdhet som till att ett barn får rätt till nära relationer
              med båda sina vårdnadshavare, är att vilja bryta med de normer
              och uppfattningar som säger att vissa, nämligen kvinnor, är mer
              lämpade att vara hemma med barn än andra, det vill säga män.
            </seg>
            <seg xml:id="i-9c69fe9f13017d2e-0">
              När Lars-Arne Staxäng säger att han inte vill vara planhushållare
              är det lätt att förstå ur ett semantiskt perspektiv, men det han
              i praktiken avsäger sig är ju den politiska möjligheten att påverka
              hur barnpolitiken ska utformas. Han överlämnar det åt normer som
              är formade under många århundraden. Det är beklagligt.
            </seg>
            <seg xml:id="i-48c3aa488ca05914-0">
              Jag tror inte att jag fick svar på min första fråga, nämligen
              hur sänkta ersättningar och mindre pengar till barnfamiljer ska
              göra att färre barn mår dåligt och att familjerna får det lättare
              att gå ihop.
            </seg>
          </u>
          <note type="speaker" xml:id="i-8471d7a5d696a6ea-0">
            Anf. 101 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-7d97d8ae149d6758-1">
            <seg xml:id="i-101bfdc2222c69ed-0">
              Herr talman! Kalle Larsson tar upp ett par frågor, men han svarar
              egentligen inte på det huvudsakliga. Det han framför är att rättvisan
              eller jämställdheten går över barnperspektivet. Det är ju ur barnperspektivsynpunkt
              som just frivilligheten och valfriheten måste finnas.
            </seg>
            <seg xml:id="i-481b359a642e248d-0">
              Det är viktigare för Kalle Larsson och hans vänsterparti med
              kvoteringar och andra tvångsmedel för att uppnå just partiprogrammet
              än att vanliga föräldrar ska få sin vardag och ekonomi att gå
              ihop. Det ser ju så olika ut. Det ser inte lika ut för några av
              oss. Fortfarande finns ca 71 procent av Sveriges barn i den av
              Vänsterpartiet så illa omtyckta kärnfamiljen. Kärnfamiljen är
              däremot en upphöjd och viktig funktion i världen, enligt FN, för
              att minska fattigdomen och annat elände.
            </seg>
          </u>
          <note type="speaker" xml:id="i-52b07f5dc07226f1-0">
            Anf. 102 JASENKO OMANOVIC (s) replik:
          </note>
          <u who="unknown" xml:id="i-87df3d9e3b434cc8-11">
            <seg xml:id="i-8a3ce28f275a4be3-0">
              Herr talman! Det var ganska roligt att få höra Lars-Arne. Frågan
              om vårdnadsbidraget måste jag besvara direkt. Frågan var om vi
              skulle avskaffa det om vi får makten 2010. Självklart ska vi avskaffa
              det! Varför ska vi skilja oss från hela Europa, från hela den
              civiliserade världen? Varför ska vi göra det när alla vet att
              detta inte är någonting bra, när alla vänder det ryggen? Varför
              ska vi ha vårdnadsbidraget? Självklart ska vi avskaffa det absolut.
            </seg>
            <seg xml:id="i-e6a48fa9654570e2-0">
              Men vad är egentligen familjen för Lars-Arne? Hur ser den ut?
              Det skulle jag vilja ha ett svar på om det går. Hur ser en familj
              ut för Lars-Arne och Moderaterna?
            </seg>
            <seg xml:id="i-7eb56f41086160d2-0">
              Lars-Arne pratar även om bostadsbidraget. Moderaterna vill avskaffa
              bostadsbidraget. Det står i partiprogrammet. Vad tycker Lars-Arne
              Staxäng? Ska vi ha kvar bostadsbidraget, eller ska vi avskaffa
              det?
            </seg>
            <seg xml:id="i-b8b9ec5bcee1ee64-0">
              Man har nu tagit ett första steg till det. Lars-Arne nämner alliansen.
              Alliansen innebär att det är flera partier som tillsammans bestämmer.
              Men vi ser att det bara är moderater som bestämmer, tyvärr, för
              de andra.
            </seg>
          </u>
          <note type="speaker" xml:id="i-0ff09848f6c51f56-0">
            Anf. 103 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-7d97d8ae149d6758-2">
            <seg xml:id="i-2e4875fc11292918-0">
              Herr talman! Jag tackar för svaret, Jasenko. Jag vill också gärna
              ha ett svar om kvoterad föräldraförsäkring. Står ni för den? Har
              du möjlighet att ge svar i ditt nästa anförande?
            </seg>
            <seg xml:id="i-13a160b7d2f830ca-0">
              Hur ser familjen ut? Det är precis som jag sade i mitt anförande.
              Den kan se väldigt olika ut. Den kan se ut som en gammal klassisk
              kärnfamilj med mor och far, men den kan se annorlunda ut också
              med en massa olika konstellationer. Det viktiga är det är min
              bestämda tro att det finns en trygghet runt barnet. Det ska vara
              både manliga och kvinnliga förebilder i olika konstellationer.
              Det kan vara farföräldrar, morföräldrar, en massa personer runt
              om. Så ser en familj ut. Det är inte bara den klassiska kärnfamiljen.
              Den kan se olika ut.
            </seg>
            <seg xml:id="i-c0bbb7dd1ca07fe1-0">
              Det är därför vi vill ha bostadsbidraget på samma ställe som
              de övriga här. Vi ser det som en del av familjepolitiken, det
              är riktigt. Det är en viktig del i familjepolitiken.
            </seg>
            <seg xml:id="i-a9a2dd2620f8cb9e-0">
              Jag tänkte också tala om för dig, eftersom du tog upp det, att
              familjebegreppet är djupt rotat. Det betyder ytterst en familjerelation
              som finns och bryr sig även när inga andra samhällsinstitutioner
              har tid och kraft, som finns även när det är ob-tid eller när
              människor är sjuka, som finns även om allt annat har försvunnit
              i ett samhälle. Det är just därför FN har satt upp familjebegreppet
              som så viktigt för att bekämpa fattigdom och annat elände.
            </seg>
          </u>
          <note type="speaker" xml:id="i-0b97f9988cf4f373-0">
            Anf. 104 JASENKO OMANOVIC (s) replik:
          </note>
          <u who="unknown" xml:id="i-87df3d9e3b434cc8-12">
            <seg xml:id="i-417be404384c4be0-0">
              Herr talman! Jag instämmer med Lars-Arne. Familjen är jätteviktig.
              Det är viktigt att familjen känner sig trygg, att det finns jobb
              för föräldrarna. Vi skapade 153 000 på ett år i ökad sysselsättning,
              i förhållande till era 81 000. Det gäller att man känner att man
              är trygg både när man har jobb och när man inte har jobb. Föräldrarna
              ska inte känna sig piskade utan ha tryggheten i att kunna ta hand
              om sina barn. Jag håller med dig, Lars-Arne. Familjen är viktig.
              Föräldrarna är viktiga för barnen, de allra viktigaste. Därför
              ska föräldrarna ha en trygghet att luta sig mot som samhället
              ska stå för när det börjar darra under benen.
            </seg>
            <seg xml:id="i-d193308520e6bb66-0">
              När det gäller kvoteringen lät det intressant. Med nöje ska jag
              upplysa Lars-Arne om att föräldraförsäkringen redan är kvoterad.
              Det finns två månader som är avsedda för pappan. Så den är redan
              kvoterad, om du inte visste det tidigare.
            </seg>
            <seg xml:id="i-89d7030fc71f6765-0">
              I Tyskland har det på mindre än två år gått från 0 till 10 procent
              när det gäller att papporna använder tiden. Trots att företagarna
              i Tyskland är emot det finns det många pappor som önskar att vara
              med sina barn. De vill ge barnen den trygghet som du pratar om.
              De vill vara med när barnen växer. Självklart vill även pappor
              i Sverige det.
            </seg>
          </u>
          <note type="speaker" xml:id="i-4836cf96080684b2-0">
            Anf. 105 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-7d97d8ae149d6758-3">
            <seg xml:id="i-b0e42a5ce8bbd1a8-0">
              Herr talman! Det sista är självklart. Det är viktigt att hela
              tiden se det ur barnsynpunkt. Det är bra för ett barn att träffa
              både sin mamma och sin pappa.
            </seg>
            <seg xml:id="i-1aee0753e1b7f536-0">
              Men jag fick egentligen inget riktigt svar på om ni är för full
              kvotering eller inte. Jag vet redan att det finns två månader
              här i Sverige. Det har man även infört i Tyskland.
            </seg>
            <seg xml:id="i-81fe94f0b6d093f1-0">
              Det har varit ologiska angrepp på framför allt vårdnadsbidraget
              men också på alliansens familjepolitik som helhet. Jag säger att
              det är ologiskt, för den ligger i botten för att man ska kunna
              få ett tydligt barnperspektiv.
            </seg>
            <seg xml:id="i-c8361c7e99738acd-0">
              Det har också varit angrepp tidigare i interpellationsdebatten
              om pensionsfrågan och vårdnadsbidraget om att vårdnadshavaren
              inte får någon pensionspoäng. Det har funnits bland annat från
              er gruppledare.
            </seg>
            <seg xml:id="i-213efc832d86293f-0">
              Det finns en barnpensionspeng som vi betalar in varje år. Nästa
              år är den 4 833 000 000. Så den frågan försvinner.
            </seg>
            <seg xml:id="i-9a01eea2fe07549b-0">
              Det är ologiskt. Först kritiserar ni att det inte går att leva
              på vårdnadsbidraget. Du var inne på det i ditt anförande. Sedan
              beklagar ni har gjort det många gånger tidigare och så även i
              dag att ensamstående inte kan utnyttja det. Det måste nästan vara
              höjden av inkonsekvens. Å ena sidan går det inte att leva på vårdnadsbidraget,
              å andra sidan beklagar ni att ensamstående inte kan ta del av
              det.
            </seg>
          </u>
          <note type="speaker" xml:id="i-89ab8b2d058ddc7e-0">
            Anf. 106 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-13">
            <seg xml:id="i-9bdf522a72354621-0">
              Herr talman! Jag vill börja med att berätta för Lars-Arne Staxäng
              som pratade om socialister som hade väckt motioner att jag är
              miljöpartist, inte socialist. Däremot samarbetar jag väldigt bra
              med både Vänsterpartiet och Socialdemokraterna. Vi har lagt fram
              ett antal förslag där vi har höjt golvet i föräldraförsäkringen,
              och vi byggde ut föräldraförsäkringen med ytterligare en pappamånad
              under förra mandatperioden. Jag vill bara påminna om att sådana
              reformer har gjorts.
            </seg>
            <seg xml:id="i-63134e452fc707fc-0">
              När det gäller jämställdhetsbonusen kan den vid en första anblick
              se bra ut, men vad är syftet med jämställdhetsbonusen? Vad är
              det man vill uppnå? Få fler pappor att ta ut ledighet, hoppas
              jag. Men redan i dag är det de med höga inkomster som tar ut fler
              pappadagar än män med lägre inkomster. Så om man verkligen vill
              nå det målet undrar jag om det är rätt medicin.
            </seg>
            <seg xml:id="i-e19fe38d9cae1303-0">
              Hur ska ni ge de barn tillgång till sina pappor som har pappor
              som inte tjänar lika mycket? Det handlar om de pappor som ligger
              i inkomstlägen mellan 18 00022 000. De har med det här förslaget
              inte någon större möjlighet. Om man tittar på statistiken finns
              det två hopp när det gäller pappor som har börjat ta ut fler dagar.
              Det är när den första pappamånaden infördes, och det är när den
              andra pappamånaden infördes. Det kanske är dags se att det finns
              andra bättre sätt att göra det här på.
            </seg>
            <seg xml:id="i-7d76fcc838c1b6ec-0">
              Det pratades här förut om en god ekonomisk levnadsstandard för
              barnfamiljer, men familjer med barn och utan barn har ju olika
              förutsättningar. Varför vill man då ändra på målet? Vill ni inte
              ta till er den folkhälsoforskning som finns?
            </seg>
          </u>
          <note type="speaker" xml:id="i-cf86fa65bd23934b-0">
            Anf. 107 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-7d97d8ae149d6758-4">
            <seg xml:id="i-f234f34111229aa2-0">
              Fru talman! Jag noterar detta. Jag ska försöka svara på frågorna.
              Mer pappa ja, självklart. Men om man gör det i form av kvotering
              kan det slå fel i de enskilda familjer där de inte har möjlighet.
              Det kan arbetsmässigt vara omöjligt för någon av parterna. Så
              därför ställer jag samma fråga till Gunvor G Ericson som de övriga:
              Är ni för kvotering av föräldraförsäkringen fullt ut?
            </seg>
            <seg xml:id="i-6512f4f793acc8c3-0">
              En annan fråga som jag fick av Gunvor G Ericson är om målet är
              ändrat. Det föreslås ju från alliansregeringen att man ska ändra
              målet. Nu är det ensidigt fokus på skillnaden i ekonomisk standard
              mellan hushåll med och utan barn, medan man enligt den nya skrivningen
              från alliansregeringen vill jämföra inom familjeområdet.
            </seg>
            <seg xml:id="i-704cefecf2c7529c-0">
              Alliansregeringen har föreslagit detta, för det är egentligen
              ett mer relevant sätt att jämföra. Man måste titta på det relativa
              begreppet familj och olika typer av familjehushåll och se till
              att barnen får en basinkomst. Att hela tiden jämföra med andra
              hushållstyper i samhället blir väldigt konstigt.
            </seg>
          </u>
          <note type="speaker" xml:id="i-478dac3cf912f0c5-0">
            Anf. 108 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-14">
            <seg xml:id="i-5df3b9116eb5b8b6-0">
              Fru talman! Det var ett mycket intressant klargörande. Det relativa
              begreppet familj. Är det också två pappor med två barn? Är det
              tre föräldrar med två barn? Vad är en familj?
            </seg>
            <seg xml:id="i-6ca434de1d9c6144-0">
              Vi måste ha en syn där även andra politikområden vävs in i detta.
              Vi måste kunna se samhället som en helhet med goda och jämlika
              villkor för alla. Barn ska också ha rätt till trygga uppväxtvillkor.
              Trygga och goda uppväxtvillkor är ett av målområdena i folkhälsopolitiken,
              något som jag har pratat mycket om i debatten här i dag.
            </seg>
            <seg xml:id="i-41521cb78e6f24d5-0">
              Hur ska man då kunna uppnå detta? Jo, man måste se på hela samhället.
              Eller ska familjer som består av två vuxna utan barn ha en högre
              standard än familjer med barn? Är det Moderaternas mål?
            </seg>
            <seg xml:id="i-9e19bef2f3a7e580-0">
              Angående kvotering sade jag i mitt inledningsanförande att vi
              är för en kvotering som innebär en tredelad föräldraförsäkring
              med sex månader till mamman, sex månader till pappan och sex månader
              som kan tas ut på det sätt som familjen själv önskar.
            </seg>
            <seg xml:id="i-7be1abb33ec5da95-0">
              Att överlåta föräldrapenning har vi också föreslagit, men det
              har ni sagt nej till. Vi har lagt fram förslag om att man ska
              kunna överlåta föräldrapenningen så att någon annan kan ta ut
              dagar om inte föräldrarna kan göra det själva, till exempel för
              tillfällig vård av barn om man är ensamstående och själv råkar
              vara sjuk. Men det har ni sagt nej till.
            </seg>
          </u>
          <note type="speaker" xml:id="i-3e21d1844ba7df5d-0">
            Anf. 109 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-7d97d8ae149d6758-5">
            <seg xml:id="i-38fa236e2828f4d7-0">
              Fru talman! Jag ska försöka sammanfatta svaret på frågorna.
            </seg>
            <seg xml:id="i-7f0b552e0ff76f10-0">
              Det är viktigt att familjerna får en inkomstförstärkning och
              att de också får del av höjningen i samhället i övrigt. Enligt
              den statistik som också finns med i vår proposition har ensamstående
              med barn fått en 10-procentig ökning av levnadsstandarden de senaste
              fem åren. Sammanboende har fått 14 procent. Detta finns med i
              texten.
            </seg>
            <seg xml:id="i-ffc38b3ba64a9489-0">
              När vi talar om familjepropositionen låter det på oppositionen
              som att det ska bli försämringar. Om vi tittar på helheten är
              det i stället förbättringar som alliansen lägger till. Vi har
              i princip kvar det gamla paketet med föräldraförsäkringar. Det
              är ingen som har föreslagit några ändringar annat än att man går
              ned och lägger sig på 7,5 basbelopp som förut. Kommunerna får
              införa ett vårdnadsbidrag om de vill. Jämställdhetsbonusen kommer.
              Barnomsorgspengen och förstärkning av kvaliteten i förskolan finns
              där.
            </seg>
            <seg xml:id="i-c9a1daf769a9e67e-0">
              Man borde tycka att det är bra att det finns ett större kartotek
              att välja ur för de vanliga barnfamiljerna.
            </seg>
          </u>
          <note type="speaker" xml:id="i-613b7491696088af-0">
            Anf. 110 SOLVEIG ZANDER (c):
          </note>
          <u who="solveig_zander_510ef4" xml:id="i-50a6ec0469909da8-5">
            <seg xml:id="i-3205969ff5a862e4-0">
              Fru talman! Det är oerhört intressant att man kan lägga ned så
              många ord och så mycket energi och vältalighet på att förfasa
              sig över att föräldrar får flexibilitet och möjlighet att själva
              bestämma mer över hur man ska ta hand om sina barn. Jag måste
              säga att det är oerhört intressant!
            </seg>
            <seg xml:id="i-14e1261a798450b9-0">
              I det här avsnittet behandlar vi familjernas och barnens trygghet.
              Barnens trygghet, vill jag verkligen poängtera. Familjepolitiken
              syftar nämligen till att underlätta för familjerna och för barnen.
              Det ska bli bättre för våra barn. För att det ska bli verklighet
              behövs en kursändring i familjepolitiken. Det vi kan ändra på
              här och nu är faktiskt de ekonomiska incitamenten. Det är dessa
              vi i socialförsäkringsutskottet rår över.
            </seg>
            <seg xml:id="i-58d31383784ccfaf-0">
              Men det som är grundläggande för alltihop är just det mål som
              har diskuterats. Det innebär att familjer med barn, oavsett antal,
              jämförs med samma grupp. Annars kan ju faktiskt målet lura oss
              till att tro att alla familjer har fått det bättre, om man jämför
              med det tidigare målet.
            </seg>
            <seg xml:id="i-b5d274c98e431f06-0">
              Jag ser med tillfredsställelse fram emot att förverkliga denna
              kursändring som nu är annonserad och föreslagen i betänkandet.
              Jag menar i första hand vårdnadsbidraget och, givetvis, jämställdhetsbonusen.
              Jag skäms inte ett ögonblick för att stå här i talarstolen och
              säga att det var 1964 som Centerpartiet för första gången, inte
              i den här kammaren men ändå i kammaren, föreslog att man skulle
              inrätta ett vårdnadsbidrag.
            </seg>
            <seg xml:id="i-d265368a6814e8ec-0">
              Det har flutit oerhört mycket vatten under broarna sedan 1964,
              men nu är vi här. Jag ska också erkänna att mina första politiska
              steg togs i mitten av 80-talet. Det första jag uppmärksammades
              för bland annat i medierna var att jag i Enköpings kommunfullmäktige
              motionerade om att ett kommunalt vårdnadsbidrag. Å Centerns vägnar
              är jag glad att detta nu blir möjligt.
            </seg>
            <seg xml:id="i-c8882dfb032dae01-0">
              Ungdomar mår dåligt. Det har vi hört tidigare. Det leder till
              problem med våld och kriminalitet i samhället. Det innebär för
              mig att föräldrarna måste ta ett större ansvar för sina barn och
              deras uppfostran och inte överlämna ansvar för barnen till samhället.
              Detta är något som vi i Centern tänker jobba vidare med och utveckla.
            </seg>
            <seg xml:id="i-391297980c82ff7c-0">
              Men nu handlar det om vårdnadsbidraget. Jag förmodar att oppositionen
              har tagit del av det förslag som nu finns om hur vårdnadsbidraget
              ska utformas. Det innebär att man inser att familjer med barn
              har olika möjligheter, beteenden och behov under den tid barnen
              är små. Alla barn är inte stöpta i samma slev och en form av utrymme
              eller barnomsorg passar inte alla. Vilka är bättre än föräldrarna
              på att se barnens behov?
            </seg>
            <seg xml:id="i-e3e58f51d78cbd00-0">
              Förslaget om vårdnadsbidrag innebär inte att man måste stanna
              hemma för att få del av det, utan det innebär att även den som
              inte använder sig av kommunal barnomsorg ska kunna få ta ut vårdnadsbidraget
              om man jobbar heltid. Så säger förslaget. Det betyder alltså lyssna
              noga nu att man kan bekosta en annan form av barnomsorg. Varför
              skulle det inte få vara möjligt för en förälder att själv kunna
              bestämma över hur man vill ha barnomsorgen?
            </seg>
            <seg xml:id="i-d132cc0efb7ac29c-0">
              Vårdnadsbidraget är en frivillig åtgärd för kommunerna. Det innebär
              inte på något sätt att man tar bort det kommunala självstyret,
              utan det är väl tillgodosett i sammanhanget. Kom nu inte från
              oppositionen och säg att detta bara gynnar de rika! Om vi tittar
              på hur man utnyttjade nyttjade, tog del av vårdnadsbidraget som
              vi hade en kort tid 1994 var det två tredjedelar av barnfamiljerna
              med barn mellan ett och tre år som tog del av det. Det var 1994
              med Bildt-regeringen.
            </seg>
            <seg xml:id="i-8c75b543cbb0ebf3-0">
              Den socialdemokratiska regeringen avskaffade detta omedelbart.
              De tog bort självbestämmandet från familjerna. De tog bort flexibiliteten
              i barnomsorgen, och jag beklagar det.
            </seg>
            <seg xml:id="i-16e7982d67c5a71b-0">
              Nu ska vi inte se vårdnadsbidraget som en enskild familjepolitisk
              ekonomisk reform, utan vi måste koppla den till jämställdhetsbonusen
              det är det intressanta och till de andra två områdena som Lars-Arne
              Staxäng nyss sade också hör ihop med familjepolitiken. Med jämställdhetsbonusen
              är det meningen att om den som tjänar minst går ut i arbete och
              medverkar till att den som tjänar mest är hemma och tar hand om
              barnen ska den som är ute och jobbar få en större inkomst. Det
              är det som medverkar till att vi ska få en helt annan möjlighet
              för till exempel den med lägst inkomst som vi alla säger är mammorna.
            </seg>
            <seg xml:id="i-ae573ce19d66786e-0">
              Jag tror att det var Gunvor G Ericson som poängterade att det
              inte är familjepolitiken, föräldraförsäkringen, som skapar jämställdhet
              inom arbetsmarknaden. Det är inte socialförsäkringssystemet som
              ser till att våra inkomster blir lika. Jag sade så förra året,
              och det ifrågasattes. Det är arbetsmarknadens parter som bär ett
              oerhört stort ansvar för att vi ska få jämlika löner, inte socialförsäkringssystemet.
            </seg>
            <seg xml:id="i-c0c50c2d5cf1e0ca-0">
              När föräldrarna separerar är det meningen att de ska styra sina
              liv så att de tillsammans kan ta fortsatt aktiv del och aktivt
              ansvar för sitt barn, även om föräldrarna bor på olika ställen.
              Vi har i Sveriges riksdag bestämt att det i första hand är mamman
              som ska få barnbidraget om föräldrarna inte är överens. Det här
              är något som jag och Centern kan ifrågasätta. Jag ser med andra
              ord fram emot det som står i betänkandet om att tillsätta en utredning
              om hur bidragen styr familjernas liv. Det har förannonserats att
              en bidragsutredning ska tillsättas. Det är viktigt att vi får
              se om bidragen till familjerna gynnar, missgynnar eller påverkar
              och i vilken riktning hur barnfamiljerna har det. Jag hoppas verkligen
              att den utredningen tillsätts snart. Det går inte att göra allt
              på en gång, men jag hoppas och föreslår att den ska komma snart.
            </seg>
            <seg xml:id="i-0d61b5cf182bfa21-0">
              Med detta, fru talman, vill jag yrka bifall till förslaget i
              betänkandet och avslag på samtliga reservationer.
            </seg>
          </u>
          <note type="speaker" xml:id="i-4d9caa0d74b6790a-0">
            Anf. 111 KALLE LARSSON (v) replik:
          </note>
          <u who="kalle_larsson_af99a5" xml:id="i-c73a97edbd42d714-11">
            <seg xml:id="i-8c4f1196b4ef8cd5-0">
              Fru talman! Det är möjligt att det inte var Solveig Zanders avsikt,
              men jag väljer ändå att ta till mig av berömmet för vältalighet.
              Hon nämnde att vi i oppositionen var så vältaliga i vår argumentation.
              Jag tror att det stämmer. Jag kan dessvärre inte återgälda berömmet.
              Det är inte lite bristande logik bakom det vi nu får höra från
              talarstolen.
            </seg>
            <seg xml:id="i-7f232f335dafd732-0">
              Faktum är att Solveig Zander just från riksdagens talarstol sade
              att i alla fall en av orsakerna till att det finns våld i samhället
              och att ungdomar mår dåligt är den kommunala barnomsorgen och
              förskolan. Det är ett smått häpnadsväckande påstående. Det är
              möjligt att det var ogenomtänkt, att det inte var det som Solveig
              Zander syftade på när hon sade att vårdnadsbidraget öppnar för
              minskat våld i samhället och att man ska få det bättre i allmänhet.
              Då får hon i så fall chansen att klargöra att hon inte har några
              sådana synpunkter på personalen i den kommunala barnomsorgen och
              förskolan, det vill säga att de skulle uppmuntra till kriminalitet
              och våldsbrottslighet.
            </seg>
            <seg xml:id="i-e81961f6371f318f-0">
              Vi är väl medvetna om, fru talman, att det finns möjlighet för
              den som så önskar att fortsätta att arbeta heltid, ta ut vårdnadsbidraget
              och ge det till någon annan. Vem är den andre? Vi har sett exempel
              i andra länder på hur detta utnyttjas. Det är barnflickor vi talar
              om. Solveig Zander behöver inte gå tillbaka till 60-talet. Hon
              får gå längre tillbaka än så för att hitta det samhälle som vi
              i så fall är på väg att skapa i Sverige igen. Vilka pensionspoäng
              får man då? Vilka karriärmöjligheter har man då? Vilka möjligheter
              har man att klättra i lönestegen om man är barnflicka hos någon
              eller själv som kvinna tar ut vårdnadsbidraget och stannar hemma?
              Vad säger Solveig Zander till den som efter 15 år, 10 eller 5
              år inser att man har förlorat mycket av sin position på arbetsmarknaden?
            </seg>
          </u>
          <note type="speaker" xml:id="i-0cc37222895284ee-0">
            Anf. 112 SOLVEIG ZANDER (c) replik:
          </note>
          <u who="solveig_zander_510ef4" xml:id="i-50a6ec0469909da8-6">
            <seg xml:id="i-e092e18499bfd2ee-0">
              Fru talman! Man tar alla tillfällen i akt till att sänka något,
              till att se negativa effekter, till att säga att den familjepolitik
              som vi vill förändra leder till alla tänkbara negativa effekter
              i vårt samhälle.
            </seg>
            <seg xml:id="i-3a7ec779c437a163-0">
              Något som måste sägas är att den politik som den socialdemokratiska
              regeringen tillsammans med Vänsterpartiet och Miljöpartiet har
              drivit de senaste 15 åren har bidragit till att vi har det samhälle
              vi har i dag. Det stämmer i allra högsta grad. Det är det som
              har medverkat till att det ser ut som det gör för många ungdomar
              i dag.
            </seg>
            <seg xml:id="i-30c4776a72112142-0">
              Då måste vi hitta ett nytt sätt, något som möjliggör och förändrar.
              Det ska bidra till att barnen får det bättre. Jag måste uppriktigt
              sagt säga att jag inte tror att maxtaxan eller att alla barn ska
              vara inom den kommunala barnomsorgen bidrar till att vi får en
              förändring i vårt samhälle. Det har vi inte fått. Tvärtom.
            </seg>
            <seg xml:id="i-6ced5b5d1b05f4ec-0">
              Kalle Larsson beskyllde mig för att säga fel, och jag kan själv
              inte återge vad du påstår att jag har sagt. Jag menar och det
              har jag sagt med all önskvärd tydlighet att föräldrarna ska, på
              ett helt annat sätt än vad som har varit möjligt nu, kunna påverka
              barnomsorgen själva.
            </seg>
            <seg xml:id="i-c222e636fb75eb85-0">
              Nu hinner jag inte svara på frågan om vilka som ska ta hand om
              barnen.
            </seg>
          </u>
          <note type="speaker" xml:id="i-d200d16d02d74b85-0">
            Anf. 113 KALLE LARSSON (v) replik:
          </note>
          <u who="kalle_larsson_af99a5" xml:id="i-c73a97edbd42d714-12">
            <seg xml:id="i-7041fd7f2554af57-0">
              Fru talman! Det vet vi redan. Det blir i första hand kvinnor
              som kommer att vara hemma. I de fall vårdnadsbidraget överlåts
              till någon blir det en annan kvinna som kommer hem och vårdar
              barnet i hemmet. Det finns flera negativa effekter för dels den
              enskilde som har ett sådant arbete under en period eller hela
              sitt liv, dels för den kvinna som under en period är hemma med
              barnet på det sättet. De förlorar lönesteg, möjligheter att få
              bättre positioner på arbetsplatsen och pensionspoäng. Det är den
              situation som Solveig Zander och regeringens förslag placerar
              kvinnor i.
            </seg>
            <seg xml:id="i-d335eb1e111def81-0">
              Dessutom är det här ett problem för det enskilda barnet. Låt
              oss se det här ur barnets perspektiv. Barn har ett behov av och
              mår bra av att möta andra barn, att socialiseras inte i den socialistiska
              bemärkelsen som Solveig Zander nu möjligen uppfattar detta som
              och blir negativt inställd till utan att lära sig att umgås med
              ett mer vardagligt uttryck andra barn. Det är en positiv sak för
              ett barn att få många relationer med andra barn och vuxna än bara
              de som befinner sig i den allra närmaste kretsen. Det är en stor
              fördel för samhället att det fungerar så.
            </seg>
            <seg xml:id="i-6962ce0e7e7d6779-0">
              Solveig Zander ska få ytterligare en möjlighet att förklara vad
              hon menade när hon pratade om samhällsutvecklingen. Hon sade att
              den har varit negativ under så många år. Nu ska vi vända samhällsutvecklingen.
              Det ska bli mindre våld i samhället, och barn och ungdomar ska
              börja må bättre. Ett viktigt medel i processen, om jag förstod
              det rätt, är vårdnadsbidraget.
            </seg>
            <seg xml:id="i-0871d1b0a4a22bc0-0">
              Kan Solveig Zander tydligt och klart förklara på vilket sätt
              detta skulle gå till? På vilket sätt ska vårdnadsbidraget göra
              att ungdomar mår bättre än tidigare, att barn ska få det bättre?
              Kan du samtidigt slänga in några formuleringar som förklarar varför
              ni på samma gång skär ned inom föräldraförsäkringen? Hur gör det
              att barn mår bättre?
            </seg>
          </u>
          <note type="speaker" xml:id="i-c49dea1fdc5282ea-0">
            Anf. 114 SOLVEIG ZANDER (c) replik:
          </note>
          <u who="solveig_zander_510ef4" xml:id="i-50a6ec0469909da8-7">
            <seg xml:id="i-b54484368f5f4b3f-0">
              Fru talman! Det är oerhört intressant att lyssna på Kalle Larsson;
              det måste jag verkligen säga. Man kan undra om vi lever i olika
              världar, jag och Kalle Larsson. Jag har barn. Jag vet inte om
              Kalle Larsson har det.
            </seg>
            <seg xml:id="i-ba18af874623fed6-0">
              Det finns olika former av dagis, till exempel. Det finns personaldrivna
              och föräldradrivna dagis och andra former. En utveckling av det
              innebär inte att man har en barnflicka hemma hos sig. Man kan
              ju bidra på olika sätt till att utveckla alternativen inom barnomsorgen
              och på det sättet göra att föräldrarna blir mer delaktiga i den
              barnomsorg som finns.
            </seg>
            <seg xml:id="i-4dff6d8f09c5badf-0">
              Det är viktigt att poängtera det jag sade, men jag förstår att
              Kalle Larsson inte vill lyssna på det: Man kan ta ut vårdnadsbidraget
              även om man jobbar heltid. Det är viktigt, för då kan man använda
              de pengarna till att betala barnomsorgen, precis som jag sade.
              Men det gäller inte den kommunala, utan en annan form. Detta är
              viktigt för mig; det vill jag verkligen hävda.
            </seg>
            <seg xml:id="i-19237dd7dec4f572-0">
              Det är också viktigt att se att samhället i dag förändras. Därför
              kan man inte jobba med de förslag som man har haft hittills. Man
              kan inte stå fast vid saker och ting som man ser inte fungerar.
              Uppenbarligen gör det inte det med den familjepolitik vi har i
              dag. Annars skulle alla barn må oerhört bra. Vi skulle inte ha
              det scenario vi har ute på gator och torg om det vore så förskräckligt
              bra med den familjepolitik vi har i dag. Nu gör vi ett försök
              till en förändring. Jag är övertygad om att det kommer att bli
              bättre.
            </seg>
          </u>
          <note type="speaker" xml:id="i-08e99fc0f83cc06d-0">
            Anf. 115 JASENKO OMANOVIC (s) replik:
          </note>
          <u who="unknown" xml:id="i-87df3d9e3b434cc8-13">
            <seg xml:id="i-854513c0e16aa02f-0">
              Fru talman! Det var intressant att lyssna på Solveig Zander.
              Jag måste börja med att säga att jag uppfattade det hela exakt
              likadant som Kalle när det gäller kriminaliteten och vårdnadsbidraget,
              så det kan inte vara någon slump. Jag tror också att det är fler
              som har uppfattat exakt samma sak när du nämnde att om barn inte
              går i förskola blir det förmodligen bättre mindre våld och kriminalitet.
              Men nu har du förklarat dig lite grann, så vi ska inte gå in på
              det där.
            </seg>
            <seg xml:id="i-f600029956eee5a9-0">
              I mitt anförande sade jag att vi har en socialminister som drömmer
              sig bort till 60-talet. Nu ser vi att vi också har riksdagsledamöter
              som drömmer sig bort till 60-talet och vill vrida Sverige tillbaka
              dit med vårdnadsbidraget. Det är intressant. Barnens trygghet
              är alltså vårdnadsbidraget. Så sade du ungefär, men kanske inte
              ordagrant.
            </seg>
            <seg xml:id="i-2e31e6a0fffcf379-0">
              Barnens trygghet är först och främst trygga föräldrar. Det är
              det som är det första som bygger upp barnens trygghet. Barnen
              ska ha trygga föräldrar som inte behöver känna sig piskade av
              en majoritet i riksdagen som raserar den trygghet som de har.
            </seg>
            <seg xml:id="i-4232f2c28f88129b-0">
              Socialministern säger att syftet med vårdnadsbidraget är att
              öka valfriheten för de föräldrar som önskar mer tid med sina barn.
              Nu säger Solveig Zander att det handlar om att köpa sig annan
              barnomsorg. Vad menar Solveig? Är det någonting helt annat än
              vad socialministern menar?
            </seg>
          </u>
          <note type="speaker" xml:id="i-4234688dbcde6583-0">
            Anf. 116 SOLVEIG ZANDER (c) replik:
          </note>
          <u who="solveig_zander_510ef4" xml:id="i-50a6ec0469909da8-8">
            <seg xml:id="i-860dfd80d6582e7e-0">
              Fru talman! Om man vill missförstå och vända det ena ordet mot
              det andra lyckas du bra i den argumentation och retorik som du
              har, Jasenko. Det vill jag verkligen påstå.
            </seg>
            <seg xml:id="i-7d025b194e6a09f3-0">
              Det jag försökte förmedla till er var att vårdnadsbidraget inte
              bara innebär att vara hemma. Det innebär också att kunna välja.
              Det är precis det som socialministern och jag är fullkomligt överens
              om.
            </seg>
            <seg xml:id="i-927a342404770c89-0">
              Det är oerhört viktigt att vi har trygga föräldrar, Jasenko.
              Då handlar det om att medverka till att föräldrar har jobb och
              att föräldrar kan försörja sig och sina barn. Det är oerhört viktigt.
              När man nu tittar på hur det ekonomiska utslaget var under den
              socialdemokratiska regeringen såg vi att några som förlorade under
              den perioden, från 1995 till 2006, var ensamstående kvinnor med
              barn. Det hade ni kunnat göra någonting åt, när ni nu pratar om
              trygga föräldrar i det här sammanhanget. Jag tror att det var
              10 procent som deras inkomst minskade med.
            </seg>
            <seg xml:id="i-d671e93e254061cf-0">
              Vi säger nu att vi vill ändra målet. I målet kan man tycka någonting
              annat när man jämför med alla föräldrar. Då upptäcker man inte
              enskildheterna. Det är därför det är viktigt att formulera om
              målet, där man tittar på barnfamiljer över huvud taget. Då upptäcker
              man sådana här avvikelser. Det är viktigt.
            </seg>
            <seg xml:id="i-6bef56e3ea22a547-0">
              Jag vill upprepa det som Lars-Arne Staxäng frågade dig och Socialdemokraterna
              om. Vill ni kvotera föräldraförsäkringen fullt ut från Socialdemokraternas
              sida?
            </seg>
          </u>
          <note type="speaker" xml:id="i-c4cd48e7bd6dc5f9-0">
            Anf. 117 JASENKO OMANOVIC (s) replik:
          </note>
          <u who="unknown" xml:id="i-87df3d9e3b434cc8-14">
            <seg xml:id="i-309dbddba242ab26-0">
              Fru talman! Jag måste börja med att säga detta till Solveig Zander:
              Det innebär alltså att man ska kunna köpa sig en barnflicka hemma
              om man vill ha mer tid för barnen så att någon annan än förskolan
              tar hand om barnen. På förskolan kanske det finns invandrarbarn
              eller barn som inte kommer från sociala umgänge som ens egna barn.
              Därför ska man kunna köpa en barnflicka till hemmet, så att barnen
              inte ska umgås med de andra barnen. Då får de inte se vilka andra
              barn som finns i vårt samhälle, och de får inte värderingar som
              är gemensamma med andra barn. I stället formar man barnen utan
              att de får se hur Sverige ser ut. Det är den vägen ni väljer.
            </seg>
            <seg xml:id="i-483f0148f90b520d-0">
              Solveig Zander nämner ensamstående föräldrar. Visst de hade de
              minsta marginalerna 1995 när vi tog över ett Sverige i ekonomiska
              ruiner efter er. De som hade de minsta marginalerna fick förstås
              mest stryk, tyvärr. Om man har tagit över en sådan ekonomisk ruin
              efter er får man bara beklaga att det är så. Men nu får du själv
              svara på varför ni gjorde Sverige till en ekonomisk ruin under
              de tre år som ni regerade.
            </seg>
            <seg xml:id="i-5f5c243666a26f8b-0">
              Jag har ett förslag till Solveig Zander. Det gäller delat barnbidrag.
              Varsågod, yrka på reservation 49! Nu har du din sista replik.
              Rösta på delat bidrag! Det finns ett förslag. Du ville ha det.
            </seg>
          </u>
          <note type="speaker" xml:id="i-69bb69e0f8fb069c-0">
            Anf. 118 SOLVEIG ZANDER (c) replik:
          </note>
          <u who="solveig_zander_510ef4" xml:id="i-50a6ec0469909da8-9">
            <seg xml:id="i-78f5a69e2b091fef-0">
              Fru talman! Det är så intressant att lyssna på Jasenko Omanovic.
              Han säger nu att ni fick överta det här efter den borgerliga regeringen
              i början på 90-talet. Då var det de ensamstående kvinnorna med
              barn som drabbades mest av den politiken. Ni hade många år på
              er att rätta till det. Men det gjorde ni inte. Det vi kunde åstadkomma
              och som du påstår var så negativt på tre år lyckades ni inte sedan
              rätta till på alla år. Jag beklagar verkligen att ni har den handlingsförlamningen
              inom socialdemokratin.
            </seg>
            <seg xml:id="i-75cee38bd0c20333-0">
              Jag hoppar inte på första bästa förslag, utan jag vill se en
              helhet. Det har jag sagt tidigare i debatten i dag. När det gäller
              hur bidragssystemet påverkar barnfamiljerna handlar det inte bara
              om delat barnbidrag. Det handlar om alla de bidrag som vi ger
              till barnfamiljerna. Jag vill se en helhet för hur det slår inte
              bara för ensamstående utan för en-, två- och trebarnsfamiljer,
              för dem som lever tillsammans med sina biologiska föräldrar och
              för dem som inte gör det.
            </seg>
            <seg xml:id="i-5740370eea1869a7-0">
              Det är därför jag i dag inte är mogen för att tillstyrka vare
              sig det ena eller det andra. Eftersom utredningen om hur bidragen
              slår inte är tillsatt än hoppas jag att jag med all önskvärd tydlighet
              i dag har sagt att jag hoppas att utredningen kommer till.
            </seg>
          </u>
          <note type="speaker" xml:id="i-c69c117624decce2-0">
            Anf. 119 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-15">
            <seg xml:id="i-baba1f72677e51ea-0">
              Fru talman! Det är bra att Solveig Zander håller med om att lika
              löner har stor betydelse för jämställdheten och att arbetsmarknadens
              parter har ansvar för lika löner. Men ser inte Centerpartiet att
              socialförsäkringens utformning, till exempel när det gäller föräldrapenningssystemet,
              påverkar spelreglerna på arbetsmarknaden? Om styrsystemen är sådana
              att kvinnor förväntas ta ut föräldraledighet påverkar det lönesättningen.
              Håller inte Centerpartiet med om det?
            </seg>
            <seg xml:id="i-a48d6cfb4b5ab98d-0">
              Jag lyssnade på det förra replikskiftet om vårdnadsbidraget,
              och jag måste säga att blir förvånad. Det är alltså inte barnen
              som ska få mer tid med sina föräldrar, utan man ska kunna få statliga
              bidrag för att köpa barnflickor. Var inte ni emot bidrag? Jag
              förstår inte logiken i det här.
            </seg>
            <seg xml:id="i-aba4be8e1f33c7d8-0">
              I sitt inledningsanförande sade Solveig Zander att vi som regerade
              tidigare hade haft chansen att genomföra reformer i 15 år. Jag
              vill påminna mig att det fanns ett annat parti som stödde den
              socialdemokratiska regeringen 19941998. Miljöpartiet stödde regeringen
              från 1998. Jag har för mig att det satt centerpartistiska ledamöter
              i Finansdepartementet under en viss tid. Var de inte med och påverkade
              regeringens ekonomiska politik?
            </seg>
          </u>
          <note type="speaker" xml:id="i-5198ef031804afd8-0">
            Anf. 120 SOLVEIG ZANDER (c) replik:
          </note>
          <u who="solveig_zander_510ef4" xml:id="i-50a6ec0469909da8-10">
            <seg xml:id="i-3431d6fb0b51a168-0">
              Fru talman! Ja, jag skäms inte för att Centerpartiet tog ett
              ansvar för att Sverige skulle komma på fötter ekonomiskt, Gunvor
              Ericson. Men när ni blev marionetter till den socialdemokratiska
              regeringen hade ni möjligheter att driva på för att förbättra
              för dessa ensamstående kvinnor som vi nu diskuterar. Det gjorde
              ni verkligen inte.
            </seg>
            <seg xml:id="i-f626c2b11228354a-0">
              Jag har tagit del av era reservationer. Om jag har förstått dem
              rätt, och det tror jag att jag har, skriver ni där att ni inte
              stöder alliansregeringens förslag på det här området. Ni tycker
              inte att man ska jaga fuskare, står det. Då undrar jag om du,
              Gunvor Ericson, tycker att det är rätt att man tar ut delar av
              föräldraförsäkringen om man är hemma utan att ens barn är hemma.
              Man tar ut det för att man själv vill göra någonting annat. Tycker
              inte du att det är bra att alliansen medverkar till att ett sådant
              felaktigt uttag inte ska ske och att man använder pengarna på
              rätt sätt så att de kommer barnfamiljerna eller välfärdssystemet
              till del? Är ni även emot att försöka få fram personer som fuskar?
            </seg>
          </u>
          <note type="speaker" xml:id="i-a225d28a844ce627-0">
            Anf. 121 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-16">
            <seg xml:id="i-72d03e2a469c16b2-0">
              Fru talman! Nu svarade inte Solveig Zander på mina frågor utan
              ställde frågor om fusk. Jag förstår faktiskt inte vad Solveig
              Zander menar. I ena stunden pratar hon om att man inte ska få
              ta ut föräldrapenning om man är hemma eller om man vill göra någonting
              annat, och i nästa sekund säger hon att vårdnadsbidrag ska kunna
              tas ut av de föräldrar som vill överlämna barnomsorgen till någon
              annan och göra någonting annat. Jag förstår inte den logiken.
              Man ska alltså få statliga bidrag för att köpa barnomsorg någon
              annanstans ifrån. Det viktiga är tydligen att man inte är på dagis.
              Jag förstår inte vad detta betyder.
            </seg>
            <seg xml:id="i-b088c9d68a00f756-0">
              Jag förstår faktiskt inte, uppriktigt sagt, vad Solveig Zander
              frågade om i sista meningen.
            </seg>
            <seg xml:id="i-adbc926fdaecd514-0">
              Men däremot uppmärksammar jag att jag inte fick svar på frågan
              om socialförsäkringssystemet påverkar spelreglerna på arbetsmarknaden
              och därmed möjligheten till jämställda löner.
            </seg>
            <seg xml:id="i-1416d86a14fcd947-0">
              Det finns folkhälsoforskning. Solveig Zander var tidigare i debatterna
              i dag en varm förespråkare för forskning. Det är jag också. Det
              har gjorts en mycket intressant studie på den nordiska modellen
              med ett generellt stöd till barnfamiljer vid forskningsinstitutet
              Chess på Karolinska. Det är ett forskningssamarbete mellan flera
              länder i världen som leds av FN. Det visar tydligt att generella
              stöd ger låg spädbarnsdödlighet. Är inte Solveig Zander för de
              generella stöden?
            </seg>
          </u>
          <note type="speaker" xml:id="i-845681850061db16-0">
            Anf. 122 SOLVEIG ZANDER (c) replik:
          </note>
          <u who="solveig_zander_510ef4" xml:id="i-50a6ec0469909da8-11">
            <seg xml:id="i-c45d9942dc664316-0">
              Fru talman! Vad jag förstår har jag inte sagt någonting om att
              vi ska ändra föräldraförsäkringen på något annat sätt än att vi
              nu också vill införa vårdnadsbidrag och jämställdhetsbonus. Det
              är ett komplement till den föräldraförsäkring som finns nu och
              som ni lovprisar så mycket.
            </seg>
            <seg xml:id="i-ba447c50bc72f798-0">
              Jag tycker att jag tydligt har förklarat, och det gjorde Lars-Arne
              Staxäng också, att vårdnadsbidraget handlar om att föräldrar ska
              få möjlighet att själva bestämma mer över hur barnomsorgen ska
              se ut. Man behöver inte ta ut vårdnadsbidraget om man inte vill
              och om man tycker att det är bra som det är. Med vårdnadsbidraget
              får familjerna en chans till att själva bestämma över hur barnomsorgen
              ska se ut. Vad är det för fel? Vad är det för fel med att människor
              själva får bestämma över sin vardag? Varför är ni så oerhört mycket
              emot att man får bestämma mer själv?
            </seg>
            <seg xml:id="i-999e1085ebe00a03-0">
              Jag vet att föräldrar är fullt kapabla att själva ta ansvar för
              sina barns barnomsorg eller omsorg över huvud taget. Då är det
              väl inte fel om man väljer att vara hemma helt eller på deltid
              eller låter barnen vara i barnomsorg. Ni får det att låta så att
              det är totalt fel när man själv får bestämma över hur man ska
              ta hand om sina barn. Jag delar definitivt inte den uppfattningen.
            </seg>
          </u>
          <note type="speaker" xml:id="i-1a05109fdb3cdf41-0">
            Anf. 123 ULF NILSSON (fp):
          </note>
          <u who="ulf_nilsson_15fa88" xml:id="i-3fb47ec0e6c5c5c0-11">
            <seg xml:id="i-933f7dc9710f610c-0">
              Fru talman! Familjepolitiken är ett väldigt viktigt och väldigt
              intressant område. Det är också väldigt ideologiskt intressant.
              I familjepolitiken ska vi försöka förena väldigt många olika värderingar
              som ibland, när man tänker snabbt, kan tyckas stå delvis emot
              varandra.
            </seg>
            <seg xml:id="i-3fbe949963edb19e-0">
              För det första ska vi naturligtvis försöka säkra barnens trygghet
              och deras möjligheter till en positiv utveckling. Där tangerar
              familjepolitiken förskolepolitik, skolpolitik, barnhälsovård med
              mera.
            </seg>
            <seg xml:id="i-24ced89bde2833ce-0">
              Sedan har de flesta av oss någon slags uppfattning om att föräldrarna
              själva ska ha ett inflytande över hur de vill ordna sin vardag
              och hur de vill kombinera arbete, barn och ledighet.
            </seg>
            <seg xml:id="i-941ae32c680fed6d-0">
              Slutligen ska familjepolitiken också garantera att män och kvinnor
              får samma möjligheter att forma sina liv.
            </seg>
            <seg xml:id="i-6e5d03015744baa6-0">
              Jämställdheten är av tradition en viktig politisk fråga för oss
              i Folkpartiet sedan liberaler arbetade för jämställdhet i mitten
              av 1800-talet. Vår utgångspunkt är att vi inte vill ha några strukturer
              i samhället som gör att kvinnor och män har olika förutsättningar
              för att kombinera arbete och barn.
            </seg>
            <seg xml:id="i-fd5407a4f5376717-0">
              Vi tycker också att det är viktigt att utgå ifrån att familjer
              kan se olika ut. Det kan vara ensamma föräldrar med barn, föräldrar
              som är två män eller två kvinnor med barn. Familjepolitiken måste
              successivt utveckla en politik som täcker alla typer av familjer.
            </seg>
            <seg xml:id="i-23a8ded6d0429c32-0">
              När vi i allianspartierna före valet började diskutera familjepolitiken
              hade vi vi är ju fyra olika partier delvis olika utgångspunkter,
              men samtidigt hade vi en gemensam grundsyn att öka de enskilda
              människornas och de enskilda familjernas valfrihet. Resultatet
              av allianspartiernas diskussioner blev väldigt bra, tycker jag.
              Vi har presenterat fyra tunga inslag i den framtida familjepolitiken.
              Det är utvecklingen av en förskola med hög kvalitet, en barnomsorgspeng
              för ökad valfrihet, jämställdhetsbonus och vårdnadsbidrag.
            </seg>
            <seg xml:id="i-e7d43dbd94150862-0">
              Det här innebär att vi nästa år kommer att få se en satsning
              på en mer pedagogiskt förstärkt förskola och större möjlighet
              att välja barnomsorg. Redan i årets budgetunderlag har vi konkreta
              förslag om vårdnadsbidrag och om jämställdhetsbonus.
            </seg>
            <seg xml:id="i-a17678e4c9bb3eff-0">
              Då kommer vi tillbaka till frågan: Hur ska vi uppnå jämställda
              förutsättningar i familjepolitiken? Det kan, när man tittar snabbt
              på det, tyckas att olika principer står mot varandra. Människor
              ska få bestämma själva, tycker vi, men vi vet som sagt att det
              finns strukturer som gör att kvinnor hellre avstår från arbete
              än män. Det finns sådana inbyggda sociala strukturer.
            </seg>
            <seg xml:id="i-03bd5e46cd406591-0">
              Samtidigt vet vi att barn mår bra av kontakt med båda föräldrarna.
              Det har också skett en utveckling. År 2000, för sju år sedan,
              var det 12 procent av männen som tog ut föräldraförsäkring i riktig
              utsträckning. År 2006 vår det faktiskt 21 procent. Vi har sett
              en förändring.
            </seg>
            <seg xml:id="i-0550f4353899c4f9-0">
              För mig blir det, utifrån en liberal ideologi, en avvägning mellan
              att låta individen bestämma och samtidigt uppmuntra jämställdhet,
              med morot, inte bara med piska.
            </seg>
            <seg xml:id="i-045dd4fa853755ec-0">
              Vi har infört pappamånaderna. Bengt Westerberg införde dem. Vi
              är överens om att de ska vara kvar. Men där tycker vi att det
              räcker med kvotering.
            </seg>
            <seg xml:id="i-30f2895a00c9fa33-0">
              Jämställdhetsbonusen, som vi nu är överens om, tvingar ingen
              men ger uppmuntran. Den enkla grundprincipen är att för varje
              föräldraledig dag som delas lika blir bonusen max 100 kronor.
              Sammanlagt kan man, om man har en månadsinkomst på 6 000 kronor
              och delar helt lika, öka sin föräldraförsäkringsinkomst med 13
              500 kronor.
            </seg>
            <seg xml:id="i-75f6998850dcc6d8-0">
              Jämställdhetsbonusen uppmuntrar både mammor och pappor att ta
              aktivt ansvar för barnen. Det är naturligtvis bra. Det vet vi.
              Det är inte bara för föräldrarnas skull, utan det är bra för barnen
              också att ha kontakt med båda föräldrarna. Vi vet också att om
              det blir en mer lika återgång till arbetet motverkar det löneskillnader
              mellan män och kvinnor, och det stärker kvinnors förankring i
              yrkeslivet.
            </seg>
            <seg xml:id="i-ab2b54c345982b14-0">
              Jag tycker att det här är en bra avvägning mellan att uppmuntra
              jämställdhet i föräldraansvaret och samtidigt inte låsa föräldrarna
              vid en stenhård kvotering där de tvingas dela föräldraförsäkringen
              till hundra procent.
            </seg>
            <seg xml:id="i-336852fcff547be9-0">
              Vi har hört att Vänsterpartiet vill ha en strikt individualiserad
              föräldraförsäkring. Däremot har vi ännu inte fått reda på vad
              Socialdemokraterna och Jasenko Omanovic tycker i denna fråga.
              Jag är väl den tredje som frågar om detta i den här debatten.
              Jag tror att de andra har frågat två gånger i repliker och så
              vidare, så det blir femte eller sjätte gången vi ställer frågan:
              Hur ser Socialdemokraterna på en strikt kvotering av föräldraförsäkringen?
            </seg>
            <seg xml:id="i-a97b43d01713d977-0">
              Som jag ser det finns det tre möjliga svar. Ja, ni vill ha en
              kvotering. Nej, ni vill inte ha det. Eller: Ni har inte bestämt
              er ännu utan diskuterar frågan. Det skulle vara intressant för
              oss att få reda på vilket av de här tre svaren som gäller.
            </seg>
            <seg xml:id="i-23eda1c7762ce006-0">
              Fru talman! Sedan införs också ett vårdnadsbidrag med rätt för
              kommunerna att införa ett bidrag på max 3 000 kronor i månaden.
              På det sättet kan föräldrarna få ännu större möjligheter att tillbringa
              mer tid med barnen. De kan välja och pussla för att få ihop och
              förlänga föräldraledigheten lite grann som de själva avgör.
            </seg>
            <seg xml:id="i-a9371095f8fdb0e1-0">
              Ofta framställs jämställdhetsbonusen och vårdnadsbidraget som
              två motsatta reformer. Men jag tycker tvärtom. Som nu föreliggande
              förslag ser ut blir de tillsammans en bra reform genom att de
              ökar både jämställdheten och friheten för föräldrarna. Fler vardagsbeslut
              om hur vi ska ha det med barnpassningen och med vardagstillvaron
              kan fattas hemma vid köksbordet än vi kan göra i dag.
            </seg>
            <seg xml:id="i-0b15bafe2e437360-0">
              Det är också osäkert om det bara kommer att bli kvinnorna som
              kommer att ta ut vårdnadsbidraget. Lyckas vi med hjälp av jämställdhetsbonusen
              och med hjälp av den allmänna samhällsdebatten att öka pappornas
              ansvar för barnen är naturligtvis sannolikheten också större att
              även de utnyttjar en del av vårdnadsbidraget.
            </seg>
            <seg xml:id="i-f31b38182f21edd7-0">
              Fru talman! Det har protesterats från oppositionen att vi har
              ett nytt mål i familjepolitiken. Det nya övergripande målet är
              ju att familjepolitiken ska bidra till förbättrade förutsättningar
              för en god ekonomisk levnadsstandard för alla barnfamiljer. Jag
              tycker att det är ett väldigt bra och tydligt mål som tar sikte
              på de faktiska förutsättningarna. Barnfamiljer som har det dåligt
              ska få det bättre.
            </seg>
            <seg xml:id="i-5586bb7daf0f9f09-0">
              Det gamla målet var att skillnaderna mellan barnfamiljer och
              andra familjer ska minska i samhället. Det är ett extremt otydligt
              mål. Om jag är fattig och den person som jag jämför mig med är
              rik, och vi säger att målet är att skillnaderna mellan oss ska
              minska, behöver jag inte få det ett dugg bättre för att han blir
              fattigare. Det här målet är ett typiskt feltänkt mål, menar jag,
              som inte säger någonting om hur man ska uppnå en förbättring och
              som dessutom utgår från att ekonomin är statisk, att vi har en
              kaka som vi bara kan ta av. Det nya målet är tydligare, enligt
              min mening.
            </seg>
            <seg xml:id="i-31f77d00fb15e011-0">
              Fru talman! Utgångspunkten måste som sagt vara att hushållen
              ska få större handlingsfrihet och föräldrar bättre möjlighet att
              tillsammans planera för småbarnstiden. Jag tycker att det här
              förslaget innebär det.
            </seg>
            <seg xml:id="i-d5854c4d5d1530a4-0">
              Satsningen på en utvecklad förskola i kombination med jämställdhetsbonus
              och vårdnadsbidrag tycker jag, avslutningsvis, förenar valfrihet
              med en politik för jämställdhet och en bra utvecklingsmiljö för
              barnen.
            </seg>
            <seg xml:id="i-a7039f1a3ade13f2-0">
              Därmed vill jag yrka bifall till förslagen i betänkandet och
              avslag på de reservationer och motioner som finns.
            </seg>
          </u>
          <note type="speaker" xml:id="i-3be3e5a700aaeba0-0">
            Anf. 124 JASENKO OMANOVIC (s) replik:
          </note>
          <u who="unknown" xml:id="i-87df3d9e3b434cc8-15">
            <seg xml:id="i-707da88a46ede891-0">
              Fru talman! Det var jätteroligt att lyssna på Ulf Nilsson. De
              första tre fyra minuterna pratade en riktig folkpartist. Resten
              var det som han fått i uppdrag av Moderaterna att säga, som den
              övriga alliansen får i uppdrag att leverera det Moderaterna vill.
              Men de första tre fyra minuterna pratade han som en riktig folkpartist,
              om jämställdhet för båda föräldrarna. Det var riktig liberal,
              folkpartistisk politik. Men, som sagt, snart gick det över till
              att leverera Moderaternas politik, tyvärr.
            </seg>
            <seg xml:id="i-9dd24eff717ea095-0">
              Det var ingen av debattdeltagarna som instämde. Det var absolut
              ingen som instämde. Tidigare, när Moderaterna pratade i pensionsfrågor,
              instämde alla. Där var det en annan linje. Här var det ingen som
              instämde i Ulfs anförande. Den i salen som kanske var närmast
              att instämma i de första två tre minuterna var nog jag. Ingen
              på den här sidan ville instämma.
            </seg>
            <seg xml:id="i-746592b8b7b35326-0">
              Frågan är faktiskt: Är du verkligen för vårdnadsbidraget? Tycker
              Ulf Nilsson att vårdnadsbidraget är så bra? Under de första fyra
              minuterna hörde man inte ett ljud om vårdnadsbidraget, man märkte
              inte alls att vårdnadsbidraget är någonting bra. Då pratade han
              riktigt ur hjärtat. Därför undrar jag: Är vårdnadsbidraget bra?
            </seg>
          </u>
          <note type="speaker" xml:id="i-fd07cd8b5728c539-0">
            Anf. 125 ULF NILSSON (fp) replik:
          </note>
          <u who="ulf_nilsson_15fa88" xml:id="i-3fb47ec0e6c5c5c0-12">
            <seg xml:id="i-aaa5d81f0e5962e9-0">
              Fru talman! Jasenko Omanovic sade att inga instämde. Vi har faktiskt
              inte instämt så mycket i den här debattvändan. Det kan bli lite
              tjatigt att bara instämma, så jag känner mig inte särskilt mobbad
              på grund av det.
            </seg>
            <seg xml:id="i-bb1f3432380f66a5-0">
              Jag uppskattar att Jasenko Omanovic satte värde på mina första
              tre fyra minuter. Men jag tycker också att det var synd att han
              missade poängen i det jag sade, att det faktiskt finns en spänning
              mellan att vara medveten om strukturer som motsvarar jämställdhet
              och att samtidigt respektera människors frihet. Det är den balansen
              vi måste hitta. Det är den balansen jag tycker att vi hittar med
              det här förslaget. Vi uppmuntrar jämställdhet men går samtidigt
              inte in i detalj och bestämmer vad människor ska besluta för varje
              månad.
            </seg>
            <seg xml:id="i-5c2d045b591b039e-0">
              Teoretiskt sett skulle man naturligtvis kunna besluta hur mycket
              som helst. Man skulle kunna säga att män i snitt ägnar sig åt
              fritidsaktiviteter som fotboll och golf i stället för att passa
              barn. Vi skulle kunna börja lagstifta om att män skulle vara hemma
              minst så och så många timmar varje dag och så vidare. Någonstans
              går ju en gräns, och jag anser att gränsen går här. Jag tycker
              att om vi skulle ha en kvoterad föräldraförsäkring och över huvud
              taget inte skulle öppna för den typen av vardagsbeslut som vårdnadsbidraget
              öppnar för så skulle vi få för lite frihet i familjerna.
            </seg>
            <seg xml:id="i-b8347eb9039cdbb7-0">
              Vårdnadsbidraget ensamt kan jag tänka mig skulle bidra till sämre
              jämställdhetsutveckling, men vårdnadsbidraget i kombination med
              jämställdhetsbonusen ser jag bara som något positivt.
            </seg>
            <seg xml:id="i-e473e0b9a39ee84e-0">
              Jag vill för vad det nu blir femte eller sjätte gången i rad
              fråga Jasenko Omanovic: Vad anser Socialdemokraterna om att till
              hundra procent kvotera föräldraförsäkringen så att den måste delas
              exakt lika? Är vi för det, är ni emot det eller har ni inte bestämt
              er?
            </seg>
          </u>
          <note type="speaker" xml:id="i-a265a1fac2c5ad4b-0">
            Anf. 126 JASENKO OMANOVIC (s) replik:
          </note>
          <u who="unknown" xml:id="i-87df3d9e3b434cc8-16">
            <seg xml:id="i-b8b3307416b73905-0">
              Fru talman! Jag fick inget riktigt svar på min fråga. Vårdnadsbidraget
              nej, det var inte bra, men i kombination med jämställdhetsbonusen
              kanske det mildras. Kanske blir det en soppa som kommer att smaka
              någonting ändå.
            </seg>
            <seg xml:id="i-31a72e39e037d2fb-0">
              Nej, fru talman, det är inget riktigt svar. Ska man göra som
              statsrådet Hägglund sade och ägna mer tid åt barnen? Ska vårdnadsbidraget
              vara till det? Eller ska det var som Solveig Zander säger, någonting
              som man kan köpa tjänster för? Eller blir det som det förslag
              som några ivriga folkpartister i riksdagen kom med i somras om
              att man ska kunna lägga ut VAB-dagar på entreprenad? Vilken familjepolitik
              kommer vi nu att få?
            </seg>
            <seg xml:id="i-cb8b21f96f10ba0f-0">
              Som sagt: De första tre fyra minuterna talade Ulf Nilsson ur
              hjärtat sedan levererades bara moderatpolitik. Jag tycker att
              det är synd att man ska anklaga oss för att ha bildat en vänsterkartell,
              medan det på andra sidan bara är ett postorderföretag som levererar
              det som Moderaterna vill ska levereras. Det är verkligen synd
              att man inte ser det.
            </seg>
            <seg xml:id="i-5b2d039c83099045-0">
              Det ska bli mera tid för barnen, en tryggare familjepolitik och
              trygga familjer men hur då? Genom att köpa tjänster eller att
              avlöna en barnflicka? Är det jämställd familjepolitik att avlöna
              en barnflicka? Det tycker jag inte är någon jämställd politik.
            </seg>
            <seg xml:id="i-d7590c1c9e737c8b-0">
              När det gäller kvoteringen vill jag upplysa igen om att föräldraförsäkringen
              är individuell. Där finns det två pappamånader redan i dag.
            </seg>
          </u>
          <note type="speaker" xml:id="i-6de6c30fa286140d-0">
            Anf. 127 ULF NILSSON (fp) replik:
          </note>
          <u who="ulf_nilsson_15fa88" xml:id="i-3fb47ec0e6c5c5c0-13">
            <seg xml:id="i-31e032bdc8eda397-0">
              Fru talman! Jo, det finns två pappamånader i dag, som Folkpartiets
              Bengt Westerberg var med om att driva igenom. Vi i Folkpartiet
              och i alliansen har kommit till den slutsatsen att det räcker
              med den kvoteringen. Nu prövar vi andra, mer positiva metoder,
              som jämställdhetsbonusen, för att uppmuntra föräldrarna att dela
              lika.
            </seg>
            <seg xml:id="i-f27d8d7c2f9d79aa-0">
              Jag tror att mitt svar är ganska tydligt, Jasenko Omanovic. Föräldraförsäkringen
              ska gälla i den omfattning den har i dag. Förutom de redan bokade
              60 dagarna ska den kunna fördelas fritt mellan föräldrarna. Man
              får en ekonomisk uppmuntran om man delar lika. Vårdnadsbidraget
              har kommit till som en positiv möjlighet att i viss utsträckning
              öka föräldrarnas möjlighet att bestämma hur de vill ha det med
              barnen: förlänga ledigheten helt eller delvis eller gå ned i arbete
              helt eller delvis. Jag kan inte se det som något negativt utan
              bara som något positivt.
            </seg>
            <seg xml:id="i-5ddc37f51d9c3cd6-0">
              Detta är som helhet en politik som både uppmuntrar jämställdhet
              och ger föräldrarna ännu större möjligheter än i dag att bestämma
              hur de vill ha det med sina barn.
            </seg>
            <seg xml:id="i-faee6ce72bfe285d-0">
              Vi fick faktiskt inget svar. Vi fick svaret av Jasenko Omanovic
              att vi i dag har två månader som är kvoterade. Det vet vi alla,
              men min fråga gällde om Socialdemokraterna vill gå längre, som
              Vänsterpartiet, och införa en fullständig uppdelning av månaderna.
              Men där får vi gå härifrån i kväll i alla fall och sväva i ovisshet
              om vad Socialdemokraterna avser i den frågan.
            </seg>
          </u>
          <note type="speaker" xml:id="i-b4da65d56fdeb65b-0">
            Anf. 128 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-17">
            <seg xml:id="i-a9b58d5a4ccc0f7c-0">
              Fru talman! Det är många ord om jämställdhet, men mycket lite
              innehåll. Jag undrade ändå när jag satt och lyssnade både på anförandet
              och på den senaste replikomgången: Vart tog jämställdhetsambitionerna
              vägen? Det som började så bra i anförandet landade i något slags
              ambivalens.
            </seg>
            <seg xml:id="i-654c3940d68c4cfd-0">
              Ni folkpartister har nu fått svälja kd:s och konservativa moderaters
              familjesyn. Kvinnor och män ska ha samma möjligheter att utforma
              sina liv, men ser inte Folkpartiet liksom Miljöpartiet att samhället
              har ett ansvar att bidra till det?
            </seg>
            <seg xml:id="i-53af7bd447e350c7-0">
              Det är intressant att Ulf Nilsson tar upp frågan om strukturer.
              Jämställdhetsministern sade ganska nyligen här i kammaren att
              hon inte anser att det finns en könsmaktsordning som styr strukturerna
              i samhället. Hur är det med Ulf Nilsson? Anser du att det finns
              en könsmaktsstruktur i samhället?
            </seg>
          </u>
          <note type="speaker" xml:id="i-2942bb2515f862f6-0">
            Anf. 129 ULF NILSSON (fp) replik:
          </note>
          <u who="ulf_nilsson_15fa88" xml:id="i-3fb47ec0e6c5c5c0-14">
            <seg xml:id="i-f1d639b2f6a1e201-0">
              Fru talman! Jag ska inte ge mig in på sociologiska vetenskapliga
              resonemang som lekman och politiker, men generellt sett utgår
              vi ifrån det har vi gjort som liberala politiker i alla år att
              det gäller att vara uppmärksam på strukturer som på olika sätt
              binder män och kvinnor i vissa roller och gör det svårare för
              dem att fatta fria val. Det är därför jämställdhetsfrågor alltid
              har varit viktiga för oss.
            </seg>
            <seg xml:id="i-c6de8a5fd3f446ec-0">
              Jag vill betona att jämställdhetsbonusen är även om jag inte
              menar att vi på något sätt har monopol på den en idé som Folkpartiet
              drev väldigt tidigt. Vi drev den redan inför valet 2002. Vi är
              väldigt glada att vi har fått igenom en familjepolitik som innehåller
              en jämställdhetsbonus.
            </seg>
            <seg xml:id="i-425256ef7783c555-0">
              Vi tycker att den ytterligare valfrihet som kommer av det ganska
              begränsade vårdnadsbidrag vi har här, men som ändå ger föräldrar
              möjlighet att i upp till två år fundera över hur de vill disponera
              sin tid, bara är positiv.
            </seg>
            <seg xml:id="i-8f66579006c6f1a4-0">
              Jag kan hålla med om att vi inte hade varit särskilt förtjusta
              i ett ensamt vårdnadsbidrag, men i den här kombinationen tycker
              vi att det är en mycket bra lösning. Vi tror att den här jämställdhetsbonusen
              kommer att betyda så mycket att den tillsammans med den övriga
              positiva utveckling som vi redan har sett att papporna tar ut
              mera av föräldraförsäkringen kommer att leda till stora förändringar
              de närmaste åren.
            </seg>
            <seg xml:id="i-0e4ac057310f77c3-0">
              Sedan är jämställdhetspolitik mycket annat som vi inte diskuterar
              nu hur man bemöter pojkar och flickor i skolorna och hur vi arbetar
              med jämställdhetsperspektiv och genusperspektiv i förskolor och
              så vidare. Det finns alltså annat än bara familjepolitik, även
              om den är viktig.
            </seg>
          </u>
          <note type="speaker" xml:id="i-b1f2ac4cdbae5c20-0">
            Anf. 130 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-18">
            <seg xml:id="i-5d0c887856c8de81-0">
              Fru talman! Tack, Ulf Nilsson, för att du tar upp att jämställdhetspolitik
              är mycket mer. Det är det det håller jag med om. Men en mycket
              viktig pusselbit är faktiskt hur man utformar föräldraförsäkringen,
              eftersom det lägger grunden för möjligheten för barnen att kunna
              få känna att både mamma och pappa har tid tillsammans med barnen.
            </seg>
            <seg xml:id="i-ede7a261f0e35350-0">
              Det är inte så att pappor passar sina barn. Både mammor och pappor
              har barn.
            </seg>
            <seg xml:id="i-b55cf31be58c9f88-0">
              Även om det nu är så att Ulf Nilsson inte riktigt vill tala om
              ifall han står för att det finns en könsmaktsordning eller inte
              så förnekar han det inte, vilket jag ändå tycker är glädjande.
              Om man ska införa åtgärder och ha politiska ambitioner så är det
              också viktigt att man gör en analys av vad som är verksamt eller
              inte. Tyvärr har Folkpartiet fått gå med på vårdnadsbidraget för
              att kunna införa jämställdhetsbonusen, men det handlar också om
              att se vad som har effekt. Individuell föräldraförsäkring, individens
              möjlighet att utforma sitt liv, har haft effekt. Tittar man på
              statistiken ser man, som jag sade tidigare i debatten, att det
              finns tydliga markeringar i uttaget av föräldrapenningdagar för
              pappor. Det var när det första pappamånaden infördes av Bengt
              Westerberg, och det var när den andra månaden infördes under den
              förra mandatperioden, när Miljöpartiet var med och stödde den
              utvidgningen.
            </seg>
          </u>
          <note type="speaker" xml:id="i-c838955cfdbe9743-0">
            Anf. 131 ULF NILSSON (fp) replik:
          </note>
          <u who="ulf_nilsson_15fa88" xml:id="i-3fb47ec0e6c5c5c0-15">
            <seg xml:id="i-6937615e58a6ddc9-0">
              Fru talman! Som jag har sagt här hela tiden finns det en balans
              som vi måste eftersträva mellan hur mycket vi ska begränsa friheten
              och vad vi ska åtgärda för att försöka komma åt de ojämställda
              strukturer som finns. Som det ser ut nu, med den positiva utveckling
              som vi ändå har haft när det gäller hur män och kvinnor delar
              på ansvaret, tycker jag inte att vi ska gå längre med att detaljstyra
              dessa beslut. Vi har haft den här diskussionen i mitt parti också,
              och det finns de som tycker annorlunda, men vi har landat på att
              ha denna modell.
            </seg>
            <seg xml:id="i-300327f96f522161-0">
              Jag träffade till exempel några föräldrar som berättade att de
              hade haft en situation i sitt liv då mamman precis var inne i
              ett viktigt led i arbetet och hade svårt att vara hemma från jobbet
              mycket och att pappan tog ut större delen av ledigheten. Tre år
              senare när de fick sitt andra barn var situationen den omvända.
              Då var det pappan som behövde sköta sitt arbete och sin karriär
              medan mamman kunde vara hemma.
            </seg>
            <seg xml:id="i-79164b794c68fb95-0">
              Att gå in och detaljstyra och på det sättet förstöra möjligheterna
              för två människor som lever ihop att planera sitt liv och yrkesliv
              tycker jag är att gå för långt.
            </seg>
            <seg xml:id="i-72f36636eec7d979-0">
              Däremot menar jag att jämställdhetsbonusen skapar bättre möjligheter
              både för mammor och för pappor att ta ett aktivt ansvar. Jämställdhetsbonusen
              och vårdnadsbidraget tillsammans ska inte uppfattas som två motstående
              reformer. Tvärtom är de tillsammans starka genom att de ökar både
              jämställdheten och valfriheten.
            </seg>
          </u>
          <note type="speaker" xml:id="i-31aa41b243bdaf8b-0">
            Anf. 132 EVA JOHNSSON (kd):
          </note>
          <u who="eva_johnsson_c6ce6f" xml:id="i-7986208a08ddf084-0">
            <seg xml:id="i-85269c15666e43a8-0">
              Fru talman! Det är oerhört roligt att få komma upp i talarstolen
              så här efter drygt sex timmars debatt. Man känner hur inspirationen
              flödar i kammaren, och vi är alla fyllda av nya friska argument
              som vi gärna vill ventilera med varandra.
            </seg>
            <seg xml:id="i-13d14b4177ddf853-0">
              Jag vill inleda med att yrka bifall till förslaget i betänkandet
              och avslag på samtliga motioner. Då har jag sagt en viktig sak
              i alla fall.
            </seg>
            <seg xml:id="i-8aab7160f7beecd7-0">
              Fru talman! Vi ska i dag diskutera fördelningen när det gäller
              utgiftsområde 12, som vi ska fatta beslut om på onsdag. Vi har
              väl alla klart för oss att det handlar om ekonomisk trygghet för
              familjer och barn. Argumenten har ventilerats, och vi har vänt
              och vridit på dem under ett antal timmar.
            </seg>
            <seg xml:id="i-e55726c546c232d9-0">
              En av de absolut viktigaste faktorerna för att utjämna de ekonomiska
              villkoren är naturligtvis möjligheten till arbete. Konjunkturuppgången
              med ökad tillgång på arbete och ökande löner samt reformer inom
              den ekonomiska familjepolitiken har också påverkat familjernas
              disponibla inkomster positivt under de senaste åren.
            </seg>
            <seg xml:id="i-b1ce51ba326072df-0">
              Vid en inventering av resultatredovisningen kan vi konstatera
              att både sammanboende med barn och ensamstående med barn under
              de senaste åren har fått en standardökning som ligger mellan 10
              och 14 procent. Det är naturligtvis mycket glädjande. Det är framför
              allt ett resultat av den tydliga arbetsmarknadspolitiken och dess
              inriktning.
            </seg>
            <seg xml:id="i-428ea2d56f960749-0">
              I detta sammanhang är det emellertid mycket viktigt att betona
              att den ekonomiska familjepolitiken måste utformas så att en kombination
              av arbete och familjeliv underlättas och möjliggörs.
            </seg>
            <seg xml:id="i-fc92df9aeaee17d4-0">
              Den moderna familjepolitiken som vi gärna vill tala om måste
              ta sin utgångspunkt i det faktum, som tidigare har nämnts ett
              antal gånger under debatten, att familjer är olika. Man har olika
              önskemål under olika perioder i livet. Men alla behov är lika
              mycket värda och värda respekt. Respekt för olika livsval, flexibilitet
              i utformningen och möjlighet till valfrihet är därför en huvudlinje
              i familjepolitiken. Att stödja, inte styra, är ett viktigt mål
              och en inriktning.
            </seg>
            <seg xml:id="i-c6b71e6fee1289d8-0">
              I det nya förslaget till mål finns det också ett mycket tydligt
              barnperspektiv då det handlar om att respektera alla föräldrars
              möjligheter att möta sina egna barns olika behov. Vi tror bestämt
              att föräldrarna är de som både har huvudansvaret för barnets välbefinnande
              och uppfostran och bäst känner sina egna barns behov och utgångspunkter.
            </seg>
            <seg xml:id="i-a636da39f07453cf-0">
              En modern familjepolitik måste ta sin utgångspunkt i just det
              faktum att föräldrarna kan sina barn bäst. Det handlar om att
              politiken ska utformas så att barn i ekonomiskt utsatta hushåll
              får stöd men också om att stödja till exempel familjer med sjuka
              och funktionshindrade barn.
            </seg>
            <seg xml:id="i-e0c1647123434a99-0">
              Fru talman! I budgetpropositionen 2007 aviserade regeringen en
              familjepolitisk reform. Drivkraften fanns hos otaliga småbarnsföräldrar
              som hade tagit kontakt med oss och gång på gång konstaterat att
              de kände sig förfördelade i den familjepolitik som bedrevs. Kommunerna
              kommer nu att ges en möjlighet att införa ett vårdnadsbidrag.
              Vårdnadsbidraget riktas, som vi alla vet, till föräldrar som har
              barn mellan ett och tre år och som vill vara hemma lite längre,
              efter att föräldrapenningen är slut.
            </seg>
            <seg xml:id="i-174119fd3c4bfb4f-0">
              Många föräldrar vittnar om tidsbrist. Det handlar om det så kallade
              livspusslet, som vi har talat om tidigare. Det är svårt att få
              tiden att räcka och svårt att få livet att gå ihop. En del fixar
              det bättre, medan andra tycker att de inte klarar av den frustration
              som det skapar. Vi måste respektera att människor upplever samma
              situation på olika sätt. Småbarnsföräldrar upplever det. Även
              barnen upplever naturligtvis det.
            </seg>
            <seg xml:id="i-d4aef63def734651-0">
              Vi vet att småbarnsåren är en mycket kort period. Det är några
              få år, sedan är den perioden förbi. Barndomen går knappast i repris,
              och en del föräldrar vill på inget sätt avvara den utan vill stanna
              hemma en längre period. Det måste man väl kunna kräva respekt
              för? Är det så provocerande att det finns föräldrar som vill göra
              ett val som innebär att de är hemma några månader till? Är det
              verkligen det?
            </seg>
            <seg xml:id="i-8d093d8ca99c4cf1-0">
              Vi måste väl kunna konstatera att familjer är olika, föräldrar
              är olika och barn är olika. En del barn trivs i stora grupper.
              De mår bra och utvecklas. Andra barn behöver av olika anledningar
              längre tid, en lugnare situation och en annan miljö. Detta kan
              naturligtvis föräldrarna avgöra bäst.
            </seg>
            <seg xml:id="i-0c5f371dfd7d926b-0">
              Mot denna bakgrund har det varit naturligt för alliansregeringen
              att lägga fram det förslag som just ger föräldrarna en ökad valfrihet,
              inte en minskad. Det är de fyra delarna i reformen som vi har
              kommit överens om. Vi är helt överens om dem. Det är vårdnadsbidraget,
              det är jämställdhetsbonusen, det är barnomsorgspengen och det
              är det ökade pedagogiska inslaget i förskolan.
            </seg>
            <seg xml:id="i-31000deec98b4058-0">
              Fru talman! Sammantaget bidrar naturligtvis dessa satsningar
              till en ökad valfrihet, förbättrade förutsättningar för jämställt
              uttag av föräldrapenningen och stärkt kvalitet i förskolan. Till
              sommaren kommer de första delarna vårdnadsbidraget och jämställdhetsbonusen
              att realiseras. Äntligen, säger många småbarnsföräldrar. För en
              del kommer det inte att innebära någon som helst förändring därför
              att de är helt nöjda med den omsorg som de redan har valt. Andra
              får ytterligare en möjlighet. Observera att detta inte är en begränsning
              utan en utökning av valfriheten. De föräldrar som vill vara hemma
              lite längre kommer att kunna vara det. För andra gör detta ingen
              skillnad alls.
            </seg>
            <seg xml:id="i-0b0bfd4771b3d7f6-0">
              Tydligen är det oerhört provocerande att det finns föräldrar,
              män och kvinnor, som möjligen kan tänka sig att göra detta val.
              Lyssnar man på debatten häpnar man när man hör argumentationen.
              Jag kan inte tolka den på något annat sätt än att de kvinnor eller
              män som väljer att vara hemma inte har förstått sitt eget bästa.
              De gör ett oklokt val utan möjlighet att göra en klok analys av
              familjens situation. Och de måste ha hjälp att styras om så att
              de tänker på det kollektiva sättet, enligt mittfåran och de direktiv
              som framför allt den socialdemokratiska vänsterkartellen har bestämt
              är bäst för alla.
            </seg>
            <seg xml:id="i-2729257e4a5fa46d-0">
              Det är inte en väg som vi tycker är bäst. Vi litar nämligen på
              vuxna människors kloka val. Det är ingen obligatorisk reform som
              vi inför. Jag förstår inte riktigt argumentet som tidigare har
              framkommit i debatten.
            </seg>
            <seg xml:id="i-97aada8b4998ec20-0">
              En utökad föräldraförsäkring skulle tydligen vara helt okej.
              Om man förlänger den med ett halvår eller ett år hamnar man inte
              efter på arbetsmarknaden. Då skulle det vara okej att vara hemma
              med sina barn. Men om man har ett annat namn på det halkar man
              efter. Man gör ett oklokt val, och man förstår inte sitt eget
              bästa.
            </seg>
            <seg xml:id="i-4a716b462bbf4032-0">
              Det har också talats om summan ett antal gånger här. Det är jättebra.
              Vi kommer överens om att vi höjer summan. Det är inga problem.
              Om nu Socialdemokraterna, Miljöpartiet eller Vänsterpartiet är
              så oerhört frustrerade över att nivån är så låg är vi öppna för
              förhandlingar. Kom och tala med oss.
            </seg>
            <seg xml:id="i-710f01a5105e1748-0">
              Samtidigt ska vi också komma ihåg hur det är. Jag träffar kvinnor
              och män. Hör och häpna, det finns män som också är hemma med sina
              barn. Min man är en av dem. Det finns män som har valt det, och
              de är inte helt unika.
            </seg>
            <seg xml:id="i-6312ca2e3be7ff75-0">
              De säger att det skulle vara en otrolig skillnad att få 3 000
              kronor till. Det är 3 000 procent mer än vad ni vill ge dem, och
              det tycker vi är bra.
            </seg>
          </u>
          <note type="speaker" xml:id="i-e91a219b9e3459d3-0">
            Anf. 133 JASENKO OMANOVIC (s) replik:
          </note>
          <u who="unknown" xml:id="i-87df3d9e3b434cc8-17">
            <seg xml:id="i-c8b0b312710819c8-0">
              Fru talman! Alla män som är hemma med barn är inte gifta med
              en riksdagsledamot som tjänar dryga 50 000 kronor, eller hur?
              Så är det. Det kan vi konstatera.
            </seg>
            <seg xml:id="i-b968279d5f77b28f-0">
              Det var roligt att få höra att Eva Johnsson börjar med arbetsmarknadspolitik
              som skapar jobb. Det nämnde jag också i mitt anförande. Med vår
              arbetsmarknadspolitik skapade vi 153 000 jobb på ett år. Med er
              piskpolitik skapade ni 81 000 jobb. Med en bra och trygg arbetsmarknadspolitik
              skapar man självklart jobb. Det är vi överens om. Men det gör
              man inte med piskpolitik.
            </seg>
            <seg xml:id="i-a69d9121869d80ca-0">
              Jag håller med om Eva om att det har varit en lång debatt. Den
              enda man kan säga om vårdnadsbidraget efter debatten är att man
              känner större förvirring och otrygghet än före debatten. Före
              debatten läste jag socialministerns artikel. Nu har jag fått intrycket
              att det går på lösa boliner.
            </seg>
            <seg xml:id="i-d13ac1701b698a66-0">
              Det enda som ni tycks vara överens om på den sidan när det gäller
              vårdnadsbidraget är att om man tar barnet från förskolan gör man
              sig berättigad till ett bidrag på 3 000 kronor. Det är fortfarande
              lite oklart om det gäller per månad och barn eller bara 3 000
              kronor per familj. Men någonstans där är ni överens. Sedan spricker
              det. Ska man anlita någon, eller ska man själv ta hand om barnet?
              Det går på lösa boliner.
            </seg>
          </u>
          <note type="speaker" xml:id="i-3c3aad4c208302ba-0">
            Anf. 134 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-7986208a08ddf084-1">
            <seg xml:id="i-ae92ce522fc865db-0">
              Fru talman! Nu ska jag först och främst be att få tala om att
              mina barn är 20, 22 och 24 år gamla. Min man är inte hemma och
              passar dem nu. Jag kom in i riksdagen för ett år sedan. Då var
              de 19, 21 och 23 år.
            </seg>
            <seg xml:id="i-0ee1dc27d62840ec-0">
              Det är några år sedan min man var hemma med våra barn. Jag läste
              då på komvux. Jag kan garantera att jag inte hade någon hög inkomst.
              Det var en strid på marginalen för att få ekonomin att gå ihop.
            </seg>
            <seg xml:id="i-1d76dc5c3a69e8d4-0">
              Jag vet vad det vill säga att under många år knappt ha fått pengarna
              att gå ihop. Ändå valde vi till och från ibland jag och ibland
              min man att vara hemma. Jag vet att vi inte är unika. Det finns
              många som väljer att göra precis så.
            </seg>
            <seg xml:id="i-a0a01acd82b3850d-0">
              Vi får nu höra talas om piskan. Det är ju spännande. Piskan innebär
              att vi öppnar för ytterligare en möjlighet. Vi avskaffar ingenting.
              Allt som ni tycker är jättebra är kvar. Vi har kvar det.
            </seg>
            <seg xml:id="i-42797473efc46f35-0">
              Sedan kommer då piskan i form av ytterligare en valfrihetsreform.
              Vi får nästan slå upp vad piska betyder i en ordbok. Det är ett
              missbruk av ordet helt enkelt.
            </seg>
            <seg xml:id="i-f9633196e0f49669-0">
              Jag tycker att det är mer berättigat att tala om piska när man
              talar om kvotering. Ett antal av mina kolleger har varit uppe
              i talarstolen och frågat Socialdemokraterna vad de tycker om kvotering.
              Det är tydligen helt omöjligt att få svar på den frågan.
            </seg>
            <seg xml:id="i-6a2a48900e4e5e90-0">
              Jag tolkar det som att ni kommer att genomföra en kvotering men
              vågar inte säga det rakt ut i kammaren.
            </seg>
          </u>
          <note type="speaker" xml:id="i-18e2e367a9ca8218-0">
            Anf. 135 JASENKO OMANOVIC (s) replik:
          </note>
          <u who="unknown" xml:id="i-87df3d9e3b434cc8-18">
            <seg xml:id="i-11df97ee007397de-0">
              Fru talman! Vi har här i kammaren stenografer som skriver ned
              vad vi säger när vi berättar våra egna memoarer. Jag ska därför
              också berätta mina memoarer.
            </seg>
            <seg xml:id="i-ac6d871ac455b49f-0">
              När jag kom till Sverige och min fru och jag fick en liten bebis
              accepterade arbetsmarknaden mig men inte en mor med en liten bebis.
              Vi låg strax över socialnormen. Tänk om vi legat strax under den
              sociala normen och vårdnadsbidraget hade funnits. Den politiken
              skulle ha cementerat min fru vid spisen.
            </seg>
            <seg xml:id="i-ad01b38550b404bf-0">
              Tack och lov fanns inte vårdnadsbidraget. Min fru har en egen
              inkomst i dag och kan försörja sig och är inte beroende av mina
              inkomster. Jag är faktiskt stolt över att vi inte hade något vårdnadsbidrag
              då. Det skulle ha cementerat invandrarkvinnor vid spisen som det
              nu kommer att göra när det införs.
            </seg>
            <seg xml:id="i-aa61b31429996084-0">
              Det är många invandrarkvinnor som kommer att hamna i den fälla
              som ni nu bygger. Ni bygger en fälla som cementerar för kvinnor.
              Ni vill gå tillbaka inte till 60-talet som Solveig önskade utan
              till ännu längre tillbaks i tiden. Ni vill få invandrarkvinnor
              dit där de här hemma, i köket. Det är vad ni vill.
            </seg>
            <seg xml:id="i-b57ed7cb91751efc-0">
              Vi vet att det är just den gruppen som står längst från arbetsmarknaden.
              Det är just den gruppen som skulle behöva stöd att komma in på
              arbetsmarknaden mer än alla andra grupper. Moderata och kristdemokratiska
              kommunpolitiker kommer kanske att välja att ge dem vårdnadsbidrag
              som egenförsörjning.
            </seg>
          </u>
          <note type="speaker" xml:id="i-8878fc6940d63c0a-0">
            Anf. 136 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-7986208a08ddf084-2">
            <seg xml:id="i-99c2c62e69baa4e5-0">
              Fru talman! Nu talar vi om livshistorier. Om vi hade haft kvoteringen
              i er situation hade du varit tvungen att vara hemma, och din fru
              hade fortfarande inte fått något jobb. Det hade varit en härlig
              situation. Det är så som ni vill göra.
            </seg>
            <seg xml:id="i-0227455e5e4b2fe4-0">
              Ett alternativ är att man är egen företagare. Jag har träffat
              ett antal kvinnor som är ensamföretagare. Jag har träffat både
              kvinnor och män. De har uppgivet sagt till mig: Vi kan inte dela.
              Vår situation är sådan att företaget kommer att gå i konkurs.
              Är det det ni vill? Ska ni försätta småföretagarna i ohållbara
              ekonomiska situationer? Det är faktum.
            </seg>
            <seg xml:id="i-9d76786fce51bb69-0">
              Faktum är att majoriteten av Sveriges befolkning inte jobbar
              åtta till fem eller sju till fyra. Det finns en oändlig mängd
              varianter på hur man jobbar, hur man löser livet när man jobbar.
              Det måste vi acceptera, och då vill man också skapa olika lösningar.
            </seg>
            <seg xml:id="i-3256d4ec5264908c-0">
              Fru talman! Jag kallar det olika lösningar. Vi talar i debatten
              om att kedja fast kvinnor vid spisen. Jag ser det inte så. Är
              barn ett straff? Är det ett straff att vara hemma och ta hand
              om sina barn? Oavsett om man är man eller kvinna, oavsett om man
              väljer en kort eller lång period, är det väl ingen bestraffning.
              Det är ett aktivt val som en del, inte alla, föräldrar gör. Det
              vill jag respektera.
            </seg>
          </u>
          <note type="speaker" xml:id="i-baa6a5b577b47fa1-0">
            Anf. 137 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-19">
            <seg xml:id="i-c2ff487b2b8c91a0-0">
              Fru talman! Debatten börjar lida mot sitt slut, men jag ville
              ändå begära replik på Eva Johnsson. Jag blir väldigt förundrad
              när jag lyssnar på diskussionen från allianspartierna.
            </seg>
            <seg xml:id="i-d76f8e18a0fe602a-0">
              Föräldrar ska få vara hemma. Ja, men var det inte barnperspektivet
              som var det viktigaste?
            </seg>
            <seg xml:id="i-8f99c1612f16e363-0">
              Respekt talas det om. Respekt för vadå? Är det respekt för att
              få köpa annan barnomsorg, som Solveig Zander pratade om? Är det
              respekt för att barnen får tid med både mammor och pappor?
            </seg>
            <seg xml:id="i-267007cd90090d96-0">
              Vad är det allianspartierna vill egentligen? Är det Kristdemokraternas
              vårdnadsbidragsvariant, eller är det Folkpartiets och Centerns
              jämställdhetsambitioner? Man kan ju undra.
            </seg>
            <seg xml:id="i-f93794677ba94fc3-0">
              Miljöpartiet har föreslagit barntid, en möjlighet att förena
              både arbete och mer tid för barnen. Kan Eva Johnsson se att det
              finns en större valfrihet i barntidsreformen?
            </seg>
            <seg xml:id="i-831d2c9a59cc4667-0">
              Valfrihet finns om man har råd. Frågan är då om det ska vara
              ett bidrag för dem som vill köpa annan barnomsorg, att det egentligen
              är det som vårdnadsbidraget kommer att innebära. Är det så ni
              vill se det?
            </seg>
          </u>
          <note type="speaker" xml:id="i-a593a7e28ac8fb7f-0">
            Anf. 138 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-7986208a08ddf084-3">
            <seg xml:id="i-0d1b6562849357b1-0">
              Fru talman! Det här är en riktigt bekymmersam debatt. Jag vet
              inte hur många gånger under de här timmarna som vi har hört ordet
              bekymmersamt. Det verkar lite tungt i oppositionen. Jag är inte
              fullt så bekymrad av mig utan ser verkligen den här reformen an
              med tillförsikt. Så olika kan det bli.
            </seg>
            <seg xml:id="i-8684dc1ee098430a-0">
              Så var det frågan om barnperspektivet. Har vi ett barnperspektiv
              eller inte? Det är frågan. Det är klart att vi har ett barnperspektiv.
              Men jag är också hundra procent övertygad om att det finns en
              stark koppling mellan barnens välbefinnande och föräldrakontakten.
              Jag tror nämligen att det är så. Då tror jag inte heller att vi
              till hundra procent ska ersätta kvalitet med kvantitet när det
              gäller små barn. Det kan vara bra att göra det, men barn behöver
              också tid, och de behöver tid med sina föräldrar.
            </seg>
            <seg xml:id="i-407a8b09974b1c0d-0">
              Det är klart att det är ett barnperspektiv när vi ger barn möjlighet
              att vara med sina föräldrar om föräldrarna tycker det. Men de
              kan också, som jag sade tidigare i mitt anförande, göra ett annat
              val. De kan välja att ha kvar sina barn i offentlig barnomsorg,
              som kommer att få mycket högre kvalitet nu när vi sätter till
              pengar där också. De kan välja att placera barnen hos mormor och
              morfar, farmor och farfar, någon tant, någon granne, en dagmamma
              eller någon annan variant något som föräldrarna känner sig trygga
              med.
            </seg>
          </u>
          <note type="speaker" xml:id="i-03daebcfdb5c51be-0">
            Anf. 139 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1a8b7bb4c0c2ec44-20">
            <seg xml:id="i-1d8a9847b696c39a-0">
              Fru talman! Jag får inte den här retoriken att gå ihop. Den ena
              pratar om valfrihet att kunna få vara hemma med sina barn. Den
              andra pratar om att kunna köpa barnomsorg. Vad är det egentligen
              man vill nå? Är det trygga uppväxtvillkor för familjer och barn?
              Det är min utgångspunkt.
            </seg>
            <seg xml:id="i-610abf06ed961355-0">
              Frustrerade föräldrar som får livspusslet att spricka jag tror
              mer att det är viktigt att se att livspusslet ska kunna gå ihop.
            </seg>
            <seg xml:id="i-fa5722bf913f0734-0">
              Eva Johnsson sade att det ska vara kvalitet, inte kvantitet.
              Det håller jag med om. Då är det viktigt att ge förutsättningar
              för att kunna kombinera och förena, med en arbetsmarknad som främjar
              jämställdheten, så att man som förälder ska kunna ta ansvar för
              sina barn och att barnen får tillgång till båda sina föräldrar.
            </seg>
            <seg xml:id="i-d21f566fa2169e79-0">
              Strukturerna i samhället påverkas av föräldrapolitiken. Om man
              förväntar sig att fler kvinnor ska vara hemma med barnen påverkar
              det lönestrukturerna i samhället. Vårdnadsbidraget kommer tyvärr
              att bidra till det såsom det är utformat.
            </seg>
            <seg xml:id="i-76ecc45b90ffbf34-0">
              Jag tror att det är en mycket bättre lösning att ge möjlighet
              till en barntidsreform. Det svarade Eva Johnsson tyvärr inte på.
            </seg>
          </u>
          <note type="speaker" xml:id="i-1367091b8ae77c3d-0">
            Anf. 140 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-7986208a08ddf084-4">
            <seg xml:id="i-9a527827b6ffa840-0">
              Fru talman! Jag ska vara lite öppenhjärtig det är ett väldigt
              lämpligt tillfälle att vara det här i talarstolen och säga att
              jag tycker att bland oppositionspartierna har Miljöpartiet ett
              antal ganska trivsamma inslag i sin familjepolitik. Jag tycker
              också att ordet barntid är rätt så trevligt. Men man måste fylla
              ordet med ett innehåll.
            </seg>
            <seg xml:id="i-c734902bbeb489d9-0">
              Jag tycker att det är synd att Miljöpartiet inte har haft större
              framgång i sina förhandlingar bland oppositionspartierna när det
              gäller just de familjepolitiska inslagen. Vi ser tyvärr alldeles
              för lite spår av dem. Ni har en hel del kloka tankar det ska jag
              säga till er.
            </seg>
            <seg xml:id="i-8f6749be09708054-0">
              Vi tror naturligtvis att det utarbetade familjepolitiska paket
              som vi nu har plockat ihop tillsammans till och med kan slå barntiden,
              även om namnet är tilltalande.
            </seg>
            <seg xml:id="i-d05f5be27ada06b9-0">
              När det gäller retoriken kan jag tyvärr inte hjälpa till så mycket.
              För att få retoriken att gå ihop måste man helt enkelt klara av
              att ha två bollar i luften. Vi vill se att det är möjligt för
              föräldrarna att vara hemma, och vi uppmuntrar andra typer av val
              som man kan göra. Jag tror att det kommer att gå alldeles utmärkt
              att få det att gå ihop.
            </seg>
          </u>
          <note type="speaker" xml:id="i-ce6d8550399ce2fe-0">
            Anf. 141 CHRISTOPHER ÖDMANN (mp):
          </note>
          <u who="unknown" xml:id="i-87df3d9e3b434cc8-19">
            <seg xml:id="i-9a12f6d5740e74bd-0">
              Fru talman! Ledamöter! Måhända kommer några att vara kvar och
              lyssna på mig. Jag har en känsla av att inte alla socialdemokrater
              kommer att gilla det jag säger i alla delar, och inte representanter
              från alliansen. Jag är inte heller helt säker på att Gunvor kommer
              att gilla precis varenda bokstav jag säger. Men lever man i ett
              demokratiskt fritt samhälle har man möjlighet att uttrycka sig.
            </seg>
            <seg xml:id="i-a3d2a9acda13ba1e-0">
              Jag tänker prata utifrån motion 349, och det är ett förslag om
              att införa barnomsorgsbidrag.
            </seg>
            <seg xml:id="i-d369c7bf7982abef-0">
              Jag tycker att det är oerhört viktigt att många föräldrars vilja
              att vara tillsammans med sina barn längre än vad föräldraförsäkringen
              i dag medger tas på allvar. Jag tycker att det är ett uppdrag
              att försöka finna former för att man på olika sätt ska kunna göra
              det.
            </seg>
            <seg xml:id="i-474707dcba469dc6-0">
              Det tog mig två år att tänka fram den här motionen, och jag kommer
              inte att yrka bifall till den, fru talman. Jag har en känsla av
              att riksdagens ledamöter också behöver lite längre tid på sig
              att fundera på det här. Jag tänker ändå argumentera för den, eftersom
              den nu är uppe till diskussion.
            </seg>
            <seg xml:id="i-d3662e4ac07a4e0b-0">
              Barnomsorgsbidraget handlar egentligen om att skapa möjligheter
              för kommunerna att använda barnomsorgspengarna på ett friare sätt
              än vad man kan göra i dag. Det handlar om att regeringen skulle
              låta utreda ett system för just införande av barnomsorgsbidrag.
            </seg>
            <seg xml:id="i-ab55c43a6ad04582-0">
              Det handlar också om att man som förälder skulle kunna få barnomsorgsbidraget
              av sin kommun om man väljer att vara hemma med barnen efter att
              föräldraförsäkringen har tagit slut.
            </seg>
            <seg xml:id="i-9564c158cede91bd-0">
              Det som skiljer detta från den borgerliga alliansens förslag
              är att det kommer att bli mer pengar för att man ska kunna vara
              hemma med egna barn, och det ser jag som oerhört viktigt. Jag
              är lite besviken på att de borgerliga har kommit fram till ett
              så lågt vårdnadsbidrag.
            </seg>
            <seg xml:id="i-312b02ed35580c7b-0">
              När det gäller föräldraförsäkringen och barnomsorgsbidraget tycker
              jag att det är viktigt att statsmakterna också sätter klara riktlinjer
              för det hela. Det är ett förmånligt system som tiden måste få
              sätta sin prägel på. Därför har jag föreslagit att barnomsorgsbidraget
              ska kvoteras lika för föräldrarna hälften till mannen och hälften
              till kvinnan. Detta görs just för att ge en klar signal om att
              vi nu ser att det är moderna tider och både mannen och kvinnan
              ska ta ansvar för barnen.
            </seg>
            <seg xml:id="i-ea8b270c149c96c5-0">
              Jag tror också att det finns många föräldrar som skulle gilla
              de olika förslag som finns hos olika partier. Jag tänker särskilt
              på Miljöpartiets förslag om att man ska få gå ned i arbetstid,
              för detta är en absolut förutsättning i dagens värld, där det
              krävs väldigt mycket för att föräldrarna ska kunna vara närvarande
              hos sina barn, vilket är viktigt särskilt när barnen är små. Men
              jag tycker naturligtvis också att det skulle behövas en större
              närvaro av föräldrar hos barnen också när barnen växer upp. Det
              finns för lite möjligheter för föräldrarna att fullt ut engagera
              sig för sina barn när det krävs att de jobbar långa dagar på stressiga
              arbetsplatser.
            </seg>
            <seg xml:id="i-3e5c1ab8228db7bf-0">
              Jag skulle därför ändå vilja föra fram tanken på ett barnomsorgsbidrag,
              där man skapar en möjlighet för kommunerna att använda barnomsorgspengarna
              på ett friare sätt. Bidraget ska kvoteras lika mellan föräldrarna,
              och det ska motsvara ungefär vad en plats inom barnomsorgen kostar,
              så att man får någon form av neutralitet där.
            </seg>
          </u>
          <note type="speaker" xml:id="i-f012ddaaaccf1f65-0">
            Anf. 142 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-7d97d8ae149d6758-6">
            <seg xml:id="i-ea6558cf03d089be-0">
              Fru talman! I pensionsdebatten tidigare i dag var Christopher
              Ödmann uppe och försvarade sin motion. Vi noterade alla att Miljöpartiet
              hade en annan uppfattning än Christopher Ödmann där. Man hade
              olika uppfattningar om hur man skulle lägga upp ett bra pensionssystem.
            </seg>
            <seg xml:id="i-8a95466a21e54173-0">
              När jag nu läser Christopher Ödmanns motion slår det mig att
              han i sin argumentation i princip talar om ett vårdnadsbidrag.
              Han vill ha ett kvoterat sådant ett kvoterat vårdnadsbidrag.
            </seg>
            <seg xml:id="i-1eb470ec63be1f8d-0">
              Därför vill jag ställa ett par frågor. Efter att vi i alliansen
              nu från Miljöpartiets representant här har fått utstå rätt kraftiga
              angrepp om alla nackdelar med vårdnadsbidraget föreslår Christopher
              Ödmann själv ett vårdnadsbidrag, om än ett kvoterat sådant. I
              Miljöpartiets värld är det kvotering som gäller. Det har vi hört
              förut i dag. Därför vill jag fråga: Var står Christopher Ödmann
              när det gäller Miljöpartiets officiella linje i familjepolitiken?
              Står han för alliansens linje med ett vårdnadsbidrag, dock kvoterat,
              eller står han för Miljöpartiets officiella linje?
            </seg>
          </u>
          <note type="speaker" xml:id="i-3ab1c1f68b6ce9c4-0">
            Anf. 143 CHRISTOPHER ÖDMANN (mp) replik:
          </note>
          <u who="unknown" xml:id="i-87df3d9e3b434cc8-20">
            <seg xml:id="i-1599b88ba5ea28db-0">
              Fru talman! Jag står självfallet för Miljöpartiets linje. Jag
              ser inte att förslaget om barnomsorgsbidrag egentligen går emot
              den. Tvärtom ser jag det helt i linje med den, även om jag tycker
              att man skulle kunna gå lite längre när det gäller familjepolitiken.
              Man bör fundera över på vilket sätt man skapar möjligheter för
              föräldrar att vara hemma längre med sina barn än föräldraförsäkringen
              i dag medger.
            </seg>
            <seg xml:id="i-406f594d52b670a7-0">
              Jag har funderat på detta länge. Även om motionen i sig är rätt
              enkel har jag kommit fram till att det finns fördelar med det
              här förslaget, och jag tycker att det är modernare än vårdnadsbidraget.
              Jag tycker dessutom att det skapar bättre förutsättningar för
              föräldrar när de vill vara hemma hos sina barn än alliansens förslag.
            </seg>
            <seg xml:id="i-924feec9bfce82c0-0">
              Den som står bakom detta är jag, och naturligtvis finns det personer
              som tycker att det är bra att man lägger fram det här förslaget,
              för det är väl genomtänkt som förslag betraktat.
            </seg>
          </u>
          <note type="speaker" xml:id="i-07bd3cec3a34341c-0">
            Anf. 144 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-7d97d8ae149d6758-7">
            <seg xml:id="i-128cad1fe308401a-0">
              Fru talman! Detta är mycket intressant. Jag noterar då att Christopher
              Ödmann står för den officiella linjen i Miljöpartiets politik
              men att han också har ett antal personer i sitt parti med sig
              som kan tänka sig en harmonisering som närmar sig alliansförslaget.
              Så tolkar jag honom. Det finns en diskussion i partiet om att
              man vill ge mer barntid på olika sätt det har vi hört förut i
              dag och det finns personer som står bakom den här motionen, som
              innebär ett vårdnadsbidrag, om än ett kvoterat sådant. Det kan
              bli en intressant diskussion i framtiden om vi kan hitta mötespunkter
              mellan alliansen och Miljöpartiet i de här familjefrågorna.
            </seg>
          </u>
          <note type="speaker" xml:id="i-33cb6adc91870e47-0">
            Anf. 145 CHRISTOPHER ÖDMANN (mp) replik:
          </note>
          <u who="unknown" xml:id="i-87df3d9e3b434cc8-21">
            <seg xml:id="i-c957eb7493c6bdc2-0">
              Fru talman! I vår riksdagsgrupp är det bara jag som står bakom
              den här motionen, och den är enskilt lagd från mig därför att
              jag tyckte att det var angeläget att försöka finna vägar framåt
              när det gäller att göra det möjligt för föräldrar att vara hemma
              längre med sina barn än vad dagens system ger möjlighet till.
              Det är bara jag som har skrivit under den från oss.
            </seg>
            <seg xml:id="i-8ff2e6d86a9cdc1f-0">
              Jag tror att det finns all anledning för politiker att ta på
              fullaste allvar att många föräldrar vill ha någon form av lösning.
              Då är det viktigt att man funderar över på vilket sätt man kan
              göra det. Detta är inte bara för föräldrarnas skull, utan jag
              är också engagerad i att även barnen ska kunna få vara längre
              med sina föräldrar än vad som är möjligt i dag.
            </seg>
            <seg xml:id="i-ae11358544b887da-0">
              Det finns en skillnad till som jag glömde nämna förut. Man kan
              visst säga att det här förslaget liknar vårdnadsbidraget, även
              om det här är på en högre nivå. Men i mitt förslag är bidraget
              lika oavsett vad föräldrarna har för inkomst. Jag tror att om
              man ska få till ett system efter föräldraförsäkringen vi vill
              ju öka föräldraförsäkringstiden till 18 månader upp till 36 månader
              så måste man finna andra former för det.
            </seg>
            <seg xml:id="i-a9ab878c47f9f0e5-0">
              Jag tror att det är fullt möjligt att finna ett acceptabelt,
              modernt och jämställt system och som det kan jag hålla med om
              har inslag av både höger- och vänsterpolitik. Jag tycker att det
              är knepigt att man ställer barnens behov mot jämställdhetsfrågorna.
              Det måste gå att ordna detta på något bättre sätt. Nu har alliansen
              försökt på sitt sätt, och jag har försökt på mitt sätt.
            </seg>
            <seg xml:id="i-55575ee8885ca200-0">
              Vi får väl se hur det kommer att bli i framtiden. Jag har en
              känsla av att det kommer att bli förändringar. Jag hoppas ändå
              att det finns ökade möjligheter att också se barnens möjligheter
              i de här sammanhangen.
            </seg>
          </u>
          <note xml:id="i-c111c80454835df4-0">
            Överläggningen var härmed avslutad.
          </note>
          <note xml:id="i-1cb08f1ca759afb3-0">
            8 § Bordläggning
          </note>
          <note xml:id="i-7a6ac997bf76a2bd-0">
            Anmäldes och bordlades
          </note>
          <note xml:id="i-37da9cbaaf3270ff-0">
            9 § Anmälan om interpellation
          </note>
          <note xml:id="i-850b2beddef4ea3a-0">
            Anmäldes att följande interpellation framställts
          </note>
          <note xml:id="i-7d50cb361a5ba053-0">
            den 10 december
          </note>
          <note xml:id="i-29a16421cefff2bc-0">
            Karin Svensson Smith
          </note>
          <note xml:id="i-5a41b5f8c774cb66-0">
            Interpellationen redovisas i bilaga som fogats till riksdagens
            snabbprotokoll tisdagen den 18 december.
          </note>
          <note xml:id="i-baf2b8641e780b60-0">
            10 § Kammaren åtskildes kl. 17.18.
          </note>
          <note xml:id="i-e5667541aa7c7d89-0">
            Förhandlingarna leddes
          </note>
          <note xml:id="i-800a30a7be88f0fe-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
