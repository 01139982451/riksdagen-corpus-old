<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--65</head>
          <docDate when="1994-01-01">1994-01-01</docDate>
        </div>
      </front>
      <body>
        <div>
          <note xml:id="i-74a4c73b10305aac-0">
            Det justerade protokollet beräknas utkomma om 3 veckor
          </note>
          <note xml:id="i-2731628939d5315b-0">
            _________________________________________________________________
          </note>
          <note xml:id="i-b8d300184837789f-0">
            1 § Justering av protokoll
          </note>
          <note xml:id="i-03f95fc0740832ba-0">
            Justerades protokollet för den 17 februari.
          </note>
          <note xml:id="i-560c5a5f8503f383-0">
            2 § Svar på interpellation 1994/95:51 om utbyggnad av E 4 och
            Ostkustbanan
          </note>
          <note xml:id="i-408489515c5a8d3c-0">
            Anf. 1 Kommunikationsminister INES
          </note>
          <note xml:id="i-8fd3a5ed4b6f3aaf-0">
            UUSMANN (s)
          </note>
          <note xml:id="i-8c96ec942965eb57-0">
            Fru talman! Sven Bergström har ställt följande frågor till mig:
          </note>
          <note xml:id="i-2c486e1e4ed75884-0">
            När kan spaden sättas i jorden för detta stora och viktiga infrastrukturprojekt
            med parallell utbyggnad av E 4 och Ostkustbanan?
          </note>
          <note xml:id="i-e10bdee3de83dfec-0">
            Om E 4 norr om Söderhamn byggs som 13-
          </note>
          <note xml:id="i-77f3603235525fcc-0">
            metersväg med de lägre kostnader som detta innebär, är då statsrådet
            beredd att medverka till att E 4 får byggas om på hela sträckan
            upp till Hudiksvall i ett sammanhang?
          </note>
          <note xml:id="i-44e0c5d0dacbc4ca-0">
            Enligt den nationella väghållningsplanen för 1994-
          </note>
          <note xml:id="i-c02b93034a2d587e-0">
            2003 har 1 550 miljoner kronor avsatts till utbyggnad av E 4
            på sträckan Gävle-Sundsvall. Målstandard för
          </note>
          <note xml:id="i-63b475ef8fdf5778-0">
            E 4:an på den aktuella delen är enligt den nationella väghållningsplanen
            13 m med möjlighet att avvika från målstandarden där betydande
            effektivitetsvinster kan uppnås.
          </note>
          <note xml:id="i-259054ef93df7c44-0">
            I budgetpropositionen konstaterar regeringen att medelstilldelningen
            till anslaget Byggande av vägar kommer att minska som en följd
            av besparingskraven i statsbudgeten. Genomförandet av den nationella
            väghållningsplanen kommer därmed att försenas.
          </note>
          <note xml:id="i-d6290a8c85cb98e7-0">
            Vägverket kan därför inte ta ställning till när byggstart skall
            ske för de projekt som finns upptagna i den nationella väghållningsplanen.
            Genomförandet skall dock ske i enlighet med den prioritering som
            riksdagen beslutat och som också finns fastställd i verkets investeringsplaner,
            såvida inte den nyligen tillsatta trafikkommitténs kommande förslag
            leder till ändringar vid revideringen av gällande planer.
          </note>
          <note xml:id="i-3ea1d3c2691b2fb2-0">
            I Banverkets stomnätsplan för 1994-2003 finns
          </note>
          <note xml:id="i-64d4c8498f98a84d-0">
            732 miljoner kronor avsatt till utbyggnad av
          </note>
          <note xml:id="i-e93e6d950da47d7a-0">
            Ostkustbanan på sträckan Söderhamn-Enånger. I
          </note>
          <note xml:id="i-f03dbf069b43e4bb-0">
            budgetpropositionen konstaterar regeringen att riksdagens tidigare
            beslut om investeringar i infrastrukturen samt de långsiktiga
            investeringsplaner som fastställts under 1994 skall vara utgångspunkten
            för medelstilldelningen. På grund av det statsfinansiella läget
            tvingas nu regeringen till stora besparingar i utgifterna. För
            Banverkets del innebär det att utbyggnadstakten för Ostkustbanan
            kan komma att påverkas.
          </note>
          <note xml:id="i-68f505783eafb4d4-0">
            En annan omständighet som påverkar byggstarterna är de beslut
            som regeringen skall fatta i enskilda ärenden som berör dessa
            båda projekt. För närvarande bereds överklaganden av arbetsplan
            för E
          </note>
          <note xml:id="i-82f99abeeda29511-0">
            4 sträckan Svalarna-Enånger där bl.a. synpunkter lämnats på standard
            och sträckning. I ärendet har nyligen inkommit kompletteringar
            avseende de samhällsekonomiska effekterna av olika vägstandard.
          </note>
          <note xml:id="i-15ceff2912d974ea-0">
            Efter erforderlig beredning samt ställningstagande från riksdagen
            i standardfrågan, vilket jag återkommer till, kan regeringen ta
            ställning till vägarbetsplanen.
          </note>
          <note xml:id="i-1632e255e5188fb1-0">
            Regeringen har tidigare fastställt arbetsplan för E 4
          </note>
          <note xml:id="i-779437fd445b3e34-0">
            sträckan Norrala-Svalarna med vissa påpekanden beträffande vägens
            standard.
          </note>
          <note xml:id="i-ce512d17e66ac73b-0">
            Banverket har ansökt om tillstånd till expropriation för utbyggnad
            av Ostkustbanan etappen
          </note>
          <note xml:id="i-6a04487c8afc1434-0">
            Söderhamn-Enånger. För den södra tredjedelen av sträckan skall
            Banverket komma in med handlingar för ny sträckning för anpassning
            till E 4:ns sträckning över Norraladalen. För den norra delen
            av sträckan inväntas för närvarande kompletterande yttranden och
            därefter kan ytterligare kommunikation bli nödvändig.
          </note>
          <note xml:id="i-c284d92916e489fa-0">
            Innan beslut om expropriation kan fattas, måste klarläggas om
            en eventuell förändring av vägens standard påverkar järnvägens
            sträckning.
          </note>
          <note xml:id="i-3623bb1780b27a9f-0">
            Jag kan därför inte i dag svara på när byggstart kan ske för
            väg- respektive järnvägsprojektet, men det är min uppfattning
            att det är viktigt att ta till vara de ekonomiska vinster men
            också miljömässiga vinster som kan göras genom en samtidig utbyggnad
            av E
          </note>
          <note xml:id="i-6ad93260f3bf8897-0">
            4:an och Ostkustbanan.
          </note>
          <note xml:id="i-fd10e50275fe2be1-0">
            I anslutning till Sven Bergströms andra fråga vill jag återkomma
            till frågan om E 4:ans standard.
          </note>
          <note xml:id="i-6150be0804df268f-0">
            Regeringen föreslår i budgetpropositionen att riksdagen prövar
            målstandarden för vissa delar av väg
          </note>
          <note xml:id="i-12f945a5a8bd6d7d-0">
            E 4, E 6, E 20 och E 22 och att den för dessa delar bör vara
            13 m med rätt att avvika där det är uppenbart att en avvikelse
            skulle innebära betydande samhällsekonomiska effektivitetsvinster,
            dvs. att målstandarden på sikt i huvudsak skall vara 13 m.
          </note>
          <note xml:id="i-9a79644b3cba7a61-0">
            Detta med anledning av besparingskraven men även beroende på
            att regeringen ser en risk i att utbyggnaden av ett fåtal projekt
            till mycket hög standard allvarligt och under en lång tidsperiod
            kan komma att försvåra möjligheterna att genomföra andra angelägna
            åtgärder på de aktuella vägsträckorna.
          </note>
          <note xml:id="i-51d9725ee239cf8d-0">
            I den nationella väghållningsplanen redovisas de medel som avsatts
            för utbyggnad av E 4 mellan Gävle och Sundsvall. Vägverket har
            redovisat att verket har för avsikt att under planperioden påbörja
            avsnitten
          </note>
          <note xml:id="i-dbe301adf975a019-0">
            Söderhamn-Enånger och Njurunda-Sundsvall. Det är inte regeringens
            uppgift att avgöra vilka etapper som skall byggas ut och i vilken
            ordning det skall ske.
          </note>
          <note xml:id="i-0b656a1769541acc-0">
            Dessa frågor samt eventuella omprioriteringar inom de i den nationella
            väghållningsplanen fastlagda stråken faller inom Vägverkets ansvarsområde.
          </note>
          <note xml:id="i-cd73dde04b0cfd35-0">
            Anf. 2 SVEN BERGSTRÖM (c)
          </note>
          <note xml:id="i-3e8ba269d1a94283-0">
            Fru talman! Jag vill börja med att tacka kommunikationsministern
            för svaret. Projektet med samordnad utbyggnad av ny E 4 och Ostkustbana
            för snabbtåg på sträckan norr om Söderhamn är av mycket stor betydelse
            för samhälle och näringsliv i södra Norrland. För att ge litet
            perspektiv på frågan vill jag gärna kortfattat redovisa historien
            bakom min fråga.
          </note>
          <note xml:id="i-d2097c86e3c2c6e6-0">
            Det tragiska med det här projektet är nämligen att det har dragit
            ut så länge på tiden, och inte heller i dag kan vi tyvärr få något
            besked av kommunikationsministern om när igångsättning kan ske.
            Historierna om alla olika förseningar som drabbat detta projekt
            håller tyvärr på att bli en tragikomisk visa i södra Norrland.
            Människorna i bygden här uppe kan berätta om hur planerare från
            dåvarande Vägförvaltningen redan för mer än 25 år sedan var ute
            med plankartor och stakkäppar för byggande av en ny riksväg, som
            det hette på den tiden. Kommunalpolitiker som var med redan på
            60-
          </note>
          <note xml:id="i-0e3ecfe154d6df06-0">
            och 70-talet kan knappt hålla reda på hur många kommunikationsministrar
            man uppvaktat genom åren för att få fart på detta ärende. Jag
            vet att också Ines
          </note>
          <note xml:id="i-7f47e1d1cf68e5d7-0">
            Uusmann nyligen har uppvaktats av folk från
          </note>
          <note xml:id="i-79d7e9cea606e2cc-0">
            Gävleborg.
          </note>
          <note xml:id="i-b9f867d77e752586-0">
            Tiden har gått, men den gamla vägen har bestått.
          </note>
          <note xml:id="i-cdb5899d40b340df-0">
            För åtta år sedan, 1987, togs ett samlat initiativ från länsstyrelserna,
            landstingen och kommunerna från
          </note>
          <note xml:id="i-d50a44c11e8a5a32-0">
            Gävle i söder till Härnösand i norr, då man bildade den s.k.
            SSS-gruppen. Och SSS betyder i det sammanhanget "Snabbtåg Stockholm-Sundsvall",
            med målsättningen att få ner tiden för en resa mellan
          </note>
          <note xml:id="i-6d24ef0fdb8c05b0-0">
            Stockholm och Sundsvall till tre timmar och med angöring också
            till Arlanda via den s.k. Arlandaböjen.
          </note>
          <note xml:id="i-3014e4b8c8015d41-0">
            Bara på den här aktuella sträckan Enånger-Söderhamn skulle restiden
            på tåg komma att bli ca 12 minuter kortare med snabbtågsmöjligheten.
          </note>
          <note xml:id="i-e9fc43838aaafda6-0">
            Målsättningen för SSS-gruppen var också att få till stånd en
            samordnad utbyggnad av E 4 och
          </note>
          <note xml:id="i-e2616c8d85f73841-0">
            Ostkustbanan och därmed kunna åstadkomma de betydande samordningsvinster
            som man har räknat fram.
          </note>
          <note xml:id="i-4ba204967312c0e6-0">
            En särskild utredningsman tillsattes av den dåvarande infrastrukturdelegationen
            för att utarbeta ett förslag till finansiering. Detta uppdrag
            redovisades i december 1992 i form av ett avtal mellan staten,
          </note>
          <note xml:id="i-860f23770fa577cc-0">
            Banverket, Vägverket och SSS-gruppen, dvs. berörda kommuner,
            landsting och länsstyrelser. SSS-gruppen gör här också ett avsevärt
            ekonomiskt åtagande genom att förbinda sig att bidra med 116 miljoner
            kronor till investeringarna men också att göra betydande förbättringar
            i angränsande lokal infrastruktur.
          </note>
          <note xml:id="i-fd213500e7950c48-0">
            För hela samhället är en av de stora poängerna med utbyggnadsplanerna
            på den här sträckan att en samordnad byggnation av ny E 4 och
            Ostkustbana för snabbtåg i en gemensam korridor skulle innebära
            kostnadsvinster på ca 100 miljoner kronor. Jag noterar att också
            kommunikationsministern tar fasta på och understryker det i sitt
            svar.
          </note>
          <note xml:id="i-b5bf79fadcb0443a-0">
            Projektet skulle också innebära att mycket värdefulla arbetstillfällen
            tillskapades i ett landskap som tillhör dem som drabbas hårdast
            av den höga arbetslösheten. I Söderhamns och Hudiksvalls kommuner
            går för närvarande mellan 6 000 och 7 000
          </note>
          <note xml:id="i-2e5551556892769c-0">
            människor arbetslösa. Bland byggnads- och anläggningsarbetarna
            är arbetslösheten så hög som över 40 %. Därför är det särdeles
            olyckligt att regeringen nu aviserar att projektet blir ytterligare
            fördröjt genom att investeringarna i infrastruktursatsningar minskar,
            vilket uppenbarligen hotar att drabba det här mycket välmotiverade
            projektet. Om en senareläggning nu sker, riskerar man dels att
            projektet hamnar fel i konjunkturcykeln, dvs.
          </note>
          <note xml:id="i-0098b727b71e6357-0">
            att man kanske skall till att bygga mitt i en högkonjunktur,
            då det finns andra bra projekt, dels att de stora ekonomiska vinster
            som skulle kunna göras genom ett parallellt genomförande av E
            4 och
          </note>
          <note xml:id="i-ee9a80ee01165ec3-0">
            Ostkustbanan går förlorade och man därmed totalt sett får ett
            dyrare projekt för samhället.
          </note>
          <note xml:id="i-fe9fc9bc67b33296-0">
            Låt mig kommentera några av punkterna i svaret mera precist.
          </note>
          <note xml:id="i-14aa29c502dd68e5-0">
            På första sidan i svaret säger kommunikationsministern: "Genomförandet
            skall dock ske i enlighet med den prioritering som riksdagen beslutat
            och som också finns fastställd i verkets investeringsplaner, såvida
            inte den nyligen tillsatta Trafikkommitténs kommande förslag leder
            till ändringar vid revideringen av gällande planer."
          </note>
          <note xml:id="i-8d24f4f56e804064-0">
            Vad betyder detta? Jag hoppas att det inte betyder ytterligare
            frågetecken när det gäller hur snabbt det kan komma till stånd.
          </note>
          <note xml:id="i-1b7806f9fb8346fa-0">
            På nästa sida talas det om "att utbyggnadstakten för Ostkustbanan
            kan komma att påverkas". Då funderar jag hur det ligger till.
            I ett meddelande från
          </note>
          <note xml:id="i-15b50656be52d614-0">
            Banverket i februari 1995 säger man: Vi beräknar att slutföra
            projekteringen under 1995 och strävar efter att byggstarten kan
            ske före årets slut. Jag hoppas att det gäller och att det innebär
            att man kan få i gång vägprojekt.
          </note>
          <note xml:id="i-55f1aba8a2246078-0">
            Längre ned på sidan 2 säger kommunikationsministern: "Jag kan
            därför inte i dag svara på när byggstart kan ske - - -." Men ge
            ändå en liten vink! Kan det ske under året? Det skulle vara skönt
            att få det beskedet.
          </note>
          <note xml:id="i-d89293517fccf54d-0">
            Det är viktigt för människor att projektet kommer till stånd,
            med en bra och hög standard. Det är viktigare än att det till
            varje pris blir en motorväg.
          </note>
          <note xml:id="i-ad3f4ba2a2954ac4-0">
            Sanningen är ju att trafikmängderna på de här vägsträckorna egentligen
            inte alls motiverar motorväg, men det har ändå kommit in i bilden
            och försenat projektet. Nu vill vi ha en bra väg med hög och säker
            standard så fort som möjligt. Jag hoppas att kommunikationsministern
            i nästa inlägg kan bekräfta att det är på gång.
          </note>
          <note xml:id="i-d692e3580af3618e-0">
            Anf. 3 HANS STENBERG (s)
          </note>
          <note xml:id="i-32119cfce8e77797-0">
            Fru talman! Jag tänkte ta tillfället i akt att prata litet om
            den stora betydelse som en utbyggnad av
          </note>
          <note xml:id="i-3eb4f11dba30b49d-0">
            Ostkustbanan och E 4 får för utvecklingen, inte bara i den region
            där själva utbyggnaden sker utan också i hela södra Norrland.
            Jag kan ta mitt hemlän
          </note>
          <note xml:id="i-8ffbe0b11f3f8484-0">
            Västernorrland som exempel på de näringspolitiska och miljöpolitiska
            vinster som ligger i att det blir en utbyggnad av dessa projekt.
          </note>
          <note xml:id="i-5357872dbd43400c-0">
            Västernorrland är det enda län i landet där det stadigt under
            ett antal år har skett en minskning av befolkningen. Trots det
            finns en ordentlig framtidstro och en vilja till utveckling. Det
            beror på att vi i länet och i regionen har väldigt mycket av landets
            exportintensiva industri koncentrerad, dvs. mycket av den tunga
            industri som utgör ryggraden i Sveriges ekonomi.
          </note>
          <note xml:id="i-608839def3ec9085-0">
            Om man skall kunna utveckla den tunga industrin krävs det bra
            kommunikationer, för att få in råvarorna till industrierna och
            för att få ut de färdiga produkterna. Men mer och mer för varje
            år krävs det bra personkommunikationer. Den här traditionellt
            tunga industrin blir mer och mer teknologiskt förfinad och kräver
            mer och mer av utbyte av tjänster av experter osv., som kan resa
            mellan industriorterna. Då är det nödvändigt att ha väl fungerande
            kommunikationer, både för varorna och för människorna.
          </note>
          <note xml:id="i-8aecaaddee60adbe-0">
            Då kommer snabbtåget mellan Stockholm och
          </note>
          <note xml:id="i-41c32b04a3d48255-0">
            Sundsvall in som ett nödvändigt inslag. Det är nödvändigt för
            näringslivet. Även om flyget fungerar bra som kommunikationsmedel
            på långa sträckor, är snabbtåget mycket konkurrenskraftigt på
            sträckor på ca 40 mil. Det ger möjlighet att utnyttja restiden
            till arbete och annat, och det skulle vara ett mycket bra inslag.
            Dessutom har det stora positiva miljömässiga effekter om man kan
            minska antalet flygresenärer och föra över dem till järnväg.
          </note>
          <note xml:id="i-754c8f4b986bbac5-0">
            Likaså är det nödvändigt med en förbättring av
          </note>
          <note xml:id="i-c89f79a027da2406-0">
            E 4. Även om vi nu satsar på att få över så många människor och
            så mycket gods som möjligt till miljövänliga kommunikationer,
            som järnvägen, vet vi att det ändå är mycket av transportarbetet
            som i slutändan måste ske på landsväg. Då är det nödvändigt att
            man också har en väl fungerande landsvägstrafik.
          </note>
          <note xml:id="i-105c648901345732-0">
            Dessutom ingår i satsningen på E 4 ett delprojekt med E 4 Syd
            i Sundsvall, som dels skulle lösa de väldigt besvärliga trafikproblemen
            i Sundsvalls centrum, dels framför allt skulle innebära en mycket
            kraftigt förbättrad miljö i centrala Sundsvall, genom att den
            tunga trafiken och genomfartstrafiken kunde föras ut ur stadens
            centrum. Det finns alltså både tunga näringspolitiska skäl och
            tunga miljöskäl för satsningen.
          </note>
          <note xml:id="i-7aad4bd5aa24f252-0">
            När det nu finns så goda skäl, såväl för
          </note>
          <note xml:id="i-96081985f9a6fc9f-0">
            Ostkustbanan och snabbtåget som för en utbyggnad av E 4 längs
            Norrlandskusten, känns det mycket angeläget att vi så snabbt som
            möjligt kan få till stånd dessa utbyggnader. Det är nödvändigt
            för att vi skall ha möjlighet att utveckla det näringsliv som
            är ryggraden i Sveriges ekonomi och ta till vara de stora möjligheter
            som finns att utveckla den stora exportindustrin.
          </note>
          <note xml:id="i-dde83e5e18aef36b-0">
            Därför är det min förhoppning att det så snabbt som möjligt skall
            bli byggstart för de båda projekten och att samordningsmöjligheterna
            kan utnyttjas till en samtidig byggstart.
          </note>
          <note xml:id="i-1bf63635bbed5129-0">
            Anf. 4 Kommunikationsminister INES
          </note>
          <note xml:id="i-8fd3a5ed4b6f3aaf-1">
            UUSMANN (s)
          </note>
          <note xml:id="i-5411d50a1ad1f2b1-0">
            Fru talman! Jag delar både Sven Bergströms och
          </note>
          <note xml:id="i-aed8f0bf94e3a2d6-0">
            Hans Stenbergs uppfattning att det här är ett mycket viktigt
            projekt. Jag kan också beklaga att det har dragit ut på tiden.
            Jag har fått både sorglustiga och mer eller mindre humoristiska
            beskrivningar av hur ärendet har behandlats under årtiondena.
            Det är självklart att jag vill göra vad jag kan för att påskynda
            en byggstart. Men det finns ett antal men, och jag skall redogöra
            för några av dem.
          </note>
          <note xml:id="i-1069c7905450877d-0">
            Vad vi skall slå fast först, är att det är viktigt med ett parallellt
            genomförande. Det handlar om att hålla nere kostnaderna. Men det
            handlar också om det som blir allt viktigare, när vi bygger ut
            den här typen av stora anläggningar, vägar, järnvägar, broar osv.,
            nämligen att det skall bli så litet intrång som möjligt i den
            naturliga miljön. Det går ju inte att bygga stora motorvägar,
            13-metersvägar och järnvägar utan att det blir intrång, och då
            gäller det att minimera detta. Det är ytterligare ett skäl till
            att det är viktigt att genomförandet sker i en omgång.
          </note>
          <note xml:id="i-a0a41965c9dc5d4a-0">
            Sven Bergström frågade mig vad det betyder för detta projekt
            att Trafikkommittén skulle komma att omprioritera. Jag kan på
            rak arm säga att det inte betyder något. Just det här projektet
            ligger så nära i tiden - vi skall förhoppningsvis inom åtminstone
            ett år kunna se en starttidpunkt. Därför kommer ett förslag från
            Trafikkommittén inte att ha någon betydelse för den här typen
            av projekt, som redan ligger i en s.k. pipeline, som de som pratar
            utrikiska säger.
          </note>
          <note xml:id="i-ad9cbb934cddda5e-0">
            Skall det vara en 13-metersväg eller skall det vara en motorväg?
            Ja, det har det förts en mycket lidelsefull diskussion om. Jag
            är benägen att hålla med Sven Bergström också på denna punkt.
            Orsaken till att regeringen har skrivit om detta i budgetpropositionen
            är att trafiken faktiskt inte ens med ganska välvilliga prognoser
            kommer upp i flera bilar än rejält under 10 000 - omkring 8 000
            - även så långt vi kan se fram på 2000-talet. Av det skälet är
            det kanske bättre att använda pengarna till att bygga ut en längre
            sträcka än till att bygga en kortare sträcka med väldigt hög standard.
          </note>
          <note xml:id="i-127c1a1937f11a75-0">
            Jag tycker att målstandarddiskussionen är viktig.
          </note>
          <note xml:id="i-98d001f6575bd253-0">
            Riksdagen kommer ju att få anledning att diskutera detta och
            fatta beslut om de förslag som regeringen lägger fram.
          </note>
          <note xml:id="i-ea81572396401cf9-0">
            Detta innebär naturligtvis också en komplikation.
          </note>
          <note xml:id="i-5bb7c8b88466f6d6-0">
            Vägverket har ju i sin projektering utgått från motorväg. En
            13-metersväg måste se något annorlunda ut för att den skall vara
            trafiksäker. Det innebär att man måste göra vissa omprojekteringar,
            och det kan dra ut litet på tiden. Jag vill inte säga hur lång
            tid det kan behöva ta; när man läser vissa uppgifter kan man få
            intrycket att Vägverket tar till rejält, men några månader kan
            det kanske ta att få fram nya ritningar.
          </note>
          <note xml:id="i-c67375fdfde4b9c8-0">
            En annan sak som hänger ihop med tiden är våra erfarenheter,
            särskilt från de senaste åren, att det inte finns något sådant
            här projekt som går igenom utan överklaganden. Det betyder i sin
            tur att arbetsplaner, expropriationsansökningar och sådana saker
            förmodligen kommer att gås igenom ett antal omgångar. Vi gör från
          </note>
          <note xml:id="i-ff5fa857f67627d7-0">
            Kommunikationsdepartementets sida vad vi kan för att snabba upp
            den här processen, men det kan alltså ändå bli förseningar på
            grund av överklaganden.
          </note>
          <note xml:id="i-b756d43686270915-0">
            Detta är orsaken till att jag här inte kan lova att vi kommer
            i gång före september eller november eller liknande. Jag vill
            inte ta risken att ge upphov till en ny tidsdebatt, men jag vill
            ändå säga att vi från
          </note>
          <note xml:id="i-174be28bc5b782da-0">
            Kommunikationsdepartementet är lika angelägna som
          </note>
          <note xml:id="i-216bd19eb3bd7fba-0">
            Sven Bergström och Hans Stenberg om att det här skall lösa sig
            så fort som möjligt.
          </note>
          <note xml:id="i-a38f39f203a23451-0">
            Anf. 5 SVEN BERGSTRÖM (c)
          </note>
          <note xml:id="i-fd14b98137f203f9-0">
            Fru talman! En hel del av det Ines Uusmann säger låter bra. Vi
            kan väl då hjälpas åt att pressa på för att det här skall bli
            klart. Banverket har ju givit besked om att man sätter i gång
            och projekterar för fullt och räknar med att slutföra projekteringen
            snart och att byggstart skall ske före årets slut. Det inkluderar
            enligt vad jag förstår en samordning med vägprojektet. Kan Banverket
            klara detta borde rimligen också Vägverket klara att sätta spaden
            i jorden före årets slut. Det tror jag skulle välkomnas av många
            människor som har väntat i många år på det.
          </note>
          <note xml:id="i-24c39e3a0ce59742-0">
            Ines Uusmanns svar andas en positiv syn också på det som min
            andra fråga gäller. Om man bestämmer sig för att inte bygga motorväg
            tjänar man i runda tal
          </note>
          <note xml:id="i-596d59890f101a52-0">
            8 km väg. Då kan man rimligen bygga färdigt en bit längre norrut
            och få bort ytterligare en flaskhals -
          </note>
          <note xml:id="i-547aeacaa586e9d2-0">
            mellan Enånger och Iggesund och mellan Iggesund och Hudiksvall.
            Där finns det naturligtvis också samordningsvinster att göra om
            man bygger projektet i dess helhet eller åtminstone bra mycket
            längre: man är etablerad på plats, projektering kan göras, maskiner
            finns, osv.
          </note>
          <note xml:id="i-524940574bc405bc-0">
            Om man nu bestämmer sig för den här vägstandarden, vilket jag
            personligen tycker är riktigt
          </note>
          <note xml:id="i-367d06266422936f-0">
            - det skall vara rätt standard, inte överstandard, som kanske
            kan behövas om 40-50 år - borde det vara möjligt att uppnå enighet
            om att i stället bygga bort flaskhalsen på en längre sträcka.
            Jag tycker att det också borde vara ett stort samhällsintresse,
            och jag tror att det skulle välkomnas av många.
          </note>
          <note xml:id="i-7b142f3d6c470709-0">
            Jag hoppas att man kan tolka kommunikationsministerns svar så,
            att utbyggnad kan ske under 1995, precis som Banverket har projekterat.
          </note>
          <note xml:id="i-66b8c8002a4d2e5a-0">
            Jag utgår från att kommunikationsministern gör allt som går för
            att trycka på för att få projektet i gång.
          </note>
          <note xml:id="i-30ebb7bb556bcbf8-0">
            Anf. 6 HANS STENBERG (s)
          </note>
          <note xml:id="i-274bdad842defba2-0">
            Fru talman! Om det skall vara en 13-metersväg eller om vägen
            skall ha motorvägsstandard är en väldigt svår fråga. Vägverket
            har naturligtvis förordat motorvägsstandard av trafiksäkerhetsskäl,
            medan den bistra ekonomiska verkligheten gör det svårt att ha
            råd att bygga den sträcka väg man skulle behöva om man använde
            sig av motorvägsstandard.
          </note>
          <note xml:id="i-5e967f4cd1e75019-0">
            Ett av bekymren är att om man går över från motorväg, som man
            har planerat för, till 13-metersväg så måste man ändra sträckningen.
            Min högst personliga uppfattning är att man borde pröva om man
            ändå inte kunde våga sig på att lägga en 13-
          </note>
          <note xml:id="i-99b57f99c173b4bf-0">
            metersväg i den sträckning som motorvägen var planerad för. Jag
            är fullt medveten om att man får en något sämre trafiksäkerhet
            på en sådan vägsträckning, men i gengäld vinner man oerhört mycket
            om man i framtiden skulle vilja gå upp till motorvägsstandard.
          </note>
          <note xml:id="i-d57b5a4b1bfe82a2-0">
            Om man väljer att nu bygga 13-metersväg i den sträckningen är
            det i princip bortkastat om man senare vill gradera upp vägen
            till motorvägsstandard.
          </note>
          <note xml:id="i-9d9b92301188ee6c-0">
            Jag medger att det här är en fråga som man behöver fundera ordentligt
            över från trafiksäkerhetssynpunkt, men det ligger så stora vinster
            i att lägga en 13-metersväg i motorvägssträckningen att jag tycker
            att frågan skall prövas ordentligt.
          </note>
          <note xml:id="i-0988211332eb1842-0">
            I övrigt tycker jag att det är oerhört viktigt att vi kommer
            i gång snabbt nu, framför allt med tanke på järnvägsutbyggnaden,
            som jag upplever som den mest angelägna delen av det här, även
            om vägen också är viktig.
          </note>
          <note xml:id="i-6ad2c10300d1ad59-0">
            Anf. 7 Kommunikationsminister INES
          </note>
          <note xml:id="i-8fd3a5ed4b6f3aaf-2">
            UUSMANN (s)
          </note>
          <note xml:id="i-a5b1605ae52612e9-0">
            Fru talman! Om Banverket kan bli klar med sin projektering så
            borde väl Vägverket också kunna klara det, även om man skall göra
            vissa omprojekteringar, säger Hans Stenberg. Ja, det kan man ju
            tycka. Det är klart att det hela är något komplicerat - jag vill
            nämna det utan att gå in på tekniska detaljer. Så fort Banverket
            gör en enda liten omprojektering så ändrar det kurvradier, och
            tåg har inte lika lätt att svänga i små radier som bilar har,
            särskilt inte de snabba tåg som också skall gå här.
          </note>
          <note xml:id="i-736a220e6d7f3982-0">
            Sedan blir det också fråga om litet olika planer beroende på
            vilken standard man skall ha på vägen.
          </note>
          <note xml:id="i-b8f6f6afe710e4ff-0">
            Men med den kompetens som man har på Vägverket tror jag säkert
            att man skall kunna samordna det här i tiden.
          </note>
          <note xml:id="i-d6d19934e241db5a-0">
            När det gäller frågan om man kan använda de pengar som man så
            att säga skulle spara till att fortsätta med sträckan Enånger-Iggesund
            vill jag säga att det inte är min sak att ge ett löfte om det.
            Men jag kan väl ändå säga att det är just den typen av överväganden
            som har legat till grund för regeringens diskussioner om förändringar
            av målstandarden på de här vägarna, som vi har föreslagit i budgetpropositionen.
            Det som står i budgetpropositionen skall tolkas så, att det är
            bättre att man får en vettig standard på en stor del av vägen
            under en lång sträcka än att man får en väldigt bra standard på
            en liten sträcka och dålig standard på en stor del av vägen.
          </note>
          <note xml:id="i-feedb56cb06a7e5b-0">
            Avslutningsvis vill jag säga till Hans Stenberg att
          </note>
          <note xml:id="i-54ce0261883e9858-0">
            13-metersväg eller motorväg på samma sträckning är en komplicerad
            fråga. Jag tror inte att man kan säga att det skall vara på det
            ena eller andra sättet. Vi har ju erfarenheter från några vägsträckor
            i Sverige där det inte har fungerat särskilt bra för trafiksäkerheten
            när man har gjort på det här viset. Å andra sidan har det då också
            varit fråga om ett helt annat trafiktal -
          </note>
          <note xml:id="i-3c75b9c55d5500d5-0">
            det har rört sig om betydligt fler bilar på de sträckorna. Men
            detta behöver man fundera litet mer över, tror jag.
          </note>
          <note xml:id="i-23a3f178d234fd49-0">
            Överläggningen var härmed avslutad.
          </note>
          <note xml:id="i-eb0e4a901daf297f-0">
            3 § Svar på interpellation 1994/95:54 om SJ:s prispolitik
          </note>
          <note xml:id="i-4f8b9e1de58d2f4e-0">
            Anf. 8 Kommunikationsminister INES
          </note>
          <note xml:id="i-8fd3a5ed4b6f3aaf-3">
            UUSMANN (s)
          </note>
          <note xml:id="i-dc5b528e2e613187-0">
            Fru talman! Lennart Beijer har frågat mig om jag tänker vidta
            några åtgärder för att undanröja olägenheterna med den redovisade
            prispolitiken och ålägga SJ ett miljö- och samhällsekonomiskt
            ansvar.
          </note>
          <note xml:id="i-cf8846faf58a8a3a-0">
            Järnvägen har en central roll i den svenska godstransportförsörjningen.
            Den har sin styrka i tunga storskaliga transporter. Järnvägen
            är mycket konkurrenskraftig på längre avstånd och svarar för
          </note>
          <note xml:id="i-9209d6f36208d8dc-0">
            28 % av transportarbetet över 10 mil. Regeringens strävan är
            att ytterligare stärka denna roll. Det är väsentligt för miljön
            och för näringslivet som kunder.
          </note>
          <note xml:id="i-d98015cc48e74a99-0">
            Inte i något annat land i Europa har järnvägsoperatörer lika
            höga transportmarknadsandelar som SJ Gods. För att öka marknadsandelarna
            bör kombitransporterna utvecklas.
          </note>
          <note xml:id="i-d9dd01d14b188e41-0">
            Lastbilens flexibilitet i närtrafik och järnvägens fördelar på
            långa sträckor kombineras alltså.
          </note>
          <note xml:id="i-5b4fb1ed6d25ad3e-0">
            En positiv utveckling förutsätter att SJ kan erbjuda sina kunder
            en konkurrenskraftig produkt. Sedan
          </note>
          <note xml:id="i-fdc878a38b68b57f-0">
            1989 ställer staten, som ägare, krav på att SJ skall driva verksamheten
            utifrån affärsmässiga principer.
          </note>
          <note xml:id="i-2af19921088fd570-0">
            SJ skall också successivt svara mot de ställda lönsamhetsmålen.
            För att SJ skall leva upp till dessa ägarkrav måste alla delar
            inom affärsverket SJ stärka sin lönsamhet.
          </note>
          <note xml:id="i-60a7e782b2ce3e0a-0">
            SJ Godstransporter har under den senaste 5-
          </note>
          <note xml:id="i-688e4dcaf1c701d9-0">
            årsperioden genomfört kraftfulla kostnadsrationaliseringar i
            flera etapper. Resurserna har använts effektivare utan att mängden
            godstransporter har minskat. Trots betydande rationaliseringar
            måste också SJ göra prisjusteringar.
          </note>
          <note xml:id="i-338e63b43f1edb20-0">
            Den genomsnittliga prishöjningen på godstaxan hos
          </note>
          <note xml:id="i-11f0fae8af4a5400-0">
            SJ är ca 15 %. En generell höjning av taxorna för godstransporter
            med lastbil har även skett med ca 5-
          </note>
          <note xml:id="i-070492eeb7a23110-0">
            10 %. I ett fåtal fall har SJ:s prishöjningar varit kraftiga.
            Detta beror då på att dessa transporter varit kraftigt olönsamma
            en längre tid, trots de rationaliseringar som gjorts. Ett sådant
            fall är nämnda timmertransporter från Norrland till södra Vi.
          </note>
          <note xml:id="i-ae1e5dc95712e7dd-0">
            Omvägen över Göteborg är en ren produktionsteknisk lösning för
            bättre totalekonomi och har inte någon betydelse vid prissättningen.
            Genom strukturförändringarna har de flesta av SJ:s kunder fått
            minskade transporttider till och från Norrland.
          </note>
          <note xml:id="i-077d28d0f9ec008a-0">
            Regeringen styr genom att fastställa ekonomiska villkor och mål
            för verksamheten. Den enda garanti vi har för uthålliga miljövänliga
            järnvägstransporter är tillgången till ett effektivt och ekonomiskt
            starkt järnvägsföretag.
          </note>
          <note xml:id="i-c6e550d9a55286be-0">
            Anf. 9 LENNART BEIJER (v)
          </note>
          <note xml:id="i-fb5063e83a0f63f7-0">
            Fru talman! Jag tackar kommunikationsministern för svaret. Anledningen
            till interpellationen är att SJ
          </note>
          <note xml:id="i-a67aaa3fc963e0aa-0">
            Gods har höjt sina taxor kraftigt. Att höjningarna i snitt är
            15 % kan nog stämma. Men för ett antal, kanske framför allt mindre
            företag, rör det sig om höjningar på 50-80 %. Det riktiga skräckexemplet
            är ett företag i Kalmartrakten som har råkat ut för en prishöjning
            på över 300 %. Man tror knappt att det är sant. Man förstår om
            företagaren funderar över om han skall transportera med tåg eller
            lastbil.
          </note>
          <note xml:id="i-87f10d50be1e0ae9-0">
            Det i interpellationen nämnda sågverket i södra Vi hotas alltså
            av prishöjningar på 60 % på sina timmertransporter från Sundsvallsområdet.
            Dessa transporter har pågått i decennier, och de är nödvändiga
            för att man skall få rätt kvalitet på råvaran. Efter det att interpellationen
            har framställts har en kompromiss tillfälligt upprättats mellan
            sågverket och SJ Gods. Den går ut på att fram till juli blir prishöjningen
            endast 25 %. Det är inte heller så litet. Detta gäller under förutsättning
            att företaget lastar samtliga vagnar i Sundsvall. Tidigare har
            man alltså kunnat lasta utefter ett antal stationer på järnvägen.
          </note>
          <note xml:id="i-3b6a2aae1fe4ca98-0">
            Det här är som sagt en mycket tillfällig uppgörelse. Hotet om
            en ytterligare höjning på 5 %
          </note>
          <note xml:id="i-f0566e96f1a0d746-0">
            kvarstår. Genomförs den ytterligare prishöjningen tvingas sågverket
            naturligtvis att minska sin produktion. Något sätt att kompensera
            sig med likvärdiga timmerkvaliteter på närmare håll finns inte.
          </note>
          <note xml:id="i-013cf044efd737f3-0">
            I sitt svar konstaterar kommunikationsministern att järnvägen
            i dag svarar för 28 % av transportarbetet på avstånd över 10 mil.
            Enligt ministern har regeringen ambitionen att öka den andelen
            ytterligare. Kan man verkligen anse att 28 % är en godtagbar nivå
            för tunga transporter, även om det skulle vara en bra procentsiffra
            jämfört med övriga Europa?
          </note>
          <note xml:id="i-900dad3101cf26a9-0">
            Tror verkligen Ines Uusmann att de här chockhöjningarna av priserna
            underlättar möjligheterna att öka järnvägstransporterna?
          </note>
          <note xml:id="i-f9203ba49953989c-0">
            Anf. 10 AGNE HANSSON (c)
          </note>
          <note xml:id="i-0cd434cefc383114-0">
            Fru talman! Jag skulle vilja börja mitt inlägg med att fråga
            Ines Uusmann om det är regeringens uppfattning, strävan och vilja
            att försöka föra över så mycket som möjligt av timmertransporterna
            från exempelvis den förre interpellanten Sven Bergströms
          </note>
          <note xml:id="i-a59b6167e5c7ee14-0">
            Norrland till Lennart Beijers och mitt Småland till lastbil från
            järnväg. Man skulle nästan kunna dra den slutsatsen av svaret.
            Det blir nämligen resultatet av en ogin prispolitik från SJ:s
            sida. Det får även konsekvenser för miljön m.m.
          </note>
          <note xml:id="i-09be02a9bcfd37c6-0">
            Jag tycker att svaret är märkligt ur två synpunkter.
          </note>
          <note xml:id="i-0b384ad33bbf850d-0">
            För det första motiverar kommunikationsministern järnvägstransporter
            enbart ur storskalighetssynpunkt.
          </note>
          <note xml:id="i-ec79c2283ed2007a-0">
            Hur blir det då med möjligheterna att utveckla miljön? Hur ser
            regeringen på de regionala järnvägssträckorna? Har de ingen framtid?
          </note>
          <note xml:id="i-4d2f6f9b32d971aa-0">
            För det andra säger kommunikationsministern att det blir bättre
            totalekonomi om man centraliserar rangeringar och kuskar runt
            med gods 40-50 mil eller kanske längre i onödan. Menar regeringen
            att det här inte har någon betydelse för en effektiv transportekonomi?
            Så kan det väl ändå inte vara.
          </note>
          <note xml:id="i-195a4caaac017e4c-0">
            Jag beklagar att det inte kan spåras någon stark vilja från regeringens
            sida för en mer human prispolitik gentemot de små företagen för
            att ge de lokala och regionala järnvägarna en bättre möjlighet
            att fungera.
          </note>
          <note xml:id="i-b11a6ba2cc6b6fd5-0">
            Det exempel som Lennart Beijer tar upp i sin interpellation är
            typiskt. Stångådalsbanan är nu en järnvägssträcka där enligt riksdagsbeslut
            på förslag av den föregående regeringen staten är beredd att gå
            in och satsa pengar för att utveckla en pulsåder i ett område
            som har stora problem ur regionalpolitisk synpunkt. Detta följer
            det statliga SJ upp med att höja godspriserna med 60 % och kanske
            med ytterligare
          </note>
          <note xml:id="i-f3c670904b7b54df-0">
            20 % från den 1 juli i år. Detta är verkligen orimligt.
          </note>
          <note xml:id="i-72263a9ab27e9b96-0">
            Det rimmar mycket illa med de satsningar på järnvägen som riksdag
            och regering säger sig vilja göra.
          </note>
          <note xml:id="i-2b1c191e55772c71-0">
            Jag och Centern anser att de lokala järnvägarna har en utomordentligt
            stor betydelse ur transportsynpunkt, ur miljösynpunkt och också
            ur matarsynpunkt vad gäller stomjärnvägarna.
          </note>
          <note xml:id="i-db70248e2a4b6ac7-0">
            Ines Uusmann talar i vissa fall väldigt vackert om järnvägen,
            i varje fall när det gäller storskaligheten.
          </note>
          <note xml:id="i-a8a803e128a54a30-0">
            SJ är ett statligt företag, och regeringen bör kunna påverka
            SJ så att man får till stånd en bättre prispolitik för att främja
            järnvägsutvecklingen. Jag vill fråga kommunikationsministern om
            inte regeringen är beredd att vidta några åtgärder för att främja
            en bättre utveckling på det här området.
          </note>
          <note xml:id="i-bf1087bcb42ca0e9-0">
            En möjlighet kan vara att man ökar konkurrensen vid upphandlingen
            genom att avreglera. Det fanns ett sådant beslut i den förra regeringen
            och ett förslag i riksdagen, men tyvärr sa Socialdemokraterna
            och
          </note>
          <note xml:id="i-95253c7b956d6975-0">
            Vänsterpartiet tillsammans med Ny demokrati nej.
          </note>
          <note xml:id="i-7fbb04d2f5efdd9b-0">
            När det gäller upphandlingar från SJ:s sida eller ifrån lokala
            trafikhuvudmäns sida är det ofta fråga om att de lokala trafikhuvudmännen
            behöver köpa ett trafikutbud även på en del av stomjärnvägen,
            som komplement, för att få till stånd en effektivare trafik och
            därmed få ner kostnaderna och skapa billigare transporter för
            småföretagen. Den möjligheten har man alltså inte nu.
          </note>
          <note xml:id="i-cc7b12540ffdd545-0">
            Är kommunikationsministern inte beredd att vidta några åtgärder
            för att möjliggöra en ökad konkurrens vid upphandling av trafik
            för att få ner kostnaderna och därmed få bort sådana problem som
            nu skapas för
          </note>
          <note xml:id="i-f67011fc011ae629-0">
            Ansgarius Svensson AB i Södra Vi, som Lennart
          </note>
          <note xml:id="i-8c510438ded97ea6-0">
            Beijer har pekat på i sin interpellation.
          </note>
          <note xml:id="i-9798e1c0b620a688-0">
            Anf. 11 Kommunikationsminister INES
          </note>
          <note xml:id="i-8fd3a5ed4b6f3aaf-4">
            UUSMANN (s)
          </note>
          <note xml:id="i-588c7b15cb752ece-0">
            Fru talman! Jag tycker att det är positivt att vi får en debatt
            om godstransporter på järnväg. Sådana här diskussioner har annars
            varit koncentrerade till snabbtåg och höghastighetståg. Jag tror
            att vi behöver resonera om det här.
          </note>
          <note xml:id="i-f86287849c66bc2e-0">
            En offentlig debatt och en genomlysning visar att det finns möjligheter.
            Lennart Beijer berättar att man har kunnat förhandla med SJ. Det
            kan anses vara en tillfällig kompromiss, men så går det till i
            en marknadsekonomi. En stark konsument kan påverka producenten
            också.
          </note>
          <note xml:id="i-072b138934184f8b-0">
            Det låter som om det totalt handlar om mycket höga prishöjningar
            när det gäller SJ. Jag tror att man måste hyfsa debatten. Agne
            Hansson säger att det är prishöjningar på 60 %. Det är ungefär
            20 kunder som har fått högre prishöjningar än 10-15 %, som är
            den genomsnittliga höjningen. Det måste man hålla i minnet. Annars
            blir det en underlig och barock debatt.
          </note>
          <note xml:id="i-d5e0d816b7fa000b-0">
            Lennart Beijer undrar vad jag tänker göra för att underlätta
            prispolitiken. Varken regeringen eller riksdagen fastställer taxor
            för godset. Utifrån våra mål och de krav som vi ställer på affärsverket
            SJ måste SJ
          </note>
          <note xml:id="i-f000e70572511ef1-0">
            sätta sina egna priser, oavsett om det handlar om persontrafik
            eller om godstrafik. Jag har alltså inte för avsikt att ägna mig
            åt något ministerstyre på det området.
          </note>
          <note xml:id="i-59305cc4dce0f62f-0">
            Agne Hansson har synpunkter på att jag har sagt att järnvägen
            är storskalig. Jag vidhåller att järnvägen har sina stora fördelar
            på det storskaliga området. Där är vi bäst. Lennart Beijer frågade
            om jag tycker att det är tillräckligt att järnvägen svarar för
            28 % av transportarbetet över tio mil. Vi skall komma ihåg att
            när det gäller de tunga transporterna -
          </note>
          <note xml:id="i-8e816b3a1b7f4067-0">
            bulktransporter, som det kallas på fackspråk - är siffran över
            50 % vad gäller långväga transporter i
          </note>
          <note xml:id="i-4de4ad20f40450ad-0">
            Sverige. På det området kan inget annat land klå oss.
          </note>
          <note xml:id="i-7b20d3a6e381a972-0">
            Detta hänger naturligtvis ihop med att vi har mycket massa, timmer,
            skrot och sådant som är särskilt lämpligt för järnvägstrafik.
          </note>
          <note xml:id="i-766019f51ef9e4b1-0">
            Jag skall nu komma tillbaka till Agne Hanssons fråga. Är det
            bra att köra timmertransporter på väg, eller skall de köras på
            järnväg? Det är en bra fråga. I
          </note>
          <note xml:id="i-a48b8eb531279d48-0">
            regeringskansliet håller vi nu på att arbeta med en modifierad
            avreglering av järnvägen. I det arbetet kommer vi just att komma
            fram till att vi skall kombinera med en konkurrensutsättning på
            vissa delar av nätet. På stomnätet tror jag faktiskt att vi behöver
            den storskalighet som SJ kan stå för. När det gäller matartrafiken,
            de företag som kör till stomnätet, tror jag att man kan ha en
            väldig glädje och nytta av att det finns en konkurrensutsatt upphandling.
          </note>
          <note xml:id="i-383e55717a7001ac-0">
            Hur den modifierade avregleringen skall se ut kommer vi att lägga
            fram en departementsskrivelse om den 1 maj. Det förslag som den
            förra regeringen lade fram och som riksdagen också fattade beslut
            om skulle innebära en oerhört konstruerad konkurrensutsättning.
            Jag har svårt att se att den skulle ge några effektivitetsvinster.
            Man skall ta det bästa ifrån båda systemen.
          </note>
          <note xml:id="i-cd0342c9a04f5cdb-0">
            Jag tror nämligen att kombitrafiken också kan gynnas av den här
            typen av avreglering.
          </note>
          <note xml:id="i-85a05137a0caf6a2-0">
            Kombitrafiken har vi talat så länge om, men det har sällan hänt
            något i verkligheten. Det beror på att det har funnits allt för
            stela system. Det handlar alltså om att kombinera de stora fördelar
            som järnvägen har när det gäller storskaligheten med den flexibilitet
            som lastbilarna har. Framför allt vinner man samhällsekonomiskt
            och miljömässigt på det.
          </note>
          <note xml:id="i-59f30cc0ad917278-0">
            Tack!
          </note>
          <note xml:id="i-a445166b5cb80801-0">
            Anf. 12 LENNART BEIJER (v)
          </note>
          <note xml:id="i-5f67af6eacea7b2a-0">
            Fru talman! Den omtalade kraftiga höjningen för sågverket i Södra
            Vi är ingen tillfällig händelse. Jag vet inte om det är 15, 20
            eller 30 företag som har råkat ut för samma sak. Lustigt nog har
            grannföretaget i den här lilla byn, som hittills har tagit sitt
            specialtimmer till stolpar ända från Söderhamn, åkt på en prishöjning
            på 85 %. Det företaget har åtminstone inte ännu kunnat få fram
            någon kompromiss eller något lindrigare förslag.
          </note>
          <note xml:id="i-c46d7a49c1f22204-0">
            I kommunikationsministerns svar säger hon: "I ett fåtal fall
            har SJ:s prishöjningar varit kraftiga. Detta beror då på att dessa
            transporter varit kraftigt olönsamma en längre tid, trots de rationaliseringar
            som gjorts." Om det har varit på det sättet måste man fråga sig
            om det verkligen är en god affärsprincip att i ett enda slag justera
            tidigare felaktiga avtal. Kan något annat företag kompensera sig
            på det sättet, så snabbt? Vore det inte mer naturligt att man
            under en längre tidsperiod justerar prisläget, som man normalt
            gör? Företagen har naturligtvis full förståelse för normala prishöjningar.
          </note>
          <note xml:id="i-3ab2d9e5e42fc7bc-0">
            Kommunikationsministern säger i sitt svar att den omorganisation
            som har gjorts, som innebär att tågrangeringen i dag utförs i
            Göteborg i stället för t.ex. i Nässjö, inte har någon betydelse
            för priset. Det får man verkligen hoppas. I det här fallet rör
            det sig ändå om ca 50 extra mil. Det är inte konstigt om mindre
            företag på landsbygden drar andra slutsatser än vad kommunikationsministern
            gör.
          </note>
          <note xml:id="i-20a4df777652217f-0">
            Kan verkligen denna drastiska prispolitik ligga i linje med regeringens
            ambitioner att öka de tunga transporterna på järnväg? Är det inte
            en uppenbar risk för att den här prissättningen minskar volymen?
            Nog måste väl regeringens ambition gälla även för de mindre industriföretag
            som också har tungt och skrymmande gods?
          </note>
          <note xml:id="i-91e15f49f894a469-0">
            Anf. 13 AGNE HANSSON (c)
          </note>
          <note xml:id="i-171f08845e02b5ac-0">
            Fru talman! Jag kan inte få det till annat än att om man inte
            är beredd att vidta några åtgärder så blir följden, Ines Uusmann,
            att det blir fler lastbilstransporter mellan Norrland och Småland
            än vad det behövde bli.
          </note>
          <note xml:id="i-81decac423b69f92-0">
            Det har kanske inte så stor betydelse, säger Ines
          </note>
          <note xml:id="i-81a37c1bb6050dd4-0">
            Uusmann, om ett tjugotal kunder får 60-procentig prishöjning
            om de andra klarar sig med 15-20 %.
          </note>
          <note xml:id="i-7b19aa504945e310-0">
            Men i Småland, och i Kalmar län, är vi rädda om småföretagen.
            För Ansgarius Svensson AB i Södra Vi kan detta vara droppen som
            gör att vi inte längre har ett livfullt småföretag i framtiden
            om man inte kan få en vettig transportkostnad på sina produkter.
          </note>
          <note xml:id="i-f050f2768278a931-0">
            Jag tror att man inte får underskatta detta. Även om man i ett
            perspektiv kan se att man haft ett mycket bra pris, kanske ett
            underpris på transporterna, så kan en sådan prishöjning få väldigt
            stora konsekvenser.
          </note>
          <note xml:id="i-6f462e81e4a7b27d-0">
            Det är inte rimligt att ha det så.
          </note>
          <note xml:id="i-5abbfd912d79aabd-0">
            SJ har sina största fördelar när det gäller att utveckla storskaligheten.
            Jag vill fråga Ines Uusmann vilket råd kommunikationsministern
            har att ge
          </note>
          <note xml:id="i-916718c9c6e13539-0">
            Ansgarius Svensson AB i Södra Vi och andra småföretag längs Stångådalsbanan
            när staten nu är beredd att gå in och rusta upp den. Skall de
            lägga trafiken på järnvägen eller skall de välja vägalternativet?
            Är inte Ines Uusmann beredd att tillsammans med oss försöka att
            hitta en vettig politik som gör att man främjar miljön och järnvägen
            även när det gäller de regionala transporterna?
          </note>
          <note xml:id="i-3a67a882ff5a5c96-0">
            Jag noterar med tillfredsställelse att Ines Uusmann är beredd
            att komma till riksdagen med ett avregleringsförslag. Jag beklagar
            bara att vi har tappat drygt ett år. Det kan ha stor betydelse
            för utvecklingen av företagen i vår region. Jag ser fram emot
            det förslaget. Jag tror det är nödvändigt. Det är en bland flera
            åtgärder för att få till stånd en bättre prispolitik för järnvägen
            och för utvecklingen av småföretagen.
          </note>
          <note xml:id="i-afdef995172a7eb2-0">
            Anf. 14 Kommunikationsminister INES
          </note>
          <note xml:id="i-8fd3a5ed4b6f3aaf-5">
            UUSMANN (s)
          </note>
          <note xml:id="i-6d91eae03737261a-0">
            Fru talman! När det gäller prispolitiken för de olika transportslagen
            tror jag det är viktigt att vi kommer ihåg att det inte är här
            i riksdagen som vi sätter taxorna på vare sig lastbilstransporter
            eller på
          </note>
          <note xml:id="i-12cc36748a1693a8-0">
            SJ:s transporter, eller för den delen på sjötransporter.
          </note>
          <note xml:id="i-dfb2228f70034752-0">
            Vad vi skall göra är att se till att vi har någorlunda rimliga
            och rättvisa konkurrensvillkor.
          </note>
          <note xml:id="i-457072c4910cb390-0">
            I den totala samhällsekonomin innefattar vi också miljöhänsynen.
            Vad som har varit oerhört svårt när man skall sätta avgifter på
            olika transportsystem och sådana saker är att i pengar mäta de
            externa kostnader som de olika trafikslagen förorsakar, dvs. vad
            det kostar att talgoxarna på sikt slutar sjunga. Det är svårt
            att mäta sådana saker, liksom det är svårt att mäta trafiksäkerhet
            - det är något lättare att mäta trafiksäkerhet.
          </note>
          <note xml:id="i-3d9a3c58553df682-0">
            De här svåra avvägningarna skall man försöka göra i den kommunikationskommitté
            som jag tillsatt för att se över konkurrenssnitten mellan bl.a.
            de olika transportslagen för att vi skall få över så mycket gods
            som möjligt från väg till järnväg.
          </note>
          <note xml:id="i-e462f29887e45fd6-0">
            Jag tycker att vi skall främja de långa och tunga godstransporterna
            på järnväg även för små företag.
          </note>
          <note xml:id="i-3d2a519d112a6757-0">
            Men det vore inte rätt att göra det genom statssubventioner.
            Vi kan inte stå här i riksdagen och lova att vi skall sätta in
            så och så mycket pengar i SJ
          </note>
          <note xml:id="i-f17fb95e335615a3-0">
            för att man skall ha en särskilt fördelaktig taxepolitik för
            en viss struktur av företag.
          </note>
          <note xml:id="i-a8312f5005aadbf6-0">
            Vilket råd skall jag då ge till småföretagarna utmed Stångådalsbanan?
            Vad jag än säger kommer någon att svara: Det var det dummaste
            jag har hört i hela mitt liv! Men ett råd är att man faktiskt
            skall se
          </note>
          <note xml:id="i-2ae53b1cd91daf61-0">
            SJ och SJ Gods som en transportör som man kan förhandla med.
            Bara för att det råkar vara ett statligt affärsverk är det inte
            någonting av Gud givet. Det är en förhandlingsmotpart som man
            skall diskutera med utifrån marknadsmässiga förutsättningar.
          </note>
          <note xml:id="i-d639a35ae31c8afb-0">
            Anf. 15 LENNART BEIJER (v)
          </note>
          <note xml:id="i-e9b29283d2c8bc03-0">
            Fru talman! Jag tolkar kommunikationsministern positivt. Framför
            allt det sista hon sade tycker jag talar för att det skall finnas
            vissa möjligheter.
          </note>
          <note xml:id="i-bc5120e2d2f5a088-0">
            Jag hoppas att trots allt kommunikationsministern funderar vidare
            på detta med prispolitiken. Den är avgörande för om vi skall kunna
            få ökade mängder gods på järnvägssystemet.
          </note>
          <note xml:id="i-3a75a8708789a73d-0">
            Vi kan inte bara inrikta oss på de riktigt stora företagen som
            kan fylla hela långa tågsätt. Vi måste även se till att de mindre
            företagen, som kanske bara fyller två tre vagnar, kan vara med.
          </note>
          <note xml:id="i-06b7e5ef0aea864b-0">
            I det här aktuella fallet skall vi också veta, som
          </note>
          <note xml:id="i-770b73d8713f1355-0">
            Agne Hansson tog upp, att det pågår en relativt stor upprustning
            av järnvägen Linköping-Hultsfred-
          </note>
          <note xml:id="i-10ad4e4030b8fdcc-0">
            Kalmar, den s.k. östra stambanan, om man vill ha ett vackrare
            ord än Stångådalsbanan - båda orden är lika vackra för den delen.
            Skall den järnvägen bli lönsam fordras oerhört stor ökning av
            godsmängden på järnvägen. Det är därför de här senaste prishöjningarna
            är så olyckliga på många olika sätt.
          </note>
          <note xml:id="i-c5a99df1a2660c71-0">
            Riksdag och regering har uttalat en ambition att öka de tunga
            transporterna på järnväg, och detta är viktigt både ur totalekonomisk
            synvinkel och ur miljösynpunkt. Det är därför som det är viktigt
            att SJ
          </note>
          <note xml:id="i-fca100c208eb9ded-0">
            får de rätta signalerna och dessutom, naturligtvis, resurserna
            för att genomföra de ambitioner som vi har.
          </note>
          <note xml:id="i-23a3f178d234fd49-1">
            Överläggningen var härmed avslutad.
          </note>
          <note xml:id="i-ad885d8169f353b3-0">
            4 § Hänvisning av ärenden till utskott
          </note>
          <note xml:id="i-9b391dd3fffb099a-0">
            Föredrogs och hänvisades
          </note>
          <note xml:id="i-9bebcd82a075ce38-0">
            Proposition
          </note>
          <note xml:id="i-1d7fa706483f9d52-0">
            1994/95:160 till utrikesutskottet
          </note>
          <note xml:id="i-b761e39569d32d71-0">
            5 § Bordläggning
          </note>
          <note xml:id="i-e3a3d805b089e6ed-0">
            Anmäldes och bordlades
          </note>
          <note xml:id="i-9bebcd82a075ce38-1">
            Proposition
          </note>
          <note xml:id="i-6c17c76f03a9c365-0">
            1994/95:164 Jämställdhet mellan kvinnor och män inom utbildningsområdet
          </note>
          <note xml:id="i-06e29e571b9335d7-0">
            Redogörelse
          </note>
          <note xml:id="i-6e669c59bb6b4076-0">
            1994/95:RJ1 Styrelsens för stiftelsen Riksbankens
          </note>
          <note xml:id="i-c1a29ec8eaab321c-0">
            Jubileumsfornd berättelse över fondens verksamhet och förvaltning
            under år 1994
          </note>
          <note xml:id="i-49261dfc61d84ccb-0">
            Motoner med anledning av prop. 1994/95:Höjning av anläggningshavarnas
            ansvarsbelopp för atomskador
          </note>
          <note xml:id="i-728258362e2d4931-0">
            1994/95:L21 av Agne Hansson m.fl. (c)
          </note>
          <note xml:id="i-d659a640d893fa5e-0">
            1994/95:L22 av Tanja Linderborg m.fl. (v)
          </note>
          <note xml:id="i-0f76c898c8347346-0">
            1994/95:L23 av Dan Ericsson m.fl. (kds)
          </note>
          <note xml:id="i-35b2a63a26d60f05-0">
            1994/95:L24 av Birger Schlaug m.fl. (mp)
          </note>
          <note xml:id="i-5ea502be7852a762-0">
            6 § Anmälan om frågor
          </note>
          <note xml:id="i-a877afaecfd45e52-0">
            Anmäldes att följande frågor framställts
          </note>
          <note xml:id="i-1cc357941300f413-0">
            den 22 februari
          </note>
          <note xml:id="i-36dfe0b0e41b0eba-0">
            1994/95:308 av Yvonne Ruwaida (mp) till statsrådet
          </note>
          <note xml:id="i-a91d883327515738-0">
            Mats Hellström om export av krigsmateriel till
          </note>
          <note xml:id="i-6347ad1322f5caa7-0">
            Mexiko m.fl. länder
          </note>
          <note xml:id="i-9bb0a7e16145d883-0">
            den 23 februari
          </note>
          <note xml:id="i-d9196b00b3623e71-0">
            1994/95:309 av Patrik Norinder (m) till arbetsmarknadsministern
            om Ungdomsarbetslösheten
          </note>
          <note xml:id="i-3caa67756f355f9c-0">
            Frågorna publiceras i bilaga som fogas till riksdagens snabbprotokoll
            tisdagen den 7 mars.
          </note>
          <note xml:id="i-45b29669639cabf7-0">
            7 § Kammaren åtskildes kl. 12.57.
          </note>
          <note xml:id="i-21dd615e31ca9391-0"/>
          <note xml:id="i-486733c8fa4764ce-0">
            Förhandlingarna leddes av tamannen.
          </note>
        </div>
      </body>
    </text>
  </TEI>
</teiCorpus>
