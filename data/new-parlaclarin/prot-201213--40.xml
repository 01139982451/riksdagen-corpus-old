<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--40</head>
          <docDate when="2012-12-10">2012-12-10</docDate>
        </div>
      </front>
      <body>
        <div>
          <note xml:id="i-d67ec1a00da11f26-0">
            ﻿
          </note>
          <note xml:id="i-f1f0919b4a8d7b89-0">
            Riksdagens protokoll
          </note>
          <note xml:id="i-45889f5e8e488245-0">
            2012/13:40
          </note>
          <note xml:id="i-b3ce593c872a7b46-0" type="date">
            Måndagen den 10 december
          </note>
          <note xml:id="i-88d57591f4f052b3-0">
            Kl. 11:00 - 11:24
          </note>
          <note xml:id="i-ce7d2555ec2b9167-0">
            1 § Justering av protokoll
          </note>
          <note xml:id="i-cb70703bcc4c2fa9-0">
            Justerades protokollen för den 3 och 4 december.
          </note>
          <note xml:id="i-1a3de6b9dbc618bd-0">
            2 § Anmälan om kompletteringsval
          </note>
          <note xml:id="i-e8894253b172abfb-0">
            Talmannen meddelade att Moderata samlingspartiets riksdagsgrupp
            på grund av uppkomna vakanser anmält Mohamoud M. Enow som suppleant
            i socialförsäkringsutskottet, Thomas Finnborg som suppleant i
            socialutskottet och Nils Brown som suppleant i EU-nämnden under
            Walburga Habsburg Douglas ledighet samt att Sverigedemokraternas
            riksdagsgrupp på grund av uppkommen vakans anmält Richard Jomshof
            som suppleant i utbildningsutskottet.
          </note>
          <note xml:id="i-c87d78af461acedc-0">
            Talmannen förklarade valda till
          </note>
          <note xml:id="i-c725d20f5012bbcd-0">
            suppleant i socialförsäkringsutskottet
          </note>
          <note xml:id="i-629bdebbae3690c5-0">
            suppleant i socialutskottet
          </note>
          <note xml:id="i-baac2e64ba7e67ae-0">
            suppleant i utbildningsutskottet
          </note>
          <note xml:id="i-b90a2c28e3285987-0">
            Talmannen förklarade vald under tiden den 1031 december till
          </note>
          <note xml:id="i-14e1084fb09ed8db-0">
            suppleant i EU-nämnden
          </note>
          <note xml:id="i-2371fa40089090ec-0">
            3 § Meddelande om frågestund
          </note>
          <note xml:id="i-26fa5b92c307ca02-0">
            Talmannen meddelade att vid frågestunden torsdagen den 13 december
            kl. 14.00 skulle följande statsråd närvara:
          </note>
          <note xml:id="i-875313173bef1e8f-0">
            Näringsminister Annie Lööf (C), statsrådet Maria Larsson (KD),
            statsrådet Nyamko Sabuni (FP), kultur- och idrottsminister Lena
            Adelsohn Liljeroth (M) och statsrådet Ewa Björling (M).
          </note>
          <note xml:id="i-c1c610fb0bb01749-0">
            4 § Anmälan om fördröjda svar på interpellationer
          </note>
          <note xml:id="i-30283a3467f41822-0">
            Till riksdagen hade inkommit följande skrivelser:
          </note>
          <note xml:id="i-fce4c3048e1986eb-0">
            Interpellation 2012/13:157
          </note>
          <note xml:id="i-a5d24ba53d80e63e-0">
            Interpellation 2012/13:157 Svensk Exportkredit
          </note>
          <note xml:id="i-d96a5517a3994816-0">
            Interpellationen kommer att besvaras torsdagen den 20 december
            2012.
          </note>
          <note xml:id="i-df0a8d20bb1fe4b0-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-fa488aef229b45a2-0">
            Rikard Jermsten
          </note>
          <note xml:id="i-41d5d23eaf8761eb-0">
            Interpellation 2012/13:162
          </note>
          <note xml:id="i-058ae1241f7ae5a8-0">
            Interpellation 2012/13:162 Adopterades rätt till information
            om sin bakgrund och sitt ursprung
          </note>
          <note xml:id="i-9316754320a4e113-0">
            Interpellationen kommer att besvaras torsdagen den 17 januari
            2013.
          </note>
          <note xml:id="i-448fd79abcf6a917-0">
            Skälet till dröjsmålet är redan inbokade engagemang.
          </note>
          <note xml:id="i-b9aca2788c2ad5da-0">
            Kjell Rempler
          </note>
          <note xml:id="i-64f9a9eff029f071-0">
            Interpellation 2012/13:164
          </note>
          <note xml:id="i-f8fe5206d3511b85-0">
            Interpellation 2012/13:164 Effekter av EU:s svaveldirektiv för
            svensk exportindustri
          </note>
          <note xml:id="i-4fdd5bd27a009536-0">
            Interpellationen kommer att besvaras onsdagen den 19 december
            2012. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note xml:id="i-fe5368897e512bae-0">
            Egon Abresparr
          </note>
          <note xml:id="i-67a1515838933a16-0">
            5 § Anmälan om inkomna uppteckningar från EU-nämndssammanträden
          </note>
          <note xml:id="i-e94c1713931277ac-0">
            Talmannen anmälde att uppteckningar från följande EU-nämndssammanträden
            inkommit:
          </note>
          <note xml:id="i-a4b0a502cad9ea30-0">
            6 § Anmälan om inkommen granskningsrapport från Riksrevisionen
          </note>
          <note xml:id="i-a9ccb2fa5a96e8d7-0">
            Talmannen anmälde att följande granskningsrapport inkommit från
            Riksrevisionen:
          </note>
          <note xml:id="i-8612f1c7326e8686-0">
            7 § Hänvisning av ärende till utskott
          </note>
          <note xml:id="i-cea594581dfc01ca-0">
            Föredrogs och hänvisades
          </note>
          <note xml:id="i-ff973303b9dee199-0">
            8 § Förnyad bordläggning
          </note>
          <note xml:id="i-363d2622df2cfc71-0">
            Föredrogs och bordlades åter
          </note>
          <note xml:id="i-0cd615aa150fff53-0">
            9 § Svar på interpellation 2012/13:135 om företagens frihet kontra
            mänskliga rättigheter
          </note>
          <note type="speaker" xml:id="i-4e93057974c63bc6-0">
            Anf. 1 Statsrådet ERIK ULLENHAG (FP):
          </note>
          <u who="unknown" xml:id="i-836b62665efa6463-0">
            <seg xml:id="i-737fb74d7381410f-0">
              Herr talman! Patrik Björck har frågat mig om jag är beredd att
              se över frågan om diskriminering och ta initiativ till att stärka
              den enskildes rätt att slippa bli diskriminerad.
            </seg>
            <seg xml:id="i-ee448e6c988decf3-0">
              Inledningsvis vill jag säga att regeringen har vidtagit flera
              åtgärder för att stärka den enskildes rätt att slippa bli diskriminerad,
              inte minst genom en sammanslagen diskrimineringslagstiftning.
              Genom regeringens förslag om ett utvidgat skydd mot åldersdiskriminering
              kommer skyddet mot åldersdiskriminering att förstärkas ytterligare.
            </seg>
            <seg xml:id="i-98ed461833c153c4-0">
              Generellt vill jag framhålla att förbudet mot diskriminering
              inte utgör en begränsning av näringsfriheten på ett sådant sätt
              att förbudet skulle strida mot regeringsformens bestämmelser om
              företagens näringsfrihet. Det finns däremot andra intressen som
              kan motivera ett undantag.
            </seg>
            <seg xml:id="i-13a02ea58031c528-0">
              Vad gäller diskrimineringsgrunden ålder används åldersgränser
              många gånger för att tillgodose vällovliga och skyddsvärda syften.
              För att säkerställa att berättigade åldersgränser fortfarande
              ska tillåtas finns därför ett behov av undantag från diskrimineringsförbudet,
              till exempel i syfte att upprätta och upprätthålla allmän ordning
              och säkerhet. Det är mot denna bakgrund som regeringen har föreslagit
              ett undantag från likabehandlingsprincipen, bland annat för serveringsställen
              med alkoholtillstånd.
            </seg>
          </u>
          <note type="speaker" xml:id="i-4bb36a48b374f9e6-0">
            Anf. 2 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-e423755aa18962b2-0">
            <seg xml:id="i-00aa7becd7d95f0f-0">
              Herr talman! Jag tackar statsrådet för svaret på interpellationen.
              Dock anser jag att det kvarstår ett frågetecken när det gäller
              om statsrådet är beredd att se över frågan om diskriminering och
              ta detta initiativ för att stärka den enskildes rätt.
            </seg>
            <seg xml:id="i-36ee7de9500487ee-0">
              Min interpellation handlar just om detta om företagens frihet
              kontra mänskliga rättigheter. Den föranleds av en riksdagsdebatt
              den 7 november då vi diskuterade ett betänkande om åldersdiskriminering.
              Det som sades från allianspartiernas företrädare ställdes på sin
              spets i den debatten.
            </seg>
            <seg xml:id="i-2dae136125b86f3b-0">
              Låt oss ta detta i rätt ordning så att den som är intresserade
              kan följa ärendet, herr talman. Först kom en utredning Ett utvidgat
              skydd mot åldersdiskriminering . Den såg bra ut. Det som gjordes
              där var positivt. Där lyfte man fram kampen mot diskriminering.
              Det är en kamp som är viktig att föra. Vi kanske aldrig kommer
              att vinna den till hundra procent, men det är viktigt att man
              hela tiden tar steg framåt. Det såg bra ut när utredningen kom.
              Sedan kom regeringens proposition Ett utvidgat skydd mot åldersdiskriminering
              . Då såg det mer bekymmersamt ut, för då hade regeringen vikt
              ned sig inför högljudda branschintressen och släppt sin tanke
              om att människor skulle bli lika behandlade och slippa bli diskriminerade.
            </seg>
            <seg xml:id="i-c2feb8e85dec9436-0">
              Sedan kom arbetsmarknadsutskottets betänkande det som förelåg
              för debatt i kammaren. Det såg fortsatt bekymmersamt ut eftersom
              man inte följde utredningens förslag utan gick på regeringens
              förslag om att man skulle tillåta krogägare att diskriminera myndiga
              vuxna svenskar. Sedan kom debatten i kammaren. Då blev det ännu
              mer bekymmersamt. Detta är en av orsakerna till att jag ställer
              interpellationen till statsrådet i dag.
            </seg>
            <seg xml:id="i-a3c94298fc3a644a-0">
              Jag citerar ur riksdagens protokoll. Det är Gustav Nilsson från
              Moderaterna som talar: I dag fungerar det bra att sätta en åldersgräns
              till 23, 25 eller även en 18-årsgräns beroende på vilket koncept
              eller vilken affärsplan som restaurangen eller krogägaren har.
              Man måste få tillåta undantag.
            </seg>
            <seg xml:id="i-09d758a61ff84a09-0">
              Här är det alltså mycket tydligt att det är på strikt kommersiella
              grunder som man vill tillåta svenska krogägare att diskriminera
              myndiga kunder. Sedan kommer statsrådets partikamrat, Hans Backman,
              företrädare för Folkpartiet i den här kammaren i arbetsmarknadsutskottet.
              Jag citerar ur riksdagens protokoll: Jag vill påpeka att det också
              handlar om företagarnas frihet. Om en företagare väljer att gå
              ut med sina produkter och tjänster till en viss kundgrupp anser
              jag att det är företagens rättighet att göra det.
            </seg>
            <seg xml:id="i-f57371ad4c607852-0">
              För säkerhets skull, för att ingen skulle missförstå vad Hans
              Backman ville, fortsatte han i ett annat anförande på samma inslagna
              linje: För mig är detta ett sätt att ge företagen en rättighet
              som jag tycker är rimlig, att de får erbjuda sina produkter och
              tjänster till en viss kundgrupp om de så önskar.
            </seg>
            <seg xml:id="i-ed4c7351630c3aba-0">
              Det var med denna argumentation och detta anslag som propositionen
              antogs i denna kammare. Det gör mig djupt bekymrad, herr talman.
              Om vi var bekymrade när propositionen kom och ännu mer bekymrade
              när betänkandet kom var vi definitivt väldigt bekymrade när debatten
              avhölls i kammaren.
            </seg>
            <seg xml:id="i-3e37425cc7815c6c-0">
              Jag skulle vilja fråga statsrådet om statsrådet anser att det
              är en mänsklig rättighet att slippa bli diskriminerad. Jag skulle
              också vilja fråga om statsrådet har tagit del av den utredning
              som är grunden för propositionen. Där framgår klart och tydligt
              att unga vuxna upplever sig diskriminerade när krogägarna har
              rätt att bestämma om de ska få komma in på en krog eller inte
              fast lagen ger dem rätt att till exempel beställa alkohol om de
              så vill.
            </seg>
          </u>
          <note type="speaker" xml:id="i-c9b7c174550c4fc2-0">
            Anf. 3 Statsrådet ERIK ULLENHAG (FP):
          </note>
          <u who="unknown" xml:id="i-836b62665efa6463-1">
            <seg xml:id="i-0f7f1e0909d9e345-0">
              Herr talman! Jag ska svara på den första frågan: Är det en mänsklig
              rättighet att slippa bli diskriminerad. Svaret är ja. Det är också
              bakgrunden till att regeringen har skärpt diskrimineringslagstiftningen.
              Det ska kosta att diskriminera. Vi har breddat skyddet.
            </seg>
            <seg xml:id="i-4873e11651fc3404-0">
              Man blir diskriminerad på olika grunder i det svenska samhället.
              Man blir diskriminerad för att man tillhör en viss etnisk grupp.
              Om man försöker ta sig in på krogen i Helsingfors finns det en
              risk för att man väljs bort om man kommer från Mellanöstern eftersom
              det finns fördomar mot muslimer eller mot människor från ett annat
              land. Vi har en diskriminering som drabbar kvinnor som är i den
              ålder då man föder barn. Tyvärr har de fortfarande svårare att
              komma in på arbetsmarknaden än vad unga män har eftersom kvinnor
              fortfarande tar huvudansvaret för hem och barn.
            </seg>
            <seg xml:id="i-eceadbb53c49e97d-0">
              Det vi senast har gjort är att utvidga skyddet till att också
              gälla ålder. Det är detta den här debatten handlar om. Varför
              utvidgades skyddet till att gälla ålder? Därför att det finns
              en diskriminering på grund av ålder i det svenska samhället.
            </seg>
            <seg xml:id="i-7aabd9a4c866f891-0">
              Vi har framför allt en ganska märklig syn på människor som har
              nått 65-årsdagen. Vi har den allmänna åsikten i det svenska samhället
              att då ska man göra något annat än att ägna sig åt produktivt
              arbete. Som konkret exempel kan nämnas den diskussion som förekom
              när interpellantens parti skulle välja partiledare. Ett namn som
              dök upp var Jan Eliasson. Det var ganska många journalister i
              den svenska debatten som inför namnet Jan Eliasson reagerade med
              att säga: Han är för gammal för att ta över ett politiskt parti
              i Sverige.
            </seg>
            <seg xml:id="i-ca76106d355a0d3f-0">
              Det slutade med att det valdes någon annan i interpellantens
              parti. Samtidigt är jag stolt över att Jan Eliasson nu är vice
              generalsekreterare i Förenta nationerna. Vi har en annan syn på
              ålder i Sverige än man har i andra länder.
            </seg>
            <seg xml:id="i-e08e5d295122273f-0">
              Bakgrunden till att vi stärkte skyddet är att det finns ett antal
              situationer som exemplifierar hur människor har blivit diskriminerade
              på ett sätt som inte är acceptabelt. Det kan röra äldre människor
              som har försökt få ett kreditkort. De har blivit nekade vid en
              viss ålder. Det finns äldre människor som har försökt skaffa en
              mobiltelefon, men när man har hört att en kvinna är 80 år gammal
              har man sagt att hon är för gammal för att ha en mobiltelefon.
              Det är inte acceptabelt.
            </seg>
            <seg xml:id="i-975d021a3ab49e50-0">
              Den andra konkreta frågan som Patrik Björck ställde var om jag
              har tagit del av utredningen. Ja, jag har självfallet tagit del
              av utredningen.
            </seg>
            <seg xml:id="i-5d2217de83b02583-0">
              Patrik Björck har ett ganska högt tonläge, men den fråga som
              jag förstår att Patrik Björck far efter är: Ska det vara diskriminering
              att ha en äldre åldersgräns än 18 år på krogen? Ska en krogägare
              kunna sätta en åldersgräns på 20, 22 eller 23 år?
            </seg>
            <seg xml:id="i-53c9d4e5c2e6e035-0">
              Utredningen gjorde en annan bedömning än den regeringen landade
              i. Jag har svårt att ta ansvar för allt som sägs i riksdagens
              kammare, men jag kan förklara regeringens motiv, och det kan man
              också läsa i propositionen. Regeringens motiv för att vi inte
              ska se det som diskriminering att ha en äldre åldersgräns än 18
              år är folkhälsa, ordning och säkerhet.
            </seg>
            <seg xml:id="i-7d756fe8a6b9a8fa-0">
              Alkohol är inte vilken vara som helst. Med Patrik Björcks argumentation
              blir slutsatsen att det är fel att ha en åldersgräns på 20 år
              på Systembolaget. Det blir resultatet av det Patrik Björck alldeles
              nyss sade. Patrik Björck sade att 18-åringar som får köpa alkohol
              tycker att de känner sig diskriminerade när de inte får gå på
              alla krogar. Slutsatsen av det är att en lagstiftning som Patrik
              Björck förespråkar skulle förbjuda en åldersgräns på 20 år på
              Systembolaget. Det finns en anledning till att vi har en åldersgräns
              på 20 år på Systembolaget. Vi vet nämligen att alkoholdebuten
              kryper längre ned i åldrarna. Vi vet att skadeverkningarna ökar
              om man har en lägre åldersgräns på Systembolaget.
            </seg>
            <seg xml:id="i-434e9c8188bfa3a1-0">
              Det är en avvägningsfråga när man kommer till krogarna. Tycker
              man att folkhälsa, ordning och säkerhet är viktigare, eller tycker
              man att likabehandlingsprincipen är viktigare? Det handlar ju
              om likabehandlingsprincipen om man säger att alla krogar ska ha
              just 18 år som åldersgräns.
            </seg>
            <seg xml:id="i-b8419814c0063272-0">
              Regeringen har landat på en annan slutsats, nämligen att det
              just när det gäller varan alkohol är rimligt att man ska kunna
              ha högre åldersgränser på krogen, men där har vi landat på olika
              slutsatser.
            </seg>
          </u>
          <note type="speaker" xml:id="i-7daab62d059e3aa4-0">
            Anf. 4 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-e423755aa18962b2-1">
            <seg xml:id="i-b351dcea454d4fdd-0">
              Herr talman! När argumenten tryter pratar man om annat än det
              frågan gäller. Det här handlar inte om åldern på olika partiers
              partiordförande. Det här handlar om huruvida man följer den utredning
              som klart och tydligt fastslår att det finns en entydig bild.
              I den utredning som jag frågar om statsrådet har läst står det
              att det är entydig bild att unga som vägras inträde i restauranger
              eller annan nöjeslokal känner sig diskriminerade.
            </seg>
            <seg xml:id="i-fd51986d3d030775-0">
              Då frågade jag: Är det rimligt att man ska slippa bli diskriminerad?
              Det är det frågan handlar om.
            </seg>
            <seg xml:id="i-39c0c734c0e1c070-0">
              Statsrådet säger att han inte kan ta ansvar för det som sägs
              i kammaren. Det må vara hänt, herr talman. Det är riksdagen som
              stiftar lagar, men lagen stiftades på de grunder som jag hänvisade
              till. Då frågar jag statsrådet: Är det rimligt att vi stiftade
              lagen på den grunden när det samtidigt framgår av regeringens
              proposition att regeringen anser att tillämpande av åldersgränser
              enbart på grund av kommersiella skäl inte kan berättiga till avsteg
              från principen om likabehandling? Så står det i regeringens proposition,
              men lagen är stiftad helt och hållet och entydigt på den argumentationen
              att kommersiella skäl ska ge oseriösa krogägare rätt att diskriminera
              myndiga svenskar.
            </seg>
            <seg xml:id="i-ee23b3d123dfbeb7-0">
              Det blir lite fånigt när statsrådet tar upp Systembolagets åldersgräns.
              Den har inte med detta att göra. Jag stöder Systembolagets åldersgräns.
              Jag tycker definitivt att den kan diskuteras. Man kan diskutera
              om den ska höjas eller sänkas. Man kan diskutera huruvida det
              är rimligt att 18-åringar ska gå på krogen. Men den typen av lagstiftning
              och den typen av åldersgränser ska det fattas beslut om här i
              Sveriges riksdag och inte av enskilda krogägare ute på Helsingforss
              gator. Det är inte där som besluten ska fattas. De ska fattas
              här.
            </seg>
            <seg xml:id="i-4fdf06c0691008ab-0">
              Det har gjorts väldigt många utredningar om var, när och hur
              den här typen av åldersgränser ska sättas. Man har penetrerat
              det gång på gång i den ena utredningen efter den andra. Åldersgränsutredningen
              citeras i den här utredningen, och där säger man att man inte
              anser att man ska kunna ha den här typen av åldersgränser när
              det gäller tillträde till restauranger eller andra nöjeslokaler.
              Man erfar att det har varit mycket vanligt att den som inte fyllt
              20 år vägras inträde efter ett sådant resonemang. Utredningen
              uttalar att det huvudsakligen är affärsmässiga skäl som ligger
              bakom åldersgränserna.
            </seg>
            <seg xml:id="i-2cf7406de69c6913-0">
              Statsrådet tog tidigare upp att det finns andra skäl till diskriminering
              i nöjeslivet. Det finns människor som nekas tillträde av etniska
              skäl. Det är oerhört upprörande, men för den enskilde som diskrimineras
              är det lika upprörande om det beror på funktionshinder, ålder,
              etnicitet eller sexuell läggning. Det är inte så att diskrimineringen
              av den ena gruppen är större eller mindre än diskrimineringen
              av den andra gruppen. För den enskilde är det alltid hundra procent.
            </seg>
            <seg xml:id="i-579f6a1397ec3ec4-0">
              Herr talman! Vi här i riksdagen måste motverka alla former av
              diskriminering. Vi måste se till att människor ute i nöjeslivet
              i till exempel Helsingfors slipper att drabbas av alla former
              av kränkande behandling. Vi måste ta steg åt det hållet. Det har
              av hävd funnits en gammal rätt där man har lagt den här typen
              av avgörande hos enskilda krogägare. Det är helt orimligt. De
              flest krogägare är naturligtvis seriösa, men det finns oseriösa
              krogägare som använder det här sättet för att diskriminera vuxna
              svenskar.
            </seg>
            <seg xml:id="i-c1a6131b10ff8dc7-0">
              Jag tycker att det är lite bekymmersamt att statsrådet släpper
              igenom en sådan proposition. Det är dessutom ännu värre, eftersom
              statsrådet inte har ansvar för vad som händer i denna kammare,
              att den röstas igenom med en rent kommersiell argumentation, nämligen
              att det är den är den enskilde företagarens rätt att välja sin
              kundgrupp. Anser statsrådet att det också ska gälla biluthyrning?
            </seg>
          </u>
          <note type="speaker" xml:id="i-b9b02a8578071332-0">
            Anf. 5 Statsrådet ERIK ULLENHAG (FP):
          </note>
          <u who="unknown" xml:id="i-836b62665efa6463-2">
            <seg xml:id="i-a8cb7f7e6eeb4cfb-0">
              Herr talman! Svaret på frågan om statsrådet anser att det ska
              gälla biluthyrning är nej. Det är bara att läsa propositionen.
            </seg>
            <seg xml:id="i-ecea6c6a5e19a658-0">
              Herr talman! Med all respekt för riksdagen och Sveriges högsta
              beslutande organ vill jag säga att lagstiftningsarbete i Sverige,
              om man ska se vad som ligger bakom en lag, handlar om förarbeten
              i form av en proposition, och det är en utredning som Patrik Björck
              hänvisar till.
            </seg>
            <seg xml:id="i-48162ef365854c41-0">
              Om vi ska föra en seriös diskussion om hur den här lagen ska
              tolkas handlar det om vilka argument regeringen har anfört för
              undantag när det gäller krogen. Det argument jag själv har anfört
              som ansvarig för propositionen finns också i propositionen. Det
              är i grunden följande: Alkohol är inte vilken vara som helst.
              Det innebär att det kan finnas folkhälsoskäl och ordningsskäl
              för att ha högre åldersgränser just när det gäller alkohol.
            </seg>
            <seg xml:id="i-af98e3ebbb458c3b-0">
              Låt mig gå tillbaka till vad diskriminering är. All form av olikabehandling
              är inte diskriminering, utan det ska vara oberättigad eller kränkande
              olikabehandling för att det ska klassas som diskriminering. Där
              tror jag att vi är överens. Jag tror att det är få av oss som
              skulle vilja förbjuda kvinnokörer eller manskörer. Det är en berättigad
              skillnad mellan kvinnor och män om man säger att här har vi en
              manskör. Det tycker vi är okej.
            </seg>
            <seg xml:id="i-8cfcd32209f42c59-0">
              Jag tror att vi är överens om att det kan behövas en särbehandling
              i vissa situationer för att till exempel unga tjejer ska lyckas
              bättre i skolan. Ibland kan det vara bra med separata undervisningsgrupper
              i skolan. Det är diskriminering i den strikta bemärkelsen om man
              inte lägger till att det ska vara en oberättigad särbehandling.
              Det är också så som lagstiftningen är uppbyggd. Det gör att man
              måste hålla tungan rätt i munnen när man funderar på det här med
              diskriminering.
            </seg>
            <seg xml:id="i-fdcc83e9e83f5a73-0">
              Det låter på Patrik Björck som om vi inte gör någonting på diskrimineringsområdet,
              men den här regeringen har varit oerhört aktiv. Vi har skärpt
              diskrimineringslagstiftningen. Vi har slagit samman diskrimineringslagstiftningen.
              I nästa års budget gör vi en satsning på antidiskrimineringsbyråer
              för att sträva mot målet om ett samhälle fritt från diskriminering.
              Vi har dessutom skärpt lagstiftningen när det gäller åldersdiskriminering.
              Vi har breddat skyddet, och det är det vi nu diskuterar.
            </seg>
            <seg xml:id="i-12d1c12cb6d9d7eb-0">
              Den grundläggande frågan blir följande: Är det rimligt eller
              orimligt att ha olika åldersgränser när det gäller vissa varor?
              Där drar vi olika slutsatser.
            </seg>
            <seg xml:id="i-b497bd3a594eed5d-0">
              Patrik Björck raljerar lite och säger att en lagstiftad åldersgräns,
              till exempel på Systembolaget, alltid är riktig. Jag kan berätta
              att vi har haft rätt mycket diskriminerande lagstiftning. Den
              första frågan, om man följer Patrik Björcks argumentation, blir
              faktiskt den jag ställde. Jag träffar rätt många 18- och 19-åringar
              som tycker att det är diskriminering. Vi kan ställa frågor till
              dem. De tycker att det är diskriminering att de inte får köpa
              alkohol på Systembolaget när de kan röstas in i Sveriges riksdag.
              De tycker att det är diskriminering att man får ta fullt ansvar
              för sina egna handlingar när man är 18 år men inte får handla
              en flaska vin på Systembolaget.
            </seg>
            <seg xml:id="i-e8dbd8dfb2d490c0-0">
              Jag svarar dem att jag tycker att det är riktigt ur folkhälsosynpunkt.
              Jag tycker att det är en berättigad form av olikabehandling. Uppenbarligen
              svarar Patrik Björck det när det gäller Systembolaget, men då
              blir nästa fråga vad som gäller på krogen. Då menar Patrik Björck
              att det är självklart att det är diskriminering bara för att det
              är en krogägare som fattar det beslutet. Nej, det är inte självklart.
              Det vi får diskutera är om vi ska ha en situation där vi ska behandla
              alkohol som vilken vara som helst, och det är det som Patrik Björcks
              argumentation landar i förr eller senare.
            </seg>
            <seg xml:id="i-c585c35aadded5da-0">
              Jag skulle önska att vi levde i den bästa av världar, där många
              våldsbrott och ordningsstörningar och en stor del av folkhälsoproblemet
              inte var kopplade till alkohol, men detta är verkligheten. Utredningen
              landade i en slutsats att man ändå skulle ha 18-årsgräns på krogen.
              Från regeringens sida gjorde vi en annan bedömning. Patrik Björck
              får ha respekt för att vi gjorde en annan bedömning, och så får
              vi diskutera sakfrågan.
            </seg>
            <seg xml:id="i-89afe8d462d5c2af-0">
              Min motfråga till Patrik Björck är: Är det rimligt att det alltid
              ska ses som diskriminering att ha en högre åldersgräns än 18 år
              på krogen eller inte? Är inte en slutsats av Patrik Björcks argumentation
              att han i denna riksdag skulle föreslå att det skulle vara 18-årsgräns
              även på Systembolaget?
            </seg>
          </u>
          <note type="speaker" xml:id="i-77be4a8e43cafad6-0">
            Anf. 6 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-e423755aa18962b2-2">
            <seg xml:id="i-c9a287f588dbec7e-0">
              Herr talman! Nej, det blir inte alls den slutsatsen. Vad jag
              säger är att jag är beredd att diskutera åldersgränsen på Systemet
              och för servering på krogen. De besluten ska efter utredning och
              moget övervägande fattas här i kammaren. Det är vad jag säger.
            </seg>
            <seg xml:id="i-4b37836221bfa600-0">
              Den här frågan har utretts om och om igen. Man har tagit upp
              framför allt folkhälsoaspekterna, som man har vägt och mätt, och
              så har man kommit fram till att balanspunkten ligger vid 18 år
              på krogen och 20 år på Bolaget, och så har man tagit beslutet
              här. Jag är alltid beredd att efter utredning, debatt och övervägande
              göra en ny avvägning om den punkten, men beslutet ska tas här.
              Det är det eller om vi ska lämna ut beslutet till enskilda näringsidkare
              som frågan gäller, herr talman.
            </seg>
            <seg xml:id="i-64d8f75d6d25d811-0">
              Bekymret med folkhälsoargumentet är att det inte håller. Det
              är penetrerat i utredning efter utredning, och man har kommit
              fram till en helt annan ståndpunkt. Statsrådet klarar inte av
              att föra den argumentationen till punkt. Därför är jag lite bekymrad.
            </seg>
            <seg xml:id="i-096c1fe6460900db-0">
              Det här är naturligtvis ingen fråga som är av den digniteten
              att den förhindrar alla samhällsproblem, men det är en liten spricka
              när det gäller att hantera diskriminering. Varje sådan spricka
              är i grund och botten en allvarlig spricka. Kampen mot diskriminering
              måste hela tiden gå framåt. Här hade vi en möjlighet att föra
              den framåt, och den missade regeringen i sitt förslag och riksdagen
              i sitt beslut när man fortsatte att tillåta det här.
            </seg>
            <seg xml:id="i-0d10b00787c73fa7-0">
              Går man till utredningen är det entydigt att unga vuxna upplever
              det här som diskriminering. Det slår utredningen fast. Utredningen
              slår fast att när man har vägt in folkhälsoskälet är dagens gränser
              med 18 och 20 år rimliga. Det är inte rimligt att beslutet tas
              någon annanstans än här.
            </seg>
          </u>
          <note type="speaker" xml:id="i-a476757ec6399b1b-0">
            Anf. 7 Statsrådet ERIK ULLENHAG (FP):
          </note>
          <u who="unknown" xml:id="i-836b62665efa6463-3">
            <seg xml:id="i-31aed596b3bd0e51-0">
              Herr talman! Jag vill påminna om vad vi har gjort. Vi har skärpt
              lagstiftningen mot åldersdiskriminering. När man lyssnar på Patrik
              Björck låter det som någonting helt annat, men den här regeringen
              har skärpt lagstiftningen mot åldersdiskriminering därför att
              vi vet att vi lever i ett samhälle där framför allt äldre människor
              behandlas olika och inte efter vilka de är när de har uppnått
              en viss ålder. Det är inte rimligt, och det behöver vi gemensamt
              bekämpa.
            </seg>
            <seg xml:id="i-95b012ea650b02c2-0">
              När det sedan gäller den grundläggande frågeställningen måste
              jag tyvärr återigen påminna om hur lagstiftningsarbetet ser ut.
              En utredning föreslår någonting. Sedan skickar man ut förslaget
              på remiss. Så var det även när Patrik Björck var med och styrde
              Sverige. När remissvaren kommit in gör vi en bedömning från regeringens
              sida, och det är inte alltid så att vi på varje punkt hamnar vid
              utredningens förslag.
            </seg>
            <seg xml:id="i-2fb1e08faad79949-0">
              Nu har vi haft en diskussion här som har låtit som att höjden
              av vishet alltid är vad som sägs i Sveriges riksdag eller vad
              som står i en utredning. Anledningen till att vi har ett remissförfarande,
              att regeringen sedan lägger fram en proposition och att det fattas
              ett beslut i Sveriges riksdag, vill jag påminna om, med majoritet
              om hur lagstiftningen ska se ut är ju att vi vill ha en genomarbetad
              lagstiftningsprocess.
            </seg>
            <seg xml:id="i-ab22b49d4213e25d-0">
              Sedan landar Patrik Björck och jag i en liknande slutsats vad
              gäller behovet av att bekämpa diskriminering. Men vi landar i
              olika slutsatser när det gäller ifall det kan vara ett berättigat
              undantag att ha olika åldersgränser just när det gäller varan
              alkohol. Vi får akta oss för att beskriva det som att ingenting
              har skett, för det grundläggande som skedde i riksdagens debatt
              och som vi röstade igenom i riksdagens kammare var att vi skärpte
              lagstiftningen mot diskriminering.
            </seg>
            <seg xml:id="i-62419ffc6e7e4267-0">
              Mitt löfte till Patrik Björck och till andra är att vi kommer
              att fortsätta att aktivt arbeta för att bekämpa diskriminering
              på olika grunder.
            </seg>
          </u>
          <note xml:id="i-868fc788d7847e93-0">
            Överläggningen var härmed avslutad.
          </note>
          <note xml:id="i-5b160e4ae39bb306-0">
            10 § Bordläggning och beslut om förlängd motionstid
          </note>
          <note xml:id="i-8afa20e25a373a92-0">
            Anmäldes och bordlades
          </note>
          <note xml:id="i-92f634b169281724-0">
            Kammaren biföll talmannens förslag att motionstiden för prop.
            2012/13:53 Avtal mellan Sveriges regering och PLO, till förmån
            för Palestinska myndigheten skulle förlängas till fredagen den
            18 januari 2013 .
          </note>
          <note xml:id="i-42a49814a850bb1b-0">
            11 § Kammaren åtskildes kl. 11.24.
          </note>
          <note xml:id="i-24440d9da15f3307-0">
            Förhandlingarna leddes av talmannen.
          </note>
          <note xml:id="i-3e78c40499a3ddbe-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
