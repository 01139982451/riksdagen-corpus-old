<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--73</head>
          <docDate when="2009-02-11">2009-02-11</docDate>
        </div>
      </front>
      <body>
        <div>
          <note xml:id="i-0297021065570618-0">
            ﻿
          </note>
          <note xml:id="i-4e0be2fa2b7b66a8-0">
            Riksdagens protokoll
          </note>
          <note xml:id="i-32aef14e51d793c7-0">
            2009/10:73
          </note>
          <note xml:id="i-7c2a4fb0bf703a79-0" type="date">
            Torsdagen den 11 februari
          </note>
          <note xml:id="i-480a443f29d535c3-0">
            Kl. 12:00 - 15:03
          </note>
          <note xml:id="i-e6261c50b1335bca-0">
            1 § Justering av protokoll
          </note>
          <note xml:id="i-4faca9c076a521a7-0">
            Justerades protokollet för den 5 februari.
          </note>
          <note xml:id="i-862d47455d333d90-0">
            2 § Anmälan om val av ordförande i näringsutskottet
          </note>
          <note xml:id="i-fdeea6afd632d70c-0">
            Tredje vice talmannen anmälde att Carl B Hamilton (fp) valts
            till ordförande i näringsutskottet från och med den 9 februari.
          </note>
          <note xml:id="i-6b590f255f92c28d-0">
            3 § Meddelande om information från regeringen
          </note>
          <note xml:id="i-ae60321982fddce7-0">
            Tredje vice talmannen meddelade att tisdagen den 16 februari
            kl. 13.00 skulle statsminister Fredrik Reinfeldt (m) lämna information
            om resultatet av det svenska ordförandeskapet samt information
            från Europeiska rådets möte den 11 februari.
          </note>
          <note xml:id="i-ac6a6b14c5924c0c-0">
            4 § Familjerättsliga frågor
          </note>
          <note xml:id="i-408617741839767c-0">
            Föredrogs
          </note>
          <note type="speaker" xml:id="i-f699b6393cc80a73-0">
            Anf. 1 HILLEVI LARSSON (s):
          </note>
          <u who="hillevi_larsson_896639" xml:id="i-62da1bcb3a5a2291-0">
            <seg xml:id="i-afbe7eaafc6a5f6c-0">
              Fru talman! Jag vill börja med att yrka bifall till reservationerna
              2 och 4.
            </seg>
            <seg xml:id="i-c153f382d77cf4e8-0">
              Den första frågan som jag vill ta upp, som vi har reserverat
              oss kring, gäller beslutsfattandet vid gemensam vårdnad av barn.
              Tyvärr är det i vissa fall så att föräldrarna inte kommer överens.
              Det kan till och med vara så att den ene föräldern utnyttjar barnet
              för att komma åt den andre föräldern; det blir ett regelrätt krig
              mellan föräldrarna. Även om det är undantag är det väldigt allvarligt
              när det blir så.
            </seg>
            <seg xml:id="i-e3f8d4b45c2a55f4-0">
              Skräckexempel finns, där den ene föräldern har förhindrat att
              ett barn får vård därför att oenigheten mellan föräldrarna helt
              enkelt går före barnets bästa. Det kan alltså förekomma med dagens
              regler att ett barn förhindras att få vård. Akutvård kan man inte
              förhindra, men eftersom gemensam vårdnad förutsätter att föräldrarna
              är överens när det gäller grundläggande frågor om barnet kan detta
              förhindras.
            </seg>
            <seg xml:id="i-c4e3ea2107ac2587-0">
              Det är inte bara vård, utan det kan också gälla tandvård. Det
              gäller stöd till funktionshindrade barn som den ene föräldern
              kan förhindra. Det gäller oenighet kring förskola, skola och skolbarnsomsorg
              som kan få mycket tråkiga konsekvenser för berörda barn. Det gäller
              också att man kan förhindra att socialtjänsten blandas in i de
              fall där det är befogat.
            </seg>
            <seg xml:id="i-84facbbfeacc4ded-0">
              Jag kan ta ett konkret exempel där det har gått riktigt illa.
              Det är tack och lov ovanligt, men det har faktiskt hänt att barn
              som mår fruktansvärt dåligt psykiskt inte får psykvård därför
              att den ene föräldern motsätter sig det. Det kan till och med
              vara så att det är den förälderns vanvård av barnet, till och
              med misshandel och övergrepp, som är orsaken till att barnet behöver
              psykvård. Då kan alltså den förälder som är förövare mot barnet
              förhindra att barnet sedan får hjälp.
            </seg>
            <seg xml:id="i-ce7bfbff48505e3b-0">
              Det har till och med förekommit att om den ene föräldern starkt
              misstänker att den andre föräldern har begått övergrepp mot barnet
              kan den misstänkta föräldern förhindra att barnet blir undersökt
              av sjukvården, där man kan säkra bevis. Det kan handla om skador
              på barnet, sperma och så vidare. Jag tycker att det är fruktansvärt,
              även om det är ovanligt, att detta kan förekomma i dag.
            </seg>
            <seg xml:id="i-b6f42d1044f8e11b-0">
              Det har gjorts en utredning om denna fråga, och betänkandet var
              klart i juli 2007. Det är nästan två och ett halvt år sedan. Frågan
              har också remissbehandlats. Med tanke på hur viktig frågan är
              för de barn som far illa tycker jag att det nu är dags att regeringen
              fattar beslut. Det är inga enkla frågor, så det är klart att man
              inte ska hasta fram ett beslut utan det måste vara väl underbyggt.
              Det finns olika lösningar.
            </seg>
            <seg xml:id="i-37b68f3e64d1867e-0">
              Den ena lösningen är det som utredningen har presenterat, det
              vill säga att den ene föräldern kan fatta beslut trots att den
              andre föräldern motsätter sig det. Det är ofta den förälder som
              i praktiken har den större delen av vårdnaden om barnet, även
              om de formellt har gemensam vårdnad.
            </seg>
            <seg xml:id="i-42cd7d425268a98e-0">
              Remissinstanser, bland andra Rädda Barnen och Barnombudsmannen,
              föreslår en annan lösning, och den går ut på att vårdnadshavarna
              var för sig kan fatta beslut. Risken att det skulle kunna uppstå
              problem på grund av det är väldigt liten eller obefintlig. Orsaken
              till det är att om man kommer med ett barn till tandvården, sjukvården
              eller något annat som man tycker är befogat kommer de inte att
              behandla ett barn som inte har behov av det. Då kan man låta ansvariga
              myndigheter fatta beslut om att barnet behöver vård eller hjälp
              på något annat sätt eller inte.
            </seg>
            <seg xml:id="i-64289f357c39410e-0">
              Jag tycker att det är dags att regeringen nu agerar och överväger
              utredningens förslag men även överväger remissinstansernas förslag.
              Det viktiga är att det måste hända någonting, eftersom barnen
              far illa av det här i dag. Dessutom säger FN:s barnkonvention
              att om en vårdnadshavare motsätter sig ett beslut som är till
              barnets bästa far barnet illa. Därför är det extra viktigt att
              riksdagen rättar sig efter FN:s barnkonvention och rättar till
              detta problem som vi i dag har i lagstiftningen.
            </seg>
            <seg xml:id="i-55c55abf906bc666-0">
              Det var den första frågan.
            </seg>
            <seg xml:id="i-22eb51c7ac295f8f-0">
              Den andra frågan gäller barns skuldsättning. Här har det hänt
              mycket. Med barns skuldsättning menar jag att omyndiga personer
              skuldsätts. Oftast är det vårdnadshavarna som skuldsätter dem,
              alltså överför sina egna skulder på barnen.
            </seg>
            <seg xml:id="i-145866a0ce161385-0">
              Detta får förödande konsekvenser, för den dag barnet fyller 18
              år kan man inte starta sitt liv som andra som precis har blivit
              vuxna. En gammal skuld kan vara många år gammal. Det kan till
              och med vara en gammal skuld för att barnets föräldrar inte betalade
              en skolkatalog, vårdavgift, tandvårdsavgift eller något annat.
              Det finns ännu värre fall, där föräldrar har fört över bilar på
              barn. Det innebär att barnet inte kan teckna hyresavtal, inte
              kan få telefonabonnemang och inte kan låna pengar. Man är helt
              enkelt registrerad hos kronofogden trots att man var omyndig när
              skulden uppstod. Den borde inte ha fått överföras på barnet.
            </seg>
            <seg xml:id="i-12f93e9247913b67-0">
              Det har som tur är hänt en hel del, både under den förra regeringen
              och under den nuvarande regeringen. År 2004 sade man till exempel
              att Kronofogdemyndigheten måste meddela överförmyndaren när en
              omyndig registreras. Överförmyndaren har ett stort ansvar just
              för omyndiga personer. Man vidtog en rad åtgärder under förra
              mandatperioden, och det har också hänt en hel del under denna
              mandatperiod. Det är väldigt positivt.
            </seg>
            <seg xml:id="i-199dfcd447bfaf21-0">
              Problemet är bara de kryphål som finns. Man sade tidigare: Nu
              har vi vidtagit alla åtgärder som krävs, och nu är saken löst.
              Men då visade det sig att det fortfarande var så att barn fick
              betala vårdavgifter som föräldrarna borde ha betalat. Nu har det
              kommit ett förslag från regeringen om att detta inte längre ska
              vara möjligt, utan barnets vårdavgifter och tandvårdsavgifter
              ska betalas av vårdnadshavarna. Det är väldigt positivt. Jag tror
              att det är väldigt viktigt att man försöker täppa till andra eventuella
              kryphål som finns, för det är inte omöjligt att det finns ett
              och annat.
            </seg>
            <seg xml:id="i-0a9f33067460fc01-0">
              Därför skulle jag, och hela oppositionen, vilja att det nu sker
              en bred utvärdering av alla de regler som har tillkommit, både
              under den förra och den nuvarande regeringen, om detta har löst
              problemet eller om det fortfarande finns kryphål som behöver täppas
              till.
            </seg>
            <seg xml:id="i-82a7fa8e7b3815de-0">
              Målet är att vårdnadshavarna aldrig någonsin ska få skuldsätta
              sina omyndiga barn. I princip tycker jag också att föräldrarna
              ska ha ansvar även för skulder som barnen själva har skaffat sig.
              Det kan till exempel vara barn som är ute på Internet eller har
              mobiltelefoner, där kommersiella företag med väldigt tråkig marknadsföring
              ger sig på barn, lockar dem med olika erbjudanden eller till och
              med mot deras vilja sätter dem i skuld. Här finns så klart ett
              stort ansvar som dessa kommersiella företag måste ta, men även
              föräldrarna i det fall att barnen blir skuldsatta.
            </seg>
            <seg xml:id="i-88ea023ae5bb41d4-0">
              Jag tycker att det är en viktig grundprincip att barn inte ska
              kunna skuldsättas. Det är en princip som vi borde lagstifta om.
              Vi ska inte bara lappa och laga i systemet utan ha detta som grundprincip
              och täppa till eventuella kryphål som är kvar. Konsekvenserna
              för ungdomar blir mycket stora, och när skulden väl har uppstått
              är det svårt att backa bandet. Har man väl blivit registrerad
              hos Kronofogdemyndigheten brukar det vara svårt att sudda ut den
              registreringen. Därför måste målet vara att förebygga och se till
              så att barn inte blir skuldsatta.
            </seg>
            <seg xml:id="i-99bece21ad08afd4-0">
              Jag tänkte också nämna några ord om registrering av testamenten.
              Det är ett förslag som utskottet i princip har ställt sig bakom
              tidigare. Det har dessutom kommit en utredning, och Skatteverket
              har föreslagit att vi ska ha ett nationellt testamentsregister.
              Det var 2008 som utredningens förslag kom. Det är nästan två år
              sedan.
            </seg>
            <seg xml:id="i-a69e6b625ebb8e17-0">
              Det finns många skäl för ett testamentsregister. I dag finns
              det många arvstvister. Olika släktingar, vänner, folk som har
              vårdat någon i livets slutskede och till och med grannar kan blanda
              sig i en arvstvist. Det kan bli strider om olika dokument, som
              man då måste bevisa äktheten av. Vilket är det äkta testamentet?
              Vilket är det senaste testamentet? Det har förekommit att man
              har hittat testamenten gömda i folks hem. Detta är inte en rättssäker
              ordning. Det vore mycket bättre att man gjorde som med äktenskapsförord,
              som man ju registrerar. Då blir det inte de här tvisterna i efterhand.
            </seg>
            <seg xml:id="i-147839775e06b6da-0">
              Jag tycker att det inte finns någonting som talar emot detta.
              Det borde alltså vara väldigt enkelt. Med tanke på hur lång tid
              som har gått hoppas jag att regeringen nu kommer till skott och
              inför ett obligatoriskt register för testamenten.
            </seg>
          </u>
          <note type="speaker" xml:id="i-c02640be497fb7ab-0">
            Anf. 2 YVONNE ANDERSSON (kd):
          </note>
          <u who="yvonne_andersson_c8fed3" xml:id="i-69785e1382a2f486-0">
            <seg xml:id="i-24ccb61e283a9072-0">
              Fru talman! Betänkandet som i dag debatteras handlar om familjerättsliga
              frågor. Bakom de flesta av dem ligger tragiska skeenden som resulterar
              i vårdnadshavares kamp om sina barn, människors splittrade relationer
              och olycka och trasighet med massor av lidande som följd. Livets
              omständigheter och den egna förmågan har inte räckt till för att
              ordna det liv som man önskat.
            </seg>
            <seg xml:id="i-683e08f340c1b6c8-0">
              Barnen får tyvärr allt som oftast sitta i kläm. De flesta av
              oss har kanske själva hamnat i denna situation eller har närstående
              som har gjort det. Man får erfarenheter av den djupa tragik som
              det handlar om. Oftast eller alltid är det alla eller någon part
              som blir lidande och som blir de stora förlorarna.
            </seg>
            <seg xml:id="i-53454bd2c958d32b-0">
              Vi makthavare måste göra allt som står till buds för att hjälpa
              dessa människor att återfå rimliga livsförhållanden. Det gäller
              naturligtvis vuxna men framför allt barnen. Det är vår absoluta
              uppgift att säkra barnens trygghet.
            </seg>
            <seg xml:id="i-7ee49386ee77de81-0">
              Vi i alliansen har gjort mycket under den här perioden, och annat
              är under beredning i Regeringskansliet. Jag vet att mina allianskolleger
              senare i debatten kommer att ta upp många frågor. Jag tänker därför
              i dag avgränsa mig till en fråga som är viktig för Kristdemokraterna,
              nämligen den som handlar om civilrättslig samlevnadsbalk.
            </seg>
            <seg xml:id="i-2a10798846f8761a-0">
              Fru talman! Allra bäst bygger vi det mänskliga goda samhället
              genom att förebygga svårigheter och ha en lagstiftning som verkar
              normerande för att så många människor som möjligt ska leva ett
              gott liv. Lagstiftningen om samlevnadsformer är i detta sammanhang
              inte alls oviktig. Tvärtom vet vi av forskningsresultat och utredningar
              att till exempel äktenskapet är överlägset för att säkra långvariga
              relationer som i sin tur skapar trygghet, inte enbart för parterna
              utan också för de barn som skapas genom relationen.
            </seg>
            <seg xml:id="i-b012b3c87404bfab-0">
              Fru talman! Det har nu gått ett år sedan riksdagen beslutade
              om en könsneutral äktenskapslagstiftning. Det innebär att par
              av samma kön numera får möjlighet att ingå äktenskap. Äktenskapet,
              med tusenåriga kulturella och religiösa rötter, har därmed förlorat
              sin innebörd som en institution mellan man och kvinna.
            </seg>
            <seg xml:id="i-0cd410c00e1d8767-0">
              Kristdemokraterna var det enda parti som reserverade sig mot
              det beslutet. För oss är äktenskapet något unikt som ska ingås
              bara mellan man och kvinna. Trots att många remissinstanser stod
              på vår sida ville de övriga partierna i riksdagen inte lyssna
              på oss. Ett lagförslag forcerades fram, och beslut togs om en
              könsneutral lagstiftning.
            </seg>
            <seg xml:id="i-1073662cd071bef6-0">
              Så här ett år efteråt kan vi av de reaktioner vi har fått konstatera
              att beslutet inte var så lyckat. Det har blivit konflikter mellan
              olika grupper i samhället, och det stämmer inte med en ordning
              där vi i det här landet inte längre har någon statskyrka. Det
              överensstämmer inte heller med den ordning som finns i de flesta
              länder i EU. Det är därför dags att gå vidare och nu besluta om
              en civilrättslig lösning som bygger på respekt för de olika åsikter
              som finns i frågan.
            </seg>
            <seg xml:id="i-e6b970da0386c7e9-0">
              Det finns dels de som utifrån religiösa bevekelsegrunder betonar
              det unika i relationen mellan en man och en kvinna, dels de som
              hävdar de facto att homosexuella och heterosexuella parrelationer
              har olika benämningar och att detta därför är en diskriminering.
            </seg>
            <seg xml:id="i-ab8e063069593daf-0">
              Vi vill att en civilrättslig samlevnadsbalk kalla den gärna giftermålsbalk
              i stället ska införas. Där ska man skilja mellan den strikt rättsliga
              ordning som staten ska reglera och äktenskapsbegreppet och kyrkornas
              ceremoni, som har starka filosofiska, traditionella och religiösa
              dimensioner. Vår tanke är att begreppet äktenskap helt tas bort
              från lagstiftningen.
            </seg>
            <seg xml:id="i-61112408e40dff05-0">
              Staten kan och bör inte ha inflytande över hur människor väljer
              att manifestera sin kärlek och få den välsignad. Därmed respekterar
              vi religionsfriheten, vilket är rimligt i ett mångkulturellt land,
              som vi många gånger har talat om, och äktenskapet lämnas åter
              till det sammanhang varifrån det har kommit. Staten ska inte i
              sin myndighetsutövning behöva göra någon åtskillnad mellan sam-
              och olikkönade par. Det offentliga står för registreringen, vilket
              innebär att vigselrätten för exempelvis religiösa samfund upphör.
            </seg>
            <seg xml:id="i-df4d0525e35f257f-0">
              En civilrättslig lösning är ett modernt samhälles sätt att hantera
              olika uppfattningar samtidigt som man visar respekt för olika
              synsätt. Jag är övertygad om att vi kommer att få gehör för det
              här förslaget förr eller senare. Jag är övertygad om att en civilrättslig
              samlevnadsbalk kommer att bli den rådande ordningen. Frågan är
              inte längre om vi får gehör utan när . Därför menar jag: Ju förr
              desto bättre.
            </seg>
            <seg xml:id="i-ce6d919a162e9013-0">
              Fru talman! I detta betänkande behandlas motioner som vi, liksom
              ledamöter från Moderata samlingspartiet och Folkpartiet, under
              riksdagsåret har lagt fram om detta. Också en centerpartist har
              tydligt visat sin inställning i frågan. Jag tänker då på Staffan
              Danielsson, som har gått ut tydligt i dessa sammanhang.
            </seg>
            <seg xml:id="i-9cd779d7b365e134-0">
              Tyvärr har den oheliga majoriteten, som bildades här, föreslagit
              avslag på dessa motioner. Ändå dristar jag mig att här i kammaren,
              denna dag, vädja till riksdagen att sluta upp kring vårt förslag
              som samlar och tar hänsyn till alla människors olika värderingar.
            </seg>
            <seg xml:id="i-ee2423c0c7ed570e-0">
              Med detta vill jag slutligen uppmärksamma oss alla på att det
              är de långsiktiga perspektiven som måste leda till lagstiftning,
              så att det mänskliga, goda samhället byggs, där vi så långt som
              möjligt förebygger personliga tragedier.
            </seg>
          </u>
          <note xml:id="i-baa9d6551404508b-0">
            Jag yrkar nu bifall till vår reservation nr 6 i fråga om äktenskapet.
            I övriga frågor yrkar jag bifall till förslaget i betänkandet
            och avslag på resterande reservationer.
          </note>
          <note type="speaker" xml:id="i-708e38291b9cae69-0">
            Anf. 3 LISELOTTE OLSSON (v):
          </note>
          <u who="liselotte_olsson_4be6aa" xml:id="i-d57f19c03f891ba3-0">
            <seg xml:id="i-9b638f902ef95c86-0">
              Fru talman! Det betänkande som vi debatterar i dag är mer innehållsrikt
              än man kan tro. Det är ett relativt tunt häfte som vi har framför
              oss, men det handlar om mycket som behöver både förbättras och
              förändras inom det här området.
            </seg>
            <seg xml:id="i-5083661005d22675-0">
              Under behandlingen i utskottet har det beslutats att en majoritet
              av motionerna ska behandlas i förenklad ordning, men jag vill
              i alla fall betona att vi fortfarande, naturligtvis, står bakom
              alla våra tidigare ståndpunkter.
            </seg>
            <seg xml:id="i-71ad4ddf875b78a0-0">
              Jag ska ge några exempel som finns med i den förenklade ordningen.
            </seg>
            <seg xml:id="i-dd1e54898a7f6fa1-0">
              Vänsterpartiet anser fortfarande att det behövs en lagstiftning
              som gör det tryggare för dem som valt att leva som sambor. Vi
              vill att även par som valt den samlevnadsformen ska få rätt att
              ärva sin livskamrat.
            </seg>
            <seg xml:id="i-b79ed5cc3ebabe23-0">
              Ett annat exempel är den nu gällande vårdnadslagstiftningen.
              Där finns det mycket som skulle kunna göras bättre. I dag saknas
              det ett tydligt barnperspektiv inom det området. Vänsterpartiet
              har under flera år krävt att en utvärdering av domstolarnas och
              socialtjänstens tillämpning av de relativt nya vårdnadsreglerna
              ska ske.
            </seg>
            <seg xml:id="i-d6e57e6a702bdbcb-0">
              Likaså menar vi fortfarande att varje barn ska ha rätt till ett
              eget juridiskt biträde när målen handlar om vårdnad, boende och
              umgänge och att all relevant lagstiftning ska samlas i en barnbalk.
            </seg>
            <seg xml:id="i-bd4c0d285d6c3801-0">
              Men nu ska jag gå över till dagens betänkande där vi har våra
              reservationer. Som vanligt har Vänsterpartiet många reservationer
              när det handlar om familjerättsliga frågor. Det är väl en sorts
              bevis på att vi tycker att det finns mycket ogjort och att det
              skulle kunna vara ännu bättre på det här området.
            </seg>
            <seg xml:id="i-e65024771d8b680e-0">
              När jag har tittat bakåt på tidigare år i utskottet har jag sett
              att många av våra krav är desamma och att argumenten från högermajoriteten
              för att avslå är precis desamma.
            </seg>
            <seg xml:id="i-ba1c024505049c20-0">
              Ni har avstyrkt våra motioner med motiveringen att frågan är
              föremål för beredning inom Regeringskansliet. Jag hoppas att ni
              i dag kan komma med mer än så. Jag vill veta vad som händer och
              hur långt borta de här förslagen är.
            </seg>
            <seg xml:id="i-fa5a532d99477496-0">
              Jag ska i alla fall ge lite beröm till högersidan. Äntligen har
              ni kommit till skott och ska tillsätta en utredning för att se
              över namnlagen. Förhoppningsvis kommer utredningen fram till att
              det bör vara upp till var och en att få bestämma sitt eget förnamn.
              Om en kvinna mår bättre av att heta Stig trots att det står Maria
              i passet, så varför inte?
            </seg>
            <seg xml:id="i-d10571916effab31-0">
              Vänsterpartiet har, som sagt, många reservationer. Men jag tänkte
              här bara prata om några.
            </seg>
            <seg xml:id="i-926f9d01baef052b-0">
              Registrering av testamenten, som Hillevi nämnde, borde vara en
              relativt enkel sak. För tre år sedan ansåg utskottet att det fanns
              skäl att inrätta ett nationellt register, och Skatteverket har
              genomfört en utredning och föreslagit att det ska bli möjligt.
              Vad väntar ni på? Ni väntar tydligen, enligt utskottsmajoriteten,
              på att EU-kommissionen ska komma med förslag. Men jag tycker att
              vi ska försöka lösa det här i Sverige utan att vänta på besked
              från ovan.
            </seg>
            <seg xml:id="i-51c2ad98ad2a243b-0">
              Fru talman! I det här ganska spretiga betänkandet finns det förstås
              några för mig och Vänsterpartiet speciellt viktiga frågor. Det
              handlar om vårdnadsfrågor och för den delen vårdnadstvister.
            </seg>
            <seg xml:id="i-35d7f24408e1d3aa-0">
              I betänkandet tar man upp beslutsfattande vid gemensam vårdnad.
              När det gäller beslut som rör den vardagliga omsorgen är det i
              dag den förälder som barnet bor hos som fattar besluten. Så länge
              föräldrarna är överens och kan samarbeta är det inga problem.
              Det är precis som det ska vara.
            </seg>
            <seg xml:id="i-96f342c7d71389c9-0">
              Men det som vi tar upp i vår motion och i vår reservation handlar
              ju om fall där det finns en djupgående konflikt mellan föräldrarna
              och den ena vårdnadshavaren vägrar ge barnet vård eller stöd.
            </seg>
            <seg xml:id="i-7351a2b65492bceb-0">
              Bakgrunden kan vara att en förälder är orolig över att barnet
              har varit utsatt för någon form av övergrepp från den andra föräldern.
              Precis som Hillevi sade i sitt anförande finns det flera exempel
              på att barn inte har fått den vård och det stöd de behöver på
              grund av att den ena föräldern har satt stopp för det.
            </seg>
            <seg xml:id="i-625eab1d7cbe4bf9-0">
              Vänsterpartiet och oppositionen menar att det är orimligt att
              en vårdnadshavare på det här sättet ska kunna blockera barnets
              tillgång till exempel till läkarundersökning eller psykologkontakt.
            </seg>
            <seg xml:id="i-314332faf12ea6a9-0">
              Frågan har utretts, som ni har hört, och ett förslag presenterades
              för snart tre år sedan. I den utredningen föreslås att en av vårdnadshavarna
              ska kunna ges självständig beslutanderätt i vissa frågor som rör
              barnet. Tanken är att en domstol ska kunna ge den ena vårdnadshavaren
              en vidgad rätt att fatta beslut på egen hand. Det kan röra sig
              om till exempel hälso- och sjukvård, tandvård, barnets förskole-
              och skolverksamhet och även en del insatser enligt LSS och socialtjänstlagen.
            </seg>
            <seg xml:id="i-dbf48c08ba2134a5-0">
              Det skulle betyda en lagstiftning som enligt utredarens och Vänsterpartiets
              förslag innebär att det inte ska gå ut över barnen på samma sätt
              som det gör i dag när vårdnadshavarna är oeniga i frågor om till
              exempel vård och behandling.
            </seg>
            <seg xml:id="i-68e3d81e0006cd9a-0">
              Skulle förslaget om en ny lagstiftning gå igenom leder det också
              till att det blir lättare för föräldrar att utöva ett gemensamt
              vårdnadsansvar i de fall där det finns förutsättningar för detta.
              I de fall där konflikten är väldigt djupgående mellan föräldrarna,
              till exempel till följd av att barnet utsatts för övergrepp, menar
              Vänsterpartiet att gemensam vårdnad inte borde komma i fråga över
              huvud taget.
            </seg>
            <seg xml:id="i-e9bc8b66cded1bb6-0">
              Fru talman! Jag vill också lyfta fram vår egen reservation om
              verkställighet av beslut om vårdnad. När det gäller verkställighet
              av ett avgörande om vårdnad eller boende står det tydligt i lagens
              förarbeten att polishämtning endast ska kunna användas om barnet
              riskerar att lida allvarlig skada av att vara kvar i den miljö
              där barnet vistas, och hämtning av barn till umgänge ska bara
              förekomma i rena undantagsfall. Enbart det förhållandet att den
              ena föräldern systematiskt försöker sabotera barnets umgänge med
              den andra föräldern är inte ett tillräckligt skäl för att besluta
              om hämtning.
            </seg>
            <seg xml:id="i-58aec21e8d4f7f1a-0">
              Trots att polishämtning ska tillämpas mycket restriktivt förekommer
              det att barn hämtas till umgänge mot sin vilja. Jag vet fall där
              barn har jagats med polisbil för att hämtas till den andra föräldern.
              Jag vet ett annat fall där polis har spanat i flera dagar i sträck
              utanför, i det här fallet, mammans lägenhet för att invänta en
              möjlighet att hämta barnet. I det fallet handlade det om en flicka
              i förskoleåldern. Hon var fyra, fem år. Hur tror ni att hon mår
              när hon vet att polisen spanar för att fånga henne? Vi menar att
              det är helt oacceptabelt.
            </seg>
            <seg xml:id="i-593e56f51a9a2b2e-0">
              Jag menar att det krävs en lagändring som förtydligar att hämtning
              med polis vid verkställighet av beslut om vårdnad, boende eller
              umgänge inte får ske annat än om det råder uppenbar fara för barnets
              liv. Polishämtning av barn vid verkställighet av sådana domar
              och beslut ska endast få användas under särskilda förutsättningar
              och alltid med beaktande av barnets vilja.
            </seg>
            <seg xml:id="i-ecd49cd85f7f031b-0">
              När det handlar om vård och umgänge tas det över huvud taget
              alldeles för lite hänsyn till barnens vilja. Vi säger i våra fina
              dokument att det vi gör ska vara för barnets bästa, men tyvärr
              saknas det allt som oftast när det gäller vårdnadsfrågor. Vänsterpartiet
              vill därför att det ska finnas en särskild barnkompetens hos domare
              som dömer i familjerättsliga mål.
            </seg>
            <seg xml:id="i-b020d55e005c0dc8-0">
              Fru talman! Jag ska slutligen beröra frågan om barns skuldsättning.
              I lagstiftningen, som nyss har ändrats, som vi har hört om här,
              har vissa ändringar gjorts för att minska risken för missbruk
              av barns tillgångar och stärka det allmännas insyn.
            </seg>
            <seg xml:id="i-3aadd1f781e945a4-0">
              Det är bra men inte tillräckligt. Enligt FN:s konvention om barnets
              rättigheter är det föräldrarna som ska ha det fulla ansvaret för
              barnen. Vuxna ska se till att barnens bästa alltid ska vara vägledande.
              Barn har som regel inte beslutanderätt över sina egna tillgångar.
              Därför bör barn inte heller kunna drabbas av skulder som de inte
              kan betala.
            </seg>
            <seg xml:id="i-08a0bd532798d086-0">
              Allt fler barn och ungdomar får betalningsanmärkningar och hamnar
              i Kronofogdens register. Det är inte ovanligt att föräldrarna
              överför skulder på sina barn av olika anledningar, men barn kan
              också själva skaffa sig skulder. Det som är gemensamt är att det
              är de vuxna som har ansvaret för barnens skulder. Det borde finnas
              lagar som reglerar skuldsättning av barn, så att det i alla lägen
              är omöjligt.
            </seg>
            <seg xml:id="i-ede266de53714991-0">
              Vad konsekvenserna kan bli för ett skuldsatt barn eller en ungdom
              vet vi. Så förutom en ny lagstiftning där det tydligt framgår
              att det är vårdnadshavaren som är ansvarig anser Vänsterpartiet
              att det är nödvändigt att lösa de skulder som redan i dag uppkommit
              genom att lagstiftningen inte kan göras retroaktiv.
            </seg>
            <seg xml:id="i-9706d4cdaaa52731-0">
              Datainspektionens kartläggning visar på omfattningen. Det finns
              ungefär 79 000 pågående kravärenden mot personer som var underåriga
              då skulden uppkom. Vänsterpartiet menar att inga ungdomar ska
              behöva börja sitt vuxna liv med skulder.
            </seg>
            <seg xml:id="i-fda63162cf9d715e-0">
              Ofta känner barnen inte ens till det förrän de har blivit myndiga
              och försöker skaffa sig ett mobiltelefonabonnemang. Då märker
              de att det inte går och att de finns hos Kronofogden. De går ut
              i vuxenlivet med en dålig start från början.
            </seg>
            <seg xml:id="i-68e70919d17d9ba1-0">
              Vi menar att lagstiftningen måste ändras, bli sammanhållen och
              genomgången och att barns skuldsättning alltid ska förhindras.
            </seg>
          </u>
          <note xml:id="i-8abc26fc0ba79c0e-0">
            Jag yrkar bifall till reservationerna 2, 3 och 4.
          </note>
          <note type="speaker" xml:id="i-cceac6aff7ad9135-0">
            Anf. 4 JAN LINDHOLM (mp):
          </note>
          <u who="jan_lindholm_ff5f4c" next="cont" xml:id="i-c12e1efb0c25113d-0"/>
          <note xml:id="i-f67bc2158ecd20a0-0">
            Fru talman! Civilutskottets betänkande nr 8 om familjerättsliga
            frågor behandlar 82 olika motionsyrkanden varav två härrör från
            2008 och resten från allmänna motionstiden 2009. Flera av de yrkandena
            är, som vi har hört redan, snarlika eller i en del fall identiska
            med yrkanden som har behandlats under något av de tre tidigare
            riksmötena den här mandatperioden.
          </note>
          <u who="jan_lindholm_ff5f4c" prev="cont" xml:id="i-d3f4466e4017c003-0">
            <seg xml:id="i-b6bf2c97e4981193-0">
              De yrkandena har utskottet valt att hantera på det som kallas
              förenklat sätt, vilket jag i några fall tycker är lite olyckligt.
              Det jag tänker på är främst motioner väckta av företrädare för
              majoritetspartierna. Deras förslag tycker jag på detta sätt blir
              styvmoderligt behandlade.
            </seg>
            <seg xml:id="i-a810ab5d34954d27-0">
              Oavsett vilket majoritetsunderlag en regering har tycker jag
              att det skulle stärka vår demokrati om ledamöterna som ingår i
              regeringsunderlaget oftare valde att inte bara nöja sig med att
              skriva motioner utan deltog i kammardebatten och försvarade sina
              förslag. Jag tror att det skulle gynna vår demokrati om medborgarna
              fick lite tydligare bilder av att det finns föregångare, fritänkare,
              nytänkare, oliktänkande eller vad man ska kalla dem för i samtliga
              av våra riksdagspartier.
            </seg>
            <seg xml:id="i-443e579f4405c2e4-0">
              Det handlar om någon form av spjutspetsar som vågar ifrågasätta
              de invanda banorna i sina egna partier och som på det viset, tycker
              jag, börjar rita de nya politiska kartorna. Det skulle vara bra
              för demokratin.
            </seg>
            <seg xml:id="i-83f07f59745177d5-0">
              I betänkandet finns det åtta reservationer. Självklart står jag
              bakom samtliga Miljöpartiets reservationer, men för tids vinnande
              yrkar jag enbart bifall till reservation 1.
            </seg>
            <seg xml:id="i-8a36c3939e79cfbb-0">
              Vi har återigen, fru talman, ett fall där kriminella element
              har lyckats lura till sig pengar, runt 60 miljoner, från Allmänna
              arvsfonden. Det är inte första gången det händer. Många, inte
              minst anställda på Allmänna arvsfonden, skulle vilja se ett obligatoriskt
              förfarande med registrering av testamenten.
            </seg>
            <seg xml:id="i-693e244892e3951b-0">
              Nu är det rätt många år sedan de brott begicks som medierna tar
              upp, rapporterar och skriver om just nu. De brotten hade inte
              stoppats av en snabbare hantering av regeringen av det förslag
              som lades fram av Skatteverket 2008. Men vi vet inte. Det kan
              ha skett många liknande förfalskningar sedan dess som hade kunnat
              förhindras med en snabbare hantering.
            </seg>
            <seg xml:id="i-6b57e48f9973f9e9-0">
              Jag har full förståelse för att regeringen måste prioritera var
              man lägger sina resurser i Regeringskansliet. Jag tycker ändå
              att man inte prioriterar ekonomisk brottslighet tillräckligt mycket.
            </seg>
            <seg xml:id="i-34ade123492f0743-0">
              Man skriver i betänkandet att det pågår ett arbete inom EU med
              frågan om registrering av testamenten. Man hänvisar till det.
              Men jag tycker inte att det borde vara ett hinder. Tvärtom borde
              det göra det än mer angeläget att vi försöker att utveckla och
              tillämpa egna lösningar i Sverige. Vi stärker vår position inför
              framtida förhandlingar om vi har en egen praktik att hänvisa till.
            </seg>
            <seg xml:id="i-5d9789c1c9121b88-0">
              Vi skulle kunna få mer gehör för de värderingar som vi tycker
              är viktiga när det i framtiden ska göras någon form av EU-regelverk.
              Jag tänker i första hand på de integritetsfrågor som jag upplever
              att vi i Sverige värderar högt. En integritetssäker fungerande
              svensk modell som har några år på nacken skulle säkert kunna bli
              en bra förebild när vi ska förhandla om det här i EU-sammanhang.
            </seg>
            <seg xml:id="i-a6532bad347f2601-0">
              När jag läser majoritetstexten tycker jag mig inte kunna se några
              egentliga skiljelinjer mellan majoriteten och oppositionen i själva
              sakfrågan. Jag tolkar majoritetstexten som att det egentligen
              bara är en tidsfråga innan vi kommer att få se ett förslag från
              regeringen. Det kanske vi kan få höra mer om från någon företrädare
              för majoriteten senare.
            </seg>
            <seg xml:id="i-37760e2baf438c98-0">
              När det gäller barnens rätt till vård när föräldrar är oense
              går det inte att utläsa någon ståndpunkt från majoritetspartierna.
              Det skulle vara bra om några företrädare för den moderatledda
              högerregeringen kunde ge en liten signal i dagens debatt om vart
              det pågående arbetet är på väg.
            </seg>
            <seg xml:id="i-e766b6021f30f2e0-0">
              Anser ni i de borgerliga partierna att barnets rätt till vård
              är viktig? Anser ni att barnets rätt till vård är så viktig att
              samhället bör garantera barnets rätt även när föräldrarna är oense?
            </seg>
            <seg xml:id="i-2ecba75796c5d5e5-0">
              Jag tror att många skulle vilja veta om ni anser att föräldrarnas
              rätt att bråka är viktigare än barnens rätt till vård. Även här
              hänvisar ni från majoriteten i texterna till att beredning pågår
              i Regeringskansliet. Den hänvisningen ger inga signaler vad jag
              kan se om någon inriktning på arbetet. Det finns ingenting om
              när vi kan förvänta oss ett resultat och ingenting om vilka hindren
              är för arbetet.
            </seg>
            <seg xml:id="i-cf06cf2a0967af75-0">
              Jag anser att FN:s barnkonvention är tydlig. Vi har åtagit oss
              att säkerställa att barn får vård även när föräldrarna inte är
              överens. Tyvärr händer det att barn hamnar i kläm när föräldrar
              bråkar om helt andra saker som inte har något med barnets behov
              av vård att göra. Det går ut över barnen i sådana situationer.
              Naturligtvis kan det göra det i många andra situationer också.
            </seg>
            <seg xml:id="i-4be479ce839aab62-0">
              Jag tycker inte att det är rimligt att nedprioritera en så viktig
              fråga. Majoritetens företrädare i kammaren borde vid något tillfälle
              ta mod till sig och göra ett tillkännagivande. Riksdagens uppgift
              är att utöva press på regeringen, att kräva mer ibland, snabbare
              ibland och naturligtvis ofta bättre.
            </seg>
            <seg xml:id="i-a6c156e9948006cc-0">
              Att majoriteten i riksdagen inte vågar göra ett tillkännagivande
              i en sådan här fråga tycker jag är lite sorgligt. Naturligtvis
              är det en svår fråga. Självklart tar det tid, och självklart vill
              vi egentligen alla se en lösning på problemet. Då kan man undra
              varför en riksdag som egentligen är enig inte får uttrycka det.
            </seg>
            <seg xml:id="i-9886af6f5670a30b-0">
              Jag tycker inte att det är en hederssak att riksdagen under en
              hel mandatperiod nästan aldrig har någon kritik att rikta mot
              regeringens arbete. Enligt min uppfattning krymper majoriteten,
              genom sitt sätt att handskas med arbetsfördelningen mellan riksdag
              och regering, tydligt riksdagens makt och inflytande. På det sättet
              menar jag att medborgarnas insyn och inflytande blir lidande.
            </seg>
            <seg xml:id="i-55121c163ff6dbf8-0">
              Det måste vara svårt för er som stöttat högerpolitiken att inte
              ha tillåtelse att tydligt säga att barns rätt till vård när föräldrar
              inte är ense är en högt prioriterad fråga som regeringen snarast
              bör lösa. Men det är skönt att en enad opposition kan säga det.
            </seg>
            <seg xml:id="i-bef3047d7699d9dd-0">
              Det är synd om barn som får betalningsanmärkningar. Det har vi
              hört från två tidigare talare. Det är synd om barn som hamnar
              i kronofogdens register, vare sig de själva är skyldiga till eländet
              eller inte. Visst kan man känna särskilt för barn som drabbas
              av att föräldrarna ställer till det för dem och där barnen själva
              inte har något som helst med saken att göra.
            </seg>
            <seg xml:id="i-b2879078d521e50a-0">
              Det är svårt att förstå egentligen hur föräldrar kan använda
              sina barn som målvakter, hur de kan skuldsätta sina barn och på
              andra sätt sätta sina barn i en sådan situation att de senare
              i livet kommer att ha svårt att få vanliga normala saker att fungera.
              Men de föräldrarna har det säkert inte så lätt med sitt eget vuxenliv
              heller. Jag tror att man får utgå ifrån att i de allra flesta
              fall är det föräldrar som griper efter det sista halmstrået ganska
              desperat. Det finns kanske andra fall, men jag tror att det är
              så.
            </seg>
            <seg xml:id="i-ff5dd6295b3eab84-0">
              Vi i den rödgröna oppositionen står även här mycket enade bakom
              att barnkonventionens budskap är tydligt. Vad är det egentligen
              som talar emot en utvärdering? Varför anser majoritetens företrädare
              att det inte är viktigt att få ett bättre underlag när det gäller
              hur de åtgärder som redan har vidtagits har fungerat och hur det
              faktiskt ser ut så att vi kanske kan vidta ytterligare åtgärder?
              Det är bara det som vi från oppositionen kräver.
            </seg>
            <seg xml:id="i-95d7c6906e767310-0">
              Slutligen vill jag när det gäller familjerätten i EU bara säga
              att jag tycker att regeringen har försummat att aktivt verka i
              EU för att vi ska få en bättre utveckling. Vi ser nu hur de familjesociala
              frågorna tappar i prioritet inom många av EU:s medlemsländer.
              Vi ser hur det tydligt går bakåt på det området. Det är ingen
              bra grund när de familjerättsliga frågorna i ökad utsträckning
              nu ska samordnas inom EU.
            </seg>
            <seg xml:id="i-37c2ee1278f0ca38-0">
              Jag står alltså, fru talman, bakom Miljöpartiet de grönas samtliga
              reservationer i betänkandet, men för tids vinnande yrkar jag bifall
              till enbart reservation 1.
            </seg>
            <seg xml:id="i-cdaa3926357e83a1-0">
              Fru talman! I dagens betänkande behandlas drygt ett 80-tal motionsyrkanden
              från de senaste två allmänna motionstiderna. De rör ett ganska
              brett spektrum av familjepolitiska frågor, och de allra flesta
              har behandlats såväl i utskottet som i kammaren tidigare. Därför
              har utskottet varit överens om att behandla drygt 50 av dessa
              motionsyrkanden i förenklad ordning.
            </seg>
            <seg xml:id="i-ff5c63d6e6333f16-0">
              Den första reservationen i vårt betänkande handlar om registrerande
              av testamenten. Där pågår ett arbete i EU. Det redovisas att det
              kommer att komma ett förslag. Vi vet att Skatteverket dessutom
              har lämnat en promemoria kallad Bouppteckningar och testamentsregler
              till regeringen, och regeringen bereder för närvarande den här
              frågan.
            </seg>
            <seg xml:id="i-3e64f12a841fc84a-0">
              Jag kan också nämna att det har dykt upp ett företag som heter
              Testamentsbanken. De har lyhört agerat på de önskemål som framförts
              i press och medier. Det bildades 2007 och är som de själva säger
              en neutral förvaringsplats för testamenten.
            </seg>
            <seg xml:id="i-a253ce07b406cd32-0">
              Vi sade i utskottet det var någon här som kommenterade detta
              tidigare att utskottsmajoriteten hade varit välvillig till ett
              bildande av någon sorts testamentsbank. Vi sade i utskottet, om
              jag ska citera ordagrant, att en rad skäl kan anföras för inrättandet
              av register för testamenten. Det kan möjligen också finnas skäl
              mot. Det vet vi inte. Därför är det bra att den här frågan utreds.
            </seg>
            <seg xml:id="i-37972e8901bfc41c-0">
              Nästa ärende i betänkandet handlar om namnlagen. Jag nämner det
              även om det i den frågan inte finns några reservationer. Det är
              möjligen lite ovanligt att man nämner sådana fall, men jag kan
              faktiskt inte låta bli. Skälet är naturligtvis att det nu äntligen
              tillsätts en utredning. Här kan vi tala om långbänk, när ett enigt
              utskott vid två tillfällen till och med avgett tillkännagivanden
              utan att dåvarande regeringen kom till skott. Nu blir det äntligen
              en utredning, och det är jag och många med mig glada över.
            </seg>
            <seg xml:id="i-574de434200ecf58-0">
              Man måtte inte ha varit särskilt nöjd med resultatet av det arbete
              som initierades av de egna direktiven, för redan efter ett halvår
              begärdes en utvärdering, och det har fortsatt sedan dess.
            </seg>
            <seg xml:id="i-ee94a8ad90d88700-0">
              Hillevi Larsson sade, och det tyckte jag var mycket förtjänstfullt,
              att vi inte ska skynda på en lösning utan vi ska se till att det
              blir en så bra och bred lösning som möjligt. Det tycker jag var
              positivt, för det här är svåra och besvärliga frågor och också,
              naturligen, mycket viktiga frågor.
            </seg>
            <seg xml:id="i-df47b1dc44aa5302-0">
              En sak är vi alla här överens om och det är att det som är det
              bästa för barnet också ska vara det centrala för de beslut som
              fattas. Det låter nästan lite egendomligt att man ska behöva uttrycka
              det, men alla vi som har sysslat med sociala frågor tidigare vet
              att man i väldigt stor utsträckning tog hänsyn också till föräldrarna
              och jag vågar nästan i talarstolen också säga till föräldrarnas
              behov av barn. I dag är det uttryckligen barnens bästa som är
              i förgrunden. Det tycker jag är mycket positivt.
            </seg>
            <seg xml:id="i-6753be6c4f236298-0">
              Det är i och för sig inte alltid enkelt om man har varit med
              om destruktiva och uppslitande separationer att sedan behandla
              de gemensamma barnen på det för dem allra bästa sättet. Därför
              vill vi i alliansen ge föräldrarna bättre stöd att själva lösa
              konflikter så att de får med sig verktyg för att på ett konstruktivt
              sätt kunna hantera framtida meningsskiljaktigheter, som vi vet
              att det alltid uppstår i förhållandet mellan barn och föräldrar.
              Kvalificerad medling och förbättrade samarbetssamtal bör därför
              in i ett tidigare skede som ett alternativ till en påfrestande
              process.
            </seg>
            <seg xml:id="i-fd8f7c5743a88ff0-0">
              Ibland kan ändå inte en tvist i domstol undvikas, men då bör
              processreglerna vara så utformade att fokus är på barnets bästa
              och på samförståndslösningar i stället för att förstärka föräldrarnas
              konflikt.
            </seg>
            <seg xml:id="i-3b5216b6d2231eb1-0">
              Normalt ska föräldrarna gemensamt besluta om frågor som rör barnet.
              En utredare har analyserat vilka nackdelar som kan uppkomma för
              ett barn vid gemensam vårdnad när vårdnadshavarna inte kan enas
              om frågor som rör barnet. Det har nu remissbehandlats och är under
              beredning i Justitiedepartementet.
            </seg>
            <seg xml:id="i-7cf2e3888b9ffdb4-0">
              I det sammanhanget kan jag också nämna att utskottet har varit
              dels i Finland för några år sedan, dels, senare, i Australien
              för att ta del av deras stöd och erfarenheter när det gäller de
              här, som jag vill poängtera, mycket svåra och komplicerade frågorna.
              Arbetet pågår när det gäller föräldrar och barn och delad vårdnad.
            </seg>
            <seg xml:id="i-c941df9296550249-0">
              Arbete pågår också när det gäller frågan om verkställighet vid
              beslut, som LiseLotte Olsson var inne på. Det handlade i en motion
              om polishämtning av barn. Där är förarbetena till de bestämmelser
              som vi har i dag mycket tydliga, och hämtning med polishjälp är
              extremt ovanligt. Det ska inte förekomma. I dag finns det möjligheter,
              men det är alltså extremt ovanligt. Enbart det förhållandet att
              en förälder systematiskt saboterar barnets umgänge med den andra
              föräldern är inte skäl nog, oavsett vem som har tilldömts enskild
              vårdnad.
            </seg>
            <seg xml:id="i-24c1b32c28e89fa5-0">
              Icke förty har regeringen lämnat ett uppdrag till IMS, Institutet
              för utveckling av metoder i socialt arbete, att ta fram riskbedömningsinstrument
              att användas av socialtjänsten i samband med ärenden om vårdnad,
              boende och umgänge.
            </seg>
            <seg xml:id="i-1a048446f033d432-0">
              Fru talman! Frågor om barns skuldsättning är en problematik som
              inte minst gamla lagutskottet har arbetat intensivt med. Vi har
              bland annat haft flera seminarier med ett mycket stort antal intresserade
              deltagare. Vi beslutade också 2004 om förändringar som gör att
              Kronofogdemyndigheten är skyldig att informera överförmyndaren
              varje gång en omyndig registreras i KFM:s register.
            </seg>
            <seg xml:id="i-6515cfbd1c7cb95a-0">
              År 2006 beslutade vi att när ett barn uppges äga ett fordon ska
              barnets förmyndare registreras i vägtrafikregistret. Sådant som
              parkeringsavgifter och annat ska alltså belasta föräldern eller
              förmyndaren och inte barnet.
            </seg>
            <seg xml:id="i-fff4a8e7b32e3917-0">
              I januari 2009, alltså för ungefär ett år sedan, trädde flera
              lagändringar i kraft som minskar risken för missbruk av barns
              tillgångar. Nu i vår kommer en proposition där regeringen föreslår
              förändringar i hälso- och sjukvårdslagen samt tandvårdslagen som
              innebär att en avgift ska belasta föräldrarna, inte barnen.
            </seg>
            <seg xml:id="i-be458fe3c53d6f33-0">
              Jag tycker kanske att skrivningarna kring just denna ärendeproblematik
              har varit lite förvirrande. Barnet betalar nämligen i de allra
              flesta fall inte för sjukvård eller tandvård, och inte deras föräldrar
              heller, för den delen. Det som det är frågan om här är i stället
              de avgifter som sjukvården och tandvården tar ut när barnet inte
              har dykt upp på den tid det skulle. Då får man en straffavgift,
              och det är denna som har belastat barnen.
            </seg>
            <seg xml:id="i-f5b4ad42b631067c-0">
              Denna möjlighet för föräldrarna om man nu ska kalla det en möjlighet
              tar vi nu bort. Förståndiga landsting kan retroaktivt skriva av
              de skulder som finns från barn, och jag vet flera landsting som
              har gjort det. Jag kan rekommendera oss allihop att gå hem och
              prata med våra landsting och se om detta inte är en möjlighet
              när vi nu inte vill ha retroaktiv lagstiftning.
            </seg>
            <seg xml:id="i-620948c72e606c75-0">
              Till slut: När det gäller frågan om 18-årsgräns för ingående
              av äktenskap pågår också där ett arbete i regeringen. Även Ungdomsstyrelsen
              har lämnat en rapport, som heter Gift mot sin vilja . I denna
              rapport kan vi läsa en ganska förfärande siffra. Det står att
              så många som 70 000 ungdomar och det är dubbelt så många som ryms
              i min hemkommun, det vill säga två gånger Partille upplever att
              de inte kan välja vem de ska gifta sig med. Det handlar om 70
              000 ungdomar.
            </seg>
            <seg xml:id="i-3a189f1918d8fd59-0">
              Regeringen ska tillsätta en utredning med uppdrag att analysera
              civilrättslig och straffrättslig lagstiftning för att förebygga
              och förhindra barnäktenskap och tvångsäktenskap. Dessa direktiv
              utarbetas på Justitiedepartementet, och jag ser fram emot den
              kommande utredningen och lagstiftningen.
            </seg>
          </u>
          <note xml:id="i-1e6f3a9f9c755d53-0">
            Anf. 5 INGER RENÉ (m):
          </note>
          <note xml:id="i-60f9f18159ac8a13-0">
            Jag yrkar till att börja med bifall till utskottets förslag och
            avslag på samtliga reservationer.
          </note>
          <note xml:id="i-1a61e8bb0d661cc0-0">
            Ett antal motioner handlar om beslutsfattande vid gemensam vårdnad.
            Man begär en översyn av gällande lagstiftning. Den senaste ändringen
            beslutades våren 2006 och trädde i kraft under samma år. Det var
            alltså den socialdemokratiska regeringen som skrev direktiven.
            Det var den socialdemokratiska regeringen som tillsatte utredningen
            som föregick lagändringarna.
          </note>
          <note xml:id="i-22b893f14e68f565-0">
            Jag yrkar återigen bifall till förslaget i betänkandet och avslag
            på samtliga reservationer.
          </note>
          <note type="speaker" xml:id="i-a72e1d8fda109a0e-0">
            Anf. 6 HILLEVI LARSSON (s) replik:
          </note>
          <u who="hillevi_larsson_896639" next="cont" xml:id="i-2b9f5f21a0251153-0">
            <seg xml:id="i-c6f812f340a2ad93-0">
              Fru talman! När det gäller frågan om ett obligatoriskt register
              för testamenten sade Inger René att frågan är under utredning.
              Utredningen är dock redan klar, och därför tycker vi från oppositionen
              att det är dags att komma till skott och till beslut. Även om
              utskottet har någon invändning och det vet jag inte, för det har
              inte redovisats har utskottet vid denna behandling och vid tidigare
              behandlingar i sitt betänkande ställt sig positivt till tanken.
            </seg>
            <seg xml:id="i-fbbddd50a569072a-0">
              Utredningen som Skatteverket har gjort har inte heller visat
              att det finns något hinder för att införa ett obligatoriskt register
              för testamenten. Därför tycker jag att det inte finns någon anledning
              att vänta, och det är faktiskt en enkel fråga att fatta beslut
              om. Vi behöver inte vänta på EU. Det finns ingen anledning; vi
              vet inte när detta kommer från EU. Jag tycker också att vi över
              huvud taget ska vara mer drivande i EU och inte bara vänta in.
            </seg>
            <seg xml:id="i-437aeae951ffa2ac-0">
              När det sedan gäller oenighet och föräldrar är vi helt överens
              om att vårdnad om barn är en väldigt viktig fråga. I alla de frågor
              vi varit inne på, såsom sjukvård för barn, är det klart att man
              inte ska hasta igenom ett beslut, men samtidigt måste vi göra
              någonting. Vi kan inte vänta, för det är också ett beslut. Ett
              ickebeslut är också ett beslut, eftersom det hela tiden är barn
              som far illa. Även om de inte är många är varje barn ett barn
              för mycket.
            </seg>
            <seg xml:id="i-b1e2b1f9a78fb448-0">
              Utredningen är klar och har remissbehandlats, och det har presenterats
              utmärkta förslag både från utredningen, som föreslagit att den
              ena föräldern ska kunna besluta när det gäller till exempel vård
              för barnet, och remissinstanser, som föreslagit en annan modell,
              nämligen att föräldrarna kan fatta beslut var för sig. Det viktiga
              är dock att nu komma till skott och se till att barnen får den
              vård och det stöd de behöver, och det är därför jag hoppas att
              regeringen snarast kommer med ett förslag på detta område.
            </seg>
          </u>
          <note xml:id="i-7328805288069f81-0">
            Anf. 7 INGER RENÉ (m) replik:
          </note>
          <u who="hillevi_larsson_896639" prev="cont" xml:id="i-a67719cb262d2437-0">
            <seg xml:id="i-7740f811dc45f3dd-0">
              Fru talman! Tack, Hillevi Larsson, för frågorna! Om jag börjar
              med testamenten tror jag att Hillevi Larsson sade att det är en
              enkel fråga. Vi har båda suttit i utredningar i flera olika sammanhang,
              och vi vet att djävulen ryms i detaljerna, som vi säger. Det finns
              nästan inga frågor vi hanterar som kan rubriceras som enkla frågor.
            </seg>
            <seg xml:id="i-d1ca0be527e0321a-0">
              Jag vet inte om man ska kalla Skatteverkets rapport för en utredning,
              men det är ett förslag. Vi vet dock, som Hillevi Larsson sade,
              att man också på Europanivå arbetar med dessa frågor. Vi vet även
              att livet blir mer och mer komplicerat eftersom vi går över gränserna,
              gifter oss med andra, bildar bo i ett tredje land och får barn
              i ett fjärde. Livets rättsliga förhållanden ser inte så enkla
              ut som de möjligen gör om man bor kvar i samma land. Jag tycker
              därför att det är positivt att man ser vad EU kommer fram till
              när det gäller dessa frågor.
            </seg>
            <seg xml:id="i-d76b8ca2d05f7155-0">
              Sedan kan de här i huset som sitter i EU kanske försöka att på
              olika sätt skynda på frågorna så att också den rapporten påskyndas
              i möjligaste mån. Det är klart att det vore lyckligt om frågan
              fick en lösning, även om jag ser att man kan göra privata lösningar.
              Man kan som sagt även vända sig till det nya företaget om man
              tycker att man känner sig säkrare på det sättet.
            </seg>
            <seg xml:id="i-2fa101de0ab66d11-0">
              När det gäller frågan om delad vårdnad var vi, precis som jag
              nämnde, dels i Finland, dels i Australien. Kanske påminner det
              förslag som föreligger mest om det finländska, men efter att ha
              varit där och tittat närmare på detta har vi sett att inte heller
              dessa frågor är lättlösta utan mer komplicerade än man kanske
              kan ana från början. Jag tror att vi ska vara försiktiga med att
              ändra lagstiftning med alltför täta mellanrum. Det vållar oro,
              och jag är säker på att också Hillevi Larsson får telefonsamtal
              från oroliga medborgare som har svårt att veta vad det är som
              gäller.
            </seg>
          </u>
          <note type="speaker" xml:id="i-ec8ca094a7bc34da-0">
            Anf. 8 HILLEVI LARSSON (s) replik:
          </note>
          <u who="hillevi_larsson_896639" next="cont" xml:id="i-2b9f5f21a0251153-1">
            <seg xml:id="i-25f7c37ae3e4133b-0">
              Fru talman! Självklart ska vi inte ändra lagstiftningen lättvindigt,
              men i dessa fall rör det konkreta problem som drabbar människor
              här i Sverige. Då tycker jag faktiskt att det är befogat att ändra
              lagstiftningen, speciellt nu när vi har utredningar som är färdiga
              både när det gäller delad vårdnad om barn och beslutsrätt över
              barn och när det gäller testamentsregister.
            </seg>
            <seg xml:id="i-88ea65b46dfe9c24-0">
              Det är snart två år sedan utredningen om testamentsregister blev
              klar, och det är mer än två och ett halvt år sedan utredningen
              om vårdnad om barn blev klar. Det är därför vi från oppositionen
              tycker att det är viktigt att regeringen kommer till skott. Man
              har haft lång tid för att bereda detta, så det finns möjlighet
              att komma till skott utan att det blir lättvindiga förslag.
            </seg>
            <seg xml:id="i-89d6b0c4ae22bba2-0">
              Jag skulle vilja göra en liknelse mellan testamentsregister och
              äktenskapsförord. Även när det gäller äktenskapsförord kan det
              nämligen förekomma att man gifter sig med någon från ett annat
              land, till exempel ett EU-land, och det är klart att det då kan
              bli en konflikt om hur det blir med äktenskapsförord. Hur ska
              det se ut? Vilket lands lagstiftning är det som ska gälla? Var
              ska äktenskapsförordet registreras?
            </seg>
            <seg xml:id="i-dfc318103ed2618b-0">
              Detta har man hittills kunnat lösa. Det har i alla fall inte
              varit så stora problem att man har sagt att vi inte ska ha ett
              äktenskapsförordsregister, vilket vi nu de facto har. Det är faktiskt
              myndigheter som hanterar detta.
            </seg>
            <seg xml:id="i-23e1dc9081d67b60-0">
              Inger René berättade om Testamentsbanken, det vill säga att det
              nu finns ett företag som registrerar testamenten, och det är positivt.
              Det visar dock på problemen. Vi borde i stället ha ett register
              i samhällets regi som folk kan känna sig hundra procent säkra
              på. Man ska veta att testamentet finns där efter att man själv
              eller en anhörig har dött och att det automatiskt registreras
              och uppmärksammas. Vi ska inte behöva förlita oss på privata företag
              eller anhöriga som hittar testamenten hemma hos folk.
            </seg>
          </u>
          <note xml:id="i-174a82d121704554-0">
            Anf. 9 INGER RENÉ (m) replik:
          </note>
          <u who="hillevi_larsson_896639" prev="cont" xml:id="i-a67719cb262d2437-1">
            <seg xml:id="i-18231a5e5cc412ef-0">
              Fru talman! Jag börjar i änden med testamenten. Jag tror nog
              att man med samma trygghet kan luta sig mot ett privat företag
              som har hand om testamenten som till exempel mot Skatteverket
              eller någon annan historia i samhällets regi. Jag tror alltså
              inte att det ska behöva göra någon skillnad. Testamentsregistret
              har nu varit i gång i två och ett halvt år. De lämnar naturligtvis
              inte ut hur många som har använt sig av dem, men vad jag förstår
              har det vuxit ganska snabbt. Det kan alltså också vara en möjlighet.
            </seg>
            <seg xml:id="i-4c9cbf72341a7839-0">
              När det gäller den andra frågan, det vill säga utredningen om
              vårdnad om barn, fick vi ett lagförslag 2006. Det gick inte mer
              än ett halvår innan detta förslag började ifrågasättas.
            </seg>
            <seg xml:id="i-fc25239dfcff1807-0">
              Det är inte en positiv utveckling. Det är bättre om man har tid
              att göra en ordentlig utredning och komma med ett ordentligt förslag
              så att inte minst föräldrar vet vad som gäller.
            </seg>
            <seg xml:id="i-d4e154c30af4868c-0">
              Jag tycker att det är särskilt viktigt eftersom det nästan alltid
              handlar om konflikt mellan föräldrar. Samhället ska göra allt
              för att se till att inte underblåsa dessa konflikter. Då är det
              ett grannlaga arbete att se till att både den ena och den andra
              parten blir så nöjd och glad som möjligt. Det kommer också barnet
              till del.
            </seg>
            <seg xml:id="i-22811cb37161d9eb-0">
              Jag förordar att vi gör ett gediget bra arbete som vi kan stå
              för och som är bra för föräldrar i denna, som jag sade, både ömtåliga
              och bekymmersamma situation.
            </seg>
          </u>
          <note type="speaker" xml:id="i-59fea35a723599fb-0">
            Anf. 10 MARIA KORNEVIK JAKOBSSON (c):
          </note>
          <u who="leif_jakobsson_04dbae" xml:id="i-ea13a96a1284d296-0">
            <seg xml:id="i-04eb0e2481ec20fe-0">
              Fru talman! Familjerättsliga frågor berör och engagerar de flesta
              av oss oavsett om vi sitter i riksdagen eller inte. Det har skrivits
              fler än 80 motioner i ämnet. De allra flesta är behjärtansvärda.
              Jag kan dock med en viss förtjusning konstatera att de flesta
              bekymmer som tas upp behandlas i någon utredning; vi har börjat
              ta itu med dessa frågor.
            </seg>
            <seg xml:id="i-6b0a60c987189b94-0">
              Det finns motioner som tar upp förändringar i namnlagen, så att
              människor ska ges rätt att ändra förnamn oavsett könsidentitet.
              Jag har själv skrivit en motion i denna fråga förra året.
            </seg>
            <seg xml:id="i-90aeddf1e6889402-0">
              Regeringen beslutade den 21 december 2009 om direktiv till en
              parlamentarisk kommitté som ska se över namnlagen och ta ställning
              till behovet av ändringar i densamma. Den kommer att föreslå åtgärder
              som främjar en mer enhetlig rättstillämpning. Uppdraget ska redovisas
              den 1 mars 2013. Jag kan hålla med om att det är en lång tid,
              men precis som sades i förra replikskiftet kan det hända att tiden
              behövs för att det ska bli bra.
            </seg>
            <seg xml:id="i-e66e6b7f5960f5fa-0">
              För transsexuella personer är det viktigt att få byta namn så
              tidigt i könsbytesprocessen som möjligt. Att behöva presentera
              sig som Göran om man ser ut som Maria kan i många situationer
              vara svårt. Man kan tänka sig sådana sammanhang som pass, legitimation,
              yrke, vad som helst. Det är ett stort problem för de här personerna.
            </seg>
            <seg xml:id="i-7821ca01633b7e86-0">
              Regeringsrätten har den 28 september 2009 meddelat en dom i målet
              om tillägg av ett förnamn där en vuxen man till sitt förnamn ville
              lägga Madeleine. Domstolen ansåg att namnet i sig varken väcker
              anstöt eller antas leda till obehag för mannen i fråga och att
              valet av förnamn är, anförde domstolen, en så personlig angelägenhet
              att en omfattande valfrihet måste tillämpas och tillerkännas den
              enskilde. Det låter bra, för varför ska man göra livet mer komplicerat
              än nödvändigt?
            </seg>
            <seg xml:id="i-f7268058067099ce-0">
              Flera motionärer tar upp det viktiga i att barn får tillgång
              till hälso- och sjukvård, tandvård, insatser enligt socialtjänstlagen
              med mera, precis som Hillevi Larsson sade i början av den här
              kammardebatten. Det är viktigt även i fall där vårdnadshavare
              inte är överens, självklart. Det finns hur många historier som
              helst att berätta om det.
            </seg>
            <seg xml:id="i-c518ebadabbcf8c9-0">
              I juli 2007 överlämnade utredaren, som fått i uppdrag att bland
              annat analysera vilka nackdelar som kan uppkomma för ett barn
              vid gemensam vårdnad när vårdnadshavarna inte kan enas om vad
              som gäller barnet, sitt betänkande. I det föreslås att en av vårdnadshavarna
              ska kunna tilldelas rätten att fatta beslut på egen hand när det
              gäller barnets tillgång till hälso- och sjukvård samt tandvård
              och barnets tillgång till insatser enligt socialtjänstlagen skola,
              barnomsorg med mera. Det är sagt att barnets andra vårdnadshavare
              inte ska kunna motsätta sig de beslut som fattas av vårdnadshavaren
              med självständig beslutsrätt. Enligt förslaget ska vårdnadshavarna
              i övrigt vara likställda.
            </seg>
            <seg xml:id="i-b716a7c752533ca5-0">
              Fru talman! Då det gäller verkställighet av beslut om vårdnad
              har regeringen, precis som Inger René sade för en liten stund
              sedan, lämnat ett uppdrag till IMS som går ut på att ta fram ett
              instrument för riskbedömning som socialtjänsten ska kunna använda
              i ärenden om vårdnad, boende och umgänge. Det pågår en revidering
              av Socialstyrelsens allmänna råd om socialtjänstens handläggning
              av vissa frågor om vårdnad, boende och umgänge. Vidare kan konstateras
              att arbetet även pågår med att förbättra socialtjänstens arbete
              över lag.
            </seg>
            <seg xml:id="i-61057a403f87af73-0">
              Barnperspektivet kommer att genomsyra och vara en viktig del
              i det här nya arbetet. Det är inte bara att säga ordet barnperspektiv.
              Det handlar också om att socialtjänsten ska få kunskap om och
              ha möjlighet att tillämpa barnperspektivet, att kunna se och höra
              vad barnet säger. Barn i alla ärenden som berör dem själva ska
              få tala. Då krävs det utbildning av dem som är med och påverkar
              barnets liv och framtid.
            </seg>
            <seg xml:id="i-80b07a01b379e4a6-0">
              Det finns många skrämmande vittnesmål i de här frågorna. Jag
              och Centerpartiet välkomnar verkligen det här förändringsarbetet.
              Socialtjänsten är en viktig hörnsten i det svenska välfärdssystemet,
              och fungerar inte det kan det bli riktigt farligt. Men man är
              väldigt utlämnad till socialtjänsten, oavsett om den är bra eller
              dålig, när man är i behov av socialtjänsten.
            </seg>
            <seg xml:id="i-c597e2e153e23542-0">
              Familjerätten ser ofta till de vuxnas, föräldrarnas, behov men
              kanske inte lika ofta till barnets behov, vilket kan antas bero
              på att man inte har tillräckligt med kunskap om barnet och barnets
              behov.
            </seg>
            <seg xml:id="i-6c9e0db38ecf3748-0">
              Fru talman! Flera motionärer vill ha en ändring av föräldrabalken
              som innebär att föräldrar vid barnets födelse automatiskt får
              gemensam vårdnad oavsett civilstånd. Då undrar jag om dessa motionärer
              såg effekterna förra gången som vi hade det så. Det varade några
              år. Under de åren var det väldigt många barn som for otroligt
              illa när den ene föräldern använde barnet som ett verktyg för
              att skada och straffa den andra föräldern, även om det är en försvinnande
              liten del. Det är lika självklart som att solen går upp på morgonen
              att båda föräldrarna ska ta ansvar för och ha vårdnad om sina
              barn. I de få fall det var ändå många barn där barn for illa var
              det förfärligt. Jag är väldigt tacksam att den lagen ändrades.
            </seg>
            <seg xml:id="i-b07a6afcf51691ae-0">
              Däremot håller jag med om att det måste finnas ett betydligt
              enklare och mer förfinat sätt än det nuvarande att fastställa
              faderskapet, att man skulle kunna hitta ett finare sätt att göra
              det.
            </seg>
            <seg xml:id="i-f6083abef41f3004-0">
              I departementspromemorian Gemensam vårdnad för ogifta föräldrar
              ansåg utredaren inte att det var lämpligt med hänsyn till barnets
              bästa att införa automatisk gemensam vårdnad för alla ogifta föräldrar
              från faderskapsfastställelsen. I promemorian föreslogs i stället
              att föräldrar som inte är gifta med varandra när barnet föds ska
              få gemensam vårdnad när tre månader har förflutit från det att
              faderskapet har fastställts genom en bekräftelse som har godkänts
              av en socialnämnd, om ingen av föräldrarna motsätter sig gemensam
              vårdnad.
            </seg>
            <seg xml:id="i-8d65a11f89dc3b82-0">
              Departementspromemorian har remissbehandlats och är enligt uppgift
              från Justitiedepartementet föremål för beredning i Regeringskansliet.
            </seg>
            <seg xml:id="i-cf1f95a3770033ed-0">
              Slutligen, fru talman, gäller 18-årsgränsen för äktenskap. Precis
              som Inger René sade förut har Ungdomsstyrelsen lämnat förslag
              om att möjligheten för unga under 18 år att ansöka om dispens
              för att ingå äktenskap ska slopas. Det förslaget är för närvarande
              föremål för beredning inom Regeringskansliet. Vad gäller tvångsäktenskap
              kan vi konstatera att utredningsbetänkandet Människohandel och
              barnäktenskap förstärkt straffrättsligt skydd bereds inom Regeringskansliet.
            </seg>
          </u>
          <note xml:id="i-e0fb826d857db9f8-0">
            Med detta, fru talman, yrkar jag avslag på reservationerna och
            bifall till förslaget i betänkandet.
          </note>
          <note type="speaker" xml:id="i-909e8a2ddde8e030-0">
            Anf. 11 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-d57f19c03f891ba3-1">
            <seg xml:id="i-183aca3fbc855fb3-0">
              Fru talman! Jag tvekade ganska länge om jag skulle begära replik
              eller inte.
            </seg>
            <seg xml:id="i-b35a4a0af0d909f2-0">
              Mycket av det du sade, Maria Kornevik Jakobsson, är sådant som
              jag själv skulle kunna säga, och jag vet att du brinner för de
              här frågorna.
            </seg>
            <seg xml:id="i-841b4b464179421e-0">
              Jag skulle vilja diskutera just frågan om beslutanderätt vid
              gemensam vårdnad, som vi båda tycker är viktig. Varför händer
              ingenting? Jag har fått svaret att ni jobbar med frågan, att den
              är under utredning och så vidare. Men väldigt många här, även
              från andra partier, tycker att den ena föräldern inte ska kunna
              hindra sitt barn att få den hjälp och vård det behöver därför
              att den andra föräldern blockerar. Det är ju självklart, och du
              var väldigt övertygande i talarstolen här. Därför förstår jag
              inte varför du inte röstar för detta. Det vore möjligt att genomföra
              om vi skulle få en majoritet för det i riksdagen.
            </seg>
            <seg xml:id="i-79f6684dddbd81a2-0">
              Jag tycker att det är att fega lite grann att tycka en sak och
              göra en annan sak i verkligheten. Jag skulle vilja att du förklarar
              dig lite grann.
            </seg>
          </u>
          <note type="speaker" xml:id="i-25642ebf1706156b-0">
            Anf. 12 MARIA KORNEVIK JAKOBSSON (c) replik:
          </note>
          <u who="leif_jakobsson_04dbae" xml:id="i-ea13a96a1284d296-1">
            <seg xml:id="i-8eaf786759a6043b-0">
              Fru talman! Tack för att jag får förklara! Jo, jag brinner för
              de här frågorna, för att använda det uttrycket, vilket jag väldigt
              sällan gör. Jag tycker att de är jätteviktiga. Jag har också,
              som LiseLotte Olsson vet, arbetat med de här frågorna när det
              går illa för barn, så det är helt rätt det du säger.
            </seg>
            <seg xml:id="i-ab999aa698a605ce-0">
              Då kan man undra varför jag inte omedelbart trycker på knappen.
              Det är av den anledningen att jag vill att det här ska utredas.
              Jag vill att det görs ordentligt, för när det lagstiftas blir
              det därute ursäkta alla domare och advokater så fyrkantigt.
            </seg>
            <seg xml:id="i-7c8e74ce11d80d4b-0">
              Om man inför en lag som man inte har sett alla konsekvenser av,
              som man gjorde förra gången när automatisk vårdnad infördes, kan
              det få konsekvenser som tar år att rätta till. Det här måste ske
              på ett sådant sätt att alla hänger med, att allting kommer med
              och att barnet verkligen får det som det behöver. Att det inte
              ska finnas kryphål i lagen är också en anledning till att jag
              vill vänta.
            </seg>
            <seg xml:id="i-22530e1af0ad5652-0">
              Eftersom jag nu har min huvudsakliga hemvist i socialutskottet
              och vet att det också pågår arbete inom socialtjänsten, vill jag
              att vi ser över socialtjänstens arbete. Och för att förbättra
              socialtjänstens arbete är det här värt att vänta på. Men samtidigt
              är en enda minut som en unge far illa absolut en minut för mycket.
            </seg>
          </u>
          <note type="speaker" xml:id="i-27d31474094660fe-0">
            Anf. 13 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-d57f19c03f891ba3-2">
            <seg xml:id="i-1e5eec833474a84b-0">
              Fru talman! Det jag ville diskutera var just detta att man ska
              få enskild beslutanderätt över vissa saker när det gäller barnets
              omedelbara vårdnad. Automatisk gemensam vårdnad tror inte jag
              heller på, och det som beslutades förra gången var olyckligt.
            </seg>
            <seg xml:id="i-fad2f9177f591a27-0">
              Precis som Maria Kornevik Jakobsson säger far barn illa under
              den tid som det här tar. År efter år går, men det finns en möjlig
              lösning. Det såg vi exempel på när vi var i Finland. Vi kan ta
              till oss det och försöka rätta till det som inte var riktigt bra
              där och försöka komma till skott. Det är klart att det är önskvärt
              att få en fullständig, perfekt, heltäckande lagstiftning utan
              möjlighet till ett enda kryphål, men jag tror aldrig att vi kan
              få sådana garantier för de lagar vi stiftar. Vi får utreda, och
              när det är gjort får vi utifrån det komma fram till en lagstiftning
              som gör att sådant här inte ska hända.
            </seg>
            <seg xml:id="i-272e66cb7532b269-0">
              Jag vet flera fall där barn inte har fått den psykologhjälp som
              de behöver på grund av att den ena föräldern har blockerat. Det
              har då varit föräldrar som varit misstänkta för övergrepp mot
              barnen. Det är väldigt olyckligt.
            </seg>
            <seg xml:id="i-3e8acd2bcd7b92d3-0">
              Skynda på det här! Det är bara att köra, för vi måste ta hand
              om de barn som finns därute och far illa. Varje dag, varje vecka
              händer det att barn drabbas av denna ofullständiga lagstiftning
              som vi inte förmår att rätta till. Ta ert ansvar på er sida! Det
              är ni som har majoritet. Se till att det här blir av!
            </seg>
          </u>
          <note type="speaker" xml:id="i-74e3bed5f51715bf-0">
            Anf. 14 MARIA KORNEVIK JAKOBSSON (c) replik:
          </note>
          <u who="leif_jakobsson_04dbae" xml:id="i-ea13a96a1284d296-2">
            <seg xml:id="i-212d9a271e62120d-0">
              Fru talman! Det är ungefär det vi gör, LiseLotte Olsson. Det
              här systemet har byggts upp under många år, och det är många byggstenar
              i det som har varit helt märkliga.
            </seg>
            <seg xml:id="i-ec525de88d7737db-0">
              När det gäller exemplet som LiseLotte Olsson tog, att en förövare
              som också har vårdnaden om ett barn kan neka barnet psykologhjälp,
              finns det också en socialtjänst som absolut ska vara aktiv. Det
              låter mycket märkligt, men det går att ordna även med dagens och
              gårdagens system. Om ett barn som utsatts för övergrepp har rätt
              till psykologhjälp kan inte en vårdnadshavare, enligt socialtjänstlagen,
              neka barnet det. I så fall har socialtjänsten fallerat och förmodligen
              utgått från föräldrarnas behov i stället för barnets behov. Jag
              håller helt med om att det är olyckligt att vi har det så. Det
              ska åtgärdas, och det måste ske skyndsamt. Jag skulle önska att
              det skedde i går och hoppas att det sker i morgon.
            </seg>
          </u>
          <note type="speaker" xml:id="i-4b7aed4cb0e42eba-0">
            Anf. 15 JAN ERTSBORN (fp):
          </note>
          <u who="jan_ertsborn_202f6d" xml:id="i-b0d6e8e342966122-0">
            <seg xml:id="i-bde00070cb74d117-0">
              Fru talman! Under min yrkesverksamma tid som advokat har jag
              biträtt en hel del föräldrar och varit delaktig i plågsamma tvister
              om vårdnad och umgänge. Det är alltid barnet eller barnen som
              är förlorare. Det är vad man kan konstatera.
            </seg>
            <seg xml:id="i-fea0844ca3b9888f-0">
              Sedan jag kom till riksdagen 2002 har detta varit ett debattämne
              varje år. Jag är helt övertygad om att det var det också långt
              innan jag kom hit och att det kommer att vara det en lång tid
              efter att jag har lämnat riksdagen. Det här är frågor som inte
              har någon given lösning.
            </seg>
            <seg xml:id="i-80a071f97dbfb43d-0">
              Frågan om beslutanderätten vid gemensam vårdnad bereds, som ni
              alla känner till, i departementet. Det utredningsförslag som lades
              fram, som skulle innebära att vi skapar ett mellanting mellan
              gemensam vårdnad och enskild vårdnad för en förälder, tyckte jag
              mycket tidigt var att skapa ytterligare konfliktytor. Jag såg
              det inte alls som rätt väg att gå.
            </seg>
            <seg xml:id="i-edbe3a0fa5df245f-0">
              Däremot måste man naturligtvis hitta en lösning beträffande de
              frågor som vi har diskuterat här nu: sjukvård, läkarundersökning
              vid brott, socialtjänstens kontakter med barn. Det är självklart
              att en förälder inte ska kunna stoppa att barnet får den sjukvård
              som det behöver och så vidare. Här finns det säkert andra vägar
              att gå än detta mellanting som jag tror skapar än mer konflikter
              mellan föräldrarna och, som jag sade i början, där barnen alltid
              är förlorarna.
            </seg>
            <seg xml:id="i-4351e0f5802b2721-0">
              Vårdnadstvisterna är väldigt uppskakande, och dem kommer vi säkert
              att få leva med. Men efter de ändringar som vi gjort nu i flera
              olika omgångar har, vad jag har kunnat förstå efter kontakter
              med domare och advokater, tvisterna i alla fall inte ökat utan
              snarare blivit färre. Det är naturligtvis ett gott tecken.
            </seg>
            <seg xml:id="i-bad62d3d04fbaa2c-0">
              Jag tror aldrig att vi kommer att uppnå en värld där vi inte
              har några vårdnadstvister. De kommer att finnas, därför att människor
              är på det viset att de utnyttjar barnen som slagträn i sina egna
              konflikter.
            </seg>
            <seg xml:id="i-c3128ee0b8a403ea-0">
              Vi har tillkännagivanden här i riksdagen om att det borde kunna
              utses ett särskilt juridiskt biträde åt barn vid vårdnads- och
              umgängestvister. Och jag ska gärna vara ärlig och säga att jag
              är besviken på att min egen regering inte har orkat med att genomföra
              detta under denna mandatperiod. Jag har inte fått några andra
              förklaringar än att det handlar om att man är rädd för kostnaderna.
              Det är, enligt mitt sätt att se det, ganska små kostnader som
              samhället skulle tjäna in på annat sätt. Där känner jag en klar
              besvikelse. På den punkten ger jag också oppositionen rätt i sin
              kritik av min egen regering.
            </seg>
            <seg xml:id="i-f8efec9b43b676b1-0">
              Det finns bland de förenklade motionerna en motion som jag skulle
              vilja ägna en mycket kort stund åt, som jag också tycker att man
              ska föra med sig när man för diskussioner om vårdnaden av barn.
              Den gäller situationen när den ene föräldern mördar den andre.
              Där har vi inte lagreglerat på ett bra sätt hur kontakten ska
              vara mellan de gemensamma barnen och den förälder som sitter i
              fängelse, i alla fall en första tid, men som kanske sedan kommer
              ut. Här finns uppenbarligen en brist som jag tycker att man borde
              rätta till. Det finns tyvärr inte med i utredningarna, utan det
              får vi försöka återkomma till i något annat sammanhang.
            </seg>
            <seg xml:id="i-540ed48fdd4a496f-0">
              Det känns mycket egendomligt att en person som sitter i fängelse
              för att ha tagit livet av barnens mamma ska ha rätt att träffa
              barnen och kunna bestämma vissa saker över dessa barn. Det känns
              inte alls tillfredsställande.
            </seg>
            <seg xml:id="i-b92ab235212819ef-0">
              Jag ska uppehålla mig en kort stund också vid barns skuldsättning.
              Jag har lyssnat på föregående talare och funderat över vad det
              är man talar om. Jag har förstått att man kräver en fullständig
              översyn, men är det inte så enkelt att vi har täppt till alla
              hål? Föräldrar kan inte skuldsätta barn utan överförmyndares samtycke.
              Barn kan få skulder på ett sätt utan föräldrarnas samtycke, och
              det är när man är över 15 år och kan bli ådömd skadestånd eller
              böter. Jag vet inget annat sätt som barn kan bli skuldsatta med
              de regler som vi har infört.
            </seg>
            <seg xml:id="i-163350fb7818238c-0">
              När det gäller vårdavgifter hos landstingen har jag lite envist
              sagt att det inte skulle hålla vid en prövning i domstol. Tyvärr
              blev det aldrig någon riktig prövning av de så kallade straffavgifterna
              när barn hade uteblivit från läkarbesök. I propositionen har Lagrådet
              uttalat sig och gjort mycket klart att landstingen aldrig har
              haft laglig rätt att ta ut dessa straffavgifter. Detta, mina vänner,
              hoppades jag att man för länge sedan hade förstått från landstingspolitikernas
              sida. Det har man dock inte gjort. Nu löser vi i riksdagen detta
              problem genom att bifalla regeringens proposition.
            </seg>
            <seg xml:id="i-f436f5e9499c4eb6-0">
              Jag förstår inte vad översynen ska komma fram till. Jag kan inte
              se att det finns något mer att göra i frågan om barns skuldsättning.
              Vi har genom ett långvarigt arbete täppt till alla de hål som
              fanns 2002 när vi började ta itu med det här problemet.
            </seg>
            <seg xml:id="i-11c7d81ea6af7a74-0">
              Slutligen vill jag säga en sak beträffande registrering av testamente.
              I de motioner som finns, och även i Hillevi Larssons anförande,
              talas det om ett obligatoriskt register av testamenten. Då ställer
              jag mig frågan: Vad menar man med det? När vi har behandlat detta
              tidigare i utskottet har vi talat om ett frivilligt register som
              ska göra det möjligt att säkerställa att testamentet finns och
              kommer fram när man avlidit.
            </seg>
            <seg xml:id="i-3be69900f718de55-0">
              Vi skulle dock inte sätta registreringen i relation till giltigheten.
              Hur skulle vi då göra med muntliga nödtestamenten eller med det
              nödtestamente som man under sina sista dagar eller timmar kan
              skriva utan vittnen? De blir inte registrerade.
            </seg>
            <seg xml:id="i-e26c7e0968e3b114-0">
              Jag tror att ni har kommit lite fel med ordet obligatoriskt,
              vilket jag ville påpeka. Däremot är jag en varm anhängare av att
              samhället ansvarar för ett offentligt frivilligt testamentsregister.
            </seg>
          </u>
          <note type="speaker" xml:id="i-c6e83793006370f9-0">
            Anf. 16 HILLEVI LARSSON (s) replik:
          </note>
          <u who="hillevi_larsson_896639" xml:id="i-62da1bcb3a5a2291-1">
            <seg xml:id="i-b6ccf52dcbd3c228-0">
              Fru talman! Eftersom vi fick en direkt ställd fråga begärde jag
              replik. Det är möjligt att man kan hitta ett annat ord än obligatoriskt.
              Poängen är att det ska gå före de testamenten som folk har gömt
              hemma i bostaden eller om det dyker upp en anhörig med kanske
              till och med ett förfalskat dokument, det vill säga ett registrerat
              testamente ska alltid gå före och gälla.
            </seg>
            <seg xml:id="i-398dff14fc5b5ffb-0">
              Jag jämkar gärna bara förslaget genomförs. Det viktiga är att
              registret kommer till stånd oavsett om det kallas frivilligt,
              obligatoriskt eller något annat.
            </seg>
            <seg xml:id="i-5ae6cd2bc6450e96-0">
              Självklart ska det finnas möjlighet att i livets slutskede hastigt
              skriva ett testamente. En del tänker kanske inte på sin dödsdag.
              Det gäller många av oss, särskilt när man är ung och frisk. Men
              helt plötsligt kanske den dagen kommer, och då tänker man på det.
            </seg>
            <seg xml:id="i-79f50af4d3d45d68-0">
              Det är viktigt att samhället assisterar här. Hamnar det på anhöriga
              kan det bli ett dilemma. Man kanske inte vill ge sina närmast
              anhöriga sina tillgångar. Man vill kanske hellre ge dem till en
              nära vän som man har haft kontakt med i livets slutskede om de
              anhöriga inte varit där. Eller så vill man kanske lämna dem till
              Allmänna arvsfonden. Samhället måste över huvud taget ta ett större
              ansvar, både när det gäller register och upprättande av testamenten.
            </seg>
            <seg xml:id="i-a32444700519b062-0">
              När det gäller beslutanderätt över barn menar Jan Ertsborn att
              det kan leda till större konflikter att en förälder kan tillgodose
              barnet sjukvård. På vilket sätt?
            </seg>
          </u>
          <note type="speaker" xml:id="i-8573ffb83f212e9f-0">
            Anf. 17 JAN ERTSBORN (fp) replik:
          </note>
          <u who="jan_ertsborn_202f6d" xml:id="i-b0d6e8e342966122-1">
            <seg xml:id="i-f63d1702407bb3eb-0">
              Fru talman! Jag måste ha varit otydlig i den sista frågan. Jag
              menar att sättet att införa ett mellanting mellan gemensam vårdnad
              och enskild vårdnad inte löser problemet. Jag tror att man till
              exempel när det gäller sjukvård kan gå in och lösa detta med regler
              i lagen om sjukvård och i socialtjänstlagen och på det viset ge
              barnet den vård som barnet ska ha. Självfallet ska barn ha vård,
              och barn ska kunna bli föremål för arbete i socialtjänsten eller
              polisen vid utredning av brott och så vidare.
            </seg>
            <seg xml:id="i-82d49a388141c131-0">
              När det gäller registrering av testamenten är vi överens om ett
              offentligt register. Vi måste dock se problematiken. Om vi har
              en situation med ett register och en person som under sina sista
              timmar vill ändra sitt testamente måste man ha reglerat vilket
              testamente som gäller. Vi ser då med en gång vilka problem som
              finns när vi beslutar om att registrera testamenten. Vi måste
              därför tänka till ordentligt.
            </seg>
            <seg xml:id="i-07d11d9589408795-0">
              Jag tyckte jag hörde att Hillevi Larsson sade att samhället skulle
              medverka med upprättande av testamenten, men det var väl ett hörfel.
            </seg>
          </u>
          <note type="speaker" xml:id="i-3576f2c9ab487ca0-0">
            Anf. 18 HILLEVI LARSSON (s) replik:
          </note>
          <u who="hillevi_larsson_896639" xml:id="i-62da1bcb3a5a2291-2">
            <seg xml:id="i-48c1155a8a0560fb-0">
              Fru talman! Jag kom att tänka på detta i stundens ingivelse.
              Vad gör man om någon i livets slutskede vill upprätta ett testamente?
              I de flesta fall handlar det nog om någon som inte redan har ett
              testamente och inte om att man vill ändra ett tidigare testamente.
              Det är mest i amerikanska filmer som det problemet uppstår och
              man plötsligt vill göra sin son arvlös. Det kan man tack och lov
              inte göra helt och hållet i Sverige.
            </seg>
            <seg xml:id="i-b94497ceceb0a929-0">
              Låt säga att man inte vill gynna sina närmast anhöriga och är
              i livets slutskede. Då kanske man kan tänka sig en modell där
              man kunde få någon från samhället. Man kan i och för sig kalla
              in advokater, men tanken slog mig att samhället skulle kunna assistera
              så att den döende slipper be sina anhöriga att skriva ett testamente
              som går rakt mot deras intressen. Det kan bli en mycket konstig
              situation. Det är inte det som är grundfrågan. Det vara bara en
              tanke som slog mig.
            </seg>
            <seg xml:id="i-c15bc2b5f7e6180f-0">
              Grundfrågan gäller ju ett register för testamenten. Fördelarna
              överväger nackdelarna. Vi skulle slippa det som Jan Lindholm tidigare
              var inne på, att ekonomisk brottslighet kan gynnas genom att vi
              inte har registret. Det skulle underlätta för enskilda som har
              besvär med var de ska göra av sina testamenten.
            </seg>
            <seg xml:id="i-1a75f8f8ec5a9787-0">
              Någon kan ha köpt en byrå hos någon som har dött och flera år
              senare hittar man, klistrat under en låda, ett testamente som
              slår ut det arv som har gällt tidigare så att det blir en annan
              ordning.
            </seg>
            <seg xml:id="i-a2fc8d1355269408-0">
              Det är mycket problem som kan uppstå med den ordning vi har i
              dag.
            </seg>
            <seg xml:id="i-a56d684ce8013580-0">
              Vi verkar vara överens om ett frivilligt offentligt register
              så att vi kan komma till skott med den frågan.
            </seg>
          </u>
          <note type="speaker" xml:id="i-f2cd9ee45fc8cb83-0">
            Anf. 19 JAN ERTSBORN (fp) replik:
          </note>
          <u who="jan_ertsborn_202f6d" next="cont" xml:id="i-98a586493c0f8d8a-0">
            <seg xml:id="i-a3f4704e0e56d6cc-0">
              Fru talman! Jag och Hillevi Larsson är i alla fall helt överens
              om att fördelarna med att inrätta ett offentligt register, som
              jag vill kalla frivilligt register, är så stora att vi bör se
              till att det blir gjort. Vi bör naturligtvis hjälpas åt att se
              till att regeringen kommer med ett förslag.
            </seg>
            <seg xml:id="i-4e6bca154fe54353-0">
              Jag tror inte att man behöver ändra i reglerna om nödtestamente.
              Jag tror däremot att man måste ta ställning till vilket värde
              det registrerade testamentet ska ha i förhållande till andra testamenten
              som kan finnas eller dyka upp.
            </seg>
            <seg xml:id="i-7a8357b80a7c6387-0">
              Vi vet, inte minst genom uppgifter från Kammarkollegiet, att
              det förekommer mycket bekymmer med testamenten framför allt när
              det gäller barnlösa personer som avlider. Det är verkligen befogat
              att göra något på det här området.
            </seg>
            <seg xml:id="i-dd2473ae80a6a458-0">
              Jag är medveten om att det sannolikt inte ligger alldeles i närtid,
              men jag hoppas att vi ändå ska kunna påverka vår regering så att
              vi får fram ett förslag någorlunda snart och att vi kan få se
              det genomfört.
            </seg>
          </u>
          <note xml:id="i-d62651ed54e980ee-0">
            Överläggningen var härmed avslutad.
          </note>
          <note xml:id="i-d9d62578b8fd866d-0">
            Ajournering
          </note>
          <note xml:id="i-24141a6485735c1b-0">
            Kammaren beslutade kl. 13.31 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="jan_ertsborn_202f6d" prev="cont" xml:id="i-7db7a0a6404632a8-0">
            <seg xml:id="i-d4d3917964421edf-0">
              Återupptagna förhandlingar
            </seg>
          </u>
          <note xml:id="i-9e85ab7736bcfaa6-0" type="speaker">
            Anf. 20 TALMANNEN:
          </note>
          <u who="unknown" xml:id="i-774a6204d50d3f9e-0">
            <seg xml:id="i-5aafd24c75104ed7-0">
              Vi ska nu övergå till dagens frågestund. Jag hälsar socialminister
              Göran Hägglund, statsrådet Cristina Husmark Pehrsson, statsrådet
              Gunilla Carlsson, finansminister Anders Borg och försvarsminister
              Sten Tolgfors välkomna.
            </seg>
            <seg xml:id="i-995d3d82002c6f2d-0">
              Socialminister Göran Hägglund besvarar såväl allmänpolitiska
              frågor som frågor inom sitt ansvarsområde.
            </seg>
            <seg xml:id="i-5c6465b0a7fc91cc-0">
              Arbetslinjen i sjukförsäkringen
            </seg>
          </u>
          <note xml:id="i-e8b290dc8f195561-0">
            Förhandlingarna återupptogs kl. 14.00.
          </note>
          <note xml:id="i-af5e642d3473f63b-0">
            5 § Frågestund
          </note>
          <note type="speaker" xml:id="i-96e65b1f8ada457f-0">
            Anf. 21 VERONICA PALM (s):
          </note>
          <u who="veronica_palm_ed0547" xml:id="i-ed57200e503e94ae-0">
            <seg xml:id="i-4543017935235209-0">
              Herr talman! Vi är många som har många frågor att ställa till
              den moderata socialförsäkringsministern Cristina Husmark Pehrsson.
              I dag vill jag ställa frågor om arbetslinjen i sjukförsäkringen.
              Jag ska nämna några exempel.
            </seg>
            <seg xml:id="i-91798658d98b1907-0">
              Undersköterskan Annika har diskbråck, en fast anställning och
              kommer att kunna jobba heltid. Nu blir hon uppsagd och ställs
              sist i kön på Arbetsförmedlingen. Systemvetaren William har en
              fast anställning, jobbar deltid och kommer att kunna gå upp till
              heltid, men på grund av sin whiplashskada är han fortfarande sjukskriven.
              Han uppmanas nu att säga upp sig för att ställa sig sist i kön
              på Arbetsförmedlingen. En småföretagare har varit sjukskriven
              till 75 procent och kunnat sköta sitt arbete. Nu passerar den
              här personen datumet och tvingas lägga ned sitt företag för att
              ställa sig sist i kön på Arbetsförmedlingen.
            </seg>
            <seg xml:id="i-4bf1bbeb3ee5434f-0">
              På vilket sätt kan de här absurda effekterna av de nya hårdare
              sjukskrivningsreglerna sägas stärka arbetslinjen i sjukförsäkringen?
            </seg>
          </u>
          <note type="speaker" xml:id="i-60068190b0b74579-0">
            Anf. 22 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-774a6204d50d3f9e-1">
            <seg xml:id="i-c77fb4ebaccf566d-0">
              Herr talman! Jag tycker att det är väldigt bra att Veronica Palm
              tar upp den här frågeställningen. Min erfarenhet är att de personer
              som har varit sjukskrivna och borta länge vill ha hjälp tillbaka.
              De vill ha stöd i rehabiliteringen. De vill ha stöd med arbetslivsrehabilitering
              för att kunna komma tillbaka. De vill ha arbetspraktik och träning.
              Har man varit sjukskriven i två och ett halvt år vill man ha hjälp
              på annat sätt för att kunna komma tillbaka. Det fanns inte under
              den förra mandatperioden.
            </seg>
            <seg xml:id="i-65e66098ca296a81-0">
              Det är skälet till att vi har gjort de här stora reformerna för
              att hjälpa människor tillbaka. Men de som är sjuka och inte kan
              arbeta ska fortfarande ha sin sjukpenning, men det ska inte vara
              som förut då de flesta av de personer som Veronica Palm nämner
              förtidspensionerades. Man fick 64 procent i ersättning, och man
              blev uppsagd.
            </seg>
          </u>
          <note type="speaker" xml:id="i-31089d1506f955d2-0">
            Anf. 23 VERONICA PALM (s):
          </note>
          <u who="veronica_palm_ed0547" xml:id="i-ed57200e503e94ae-1">
            <seg xml:id="i-574472f9ac9b886b-0">
              Herr talman! Den här regeringen gick till val på att fixa jobben
              och motverka utanförskapet. Det man kan visa upp efter tre och
              ett halvt år är att antalet personer i utanförskap har ökat med
              70 000, att antalet arbetslösa har ökat med 100 000 personer bara
              under det senaste året och att man under innevarande år räknar
              med att drygt 50 000 människor utförsäkras.
            </seg>
            <seg xml:id="i-499385b525760693-0">
              Mot detta står en samlad rödgrön politik där vi på sjukförsäkringsområdet
              är väldigt tydliga med att den som är sjuk och inte kan arbeta
              ska få koncentrera sig på att bli frisk, känna trygghet när det
              gäller ekonomisk försörjning och trygghet när det gäller att få
              rätt stöd och rehabilitering för att komma tillbaka.
            </seg>
            <seg xml:id="i-d8259737f176b1ce-0">
              Jag kommer tillbaka till min fråga. På vilket sätt främjas arbetslinjen
              av att sjuka människor får sin försörjning undanryckt, tvingas
              säga upp sig från ett arbete och ställa sig längst bak i kön på
              Arbetsförmedlingen?
            </seg>
          </u>
          <note type="speaker" xml:id="i-5adc642a054f84c3-0">
            Anf. 24 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-774a6204d50d3f9e-2">
            <seg xml:id="i-bd6a7c75ec54fa0e-0">
              Herr talman! Jag tycker att det är anmärkningsvärt att Veronica
              Palm fortsätter med den debatt som inleddes under december och
              oroar väldigt många människor. På mina resor träffar jag många
              som får hjälp på Arbetsförmedlingen, vilket de inte fick under
              er tid. Nu får de hjälp med arbetsträning och praktik för att
              kunna komma tillbaka. De får också ett ekonomiskt stöd för detta.
            </seg>
            <seg xml:id="i-d15fa8cceb6fa294-0">
              Tidigare blev man förtidspensionerad. 770 000 personer hade förtidspension
              eller var långtidssjukskrivna under er tid. De kom aldrig tillbaka.
              De tvingades till uppsägning. De personer som i dag har varit
              sjukskrivna i två och ett halvt år tvingas inte alls till uppsägning.
              De får den hjälp som kan behövas utifrån deras förutsättningar
              för att de ska komma tillbaka. Under mina besök har jag mött väldigt
              många personer som ser fram emot att äntligen få det stöd som
              inte fanns förut.
            </seg>
            <seg xml:id="i-ae8fdf5a0b894ae0-0">
              Översyn av penningtransaktioner inom Norden
            </seg>
          </u>
          <note type="speaker" xml:id="i-0d4da2e4a63fc868-0">
            Anf. 25 HANS WALLMARK (m):
          </note>
          <u who="hans_wallmark_d27c95" xml:id="i-1c040d283ca59c2c-0">
            <seg xml:id="i-9512e20671e9bfe4-0">
              Herr talman! Jag riktar mig till den nordiska samarbetsministern
              Cristina Husmark Pehrsson, men det gör ingenting om finansminister
              Anders Borg också lyssnar.
            </seg>
            <seg xml:id="i-e570a8f2d861396a-0">
              Under den finansiella krisen det senaste året har olika stater
              på olika sätt ställt upp med garantier, hjälp och stöd. Man har
              också haft synpunkter på till exempel bankbonusar och en del andra
              saker som förekommer inom banksektorn.
            </seg>
            <seg xml:id="i-622f3e63e4bb00f2-0">
              Ett problem för många privatpersoner i Norden är att det kostar
              pengar att flytta pengar i Norden. Att skicka 100 kronor från
              ett nordiskt land till ett annat kan kosta pengar för den enskilde.
              Det kostar till exempel 20 kronor att skicka dem från Danmark
              till Sverige. Från Finland till Norge kostar det 50 kronor. Och
              omvänt kan det kosta pengar att ta emot dem.
            </seg>
            <seg xml:id="i-5951596543714838-0">
              Är den nordiska samarbetsministern beredd att tillsammans med
              sina kolleger i resten av Norden se över den här typen problem
              för människor i Norden? Det borde vara enkelt. Det ska inte kosta
              pengar att skicka pengar i Norden.
            </seg>
          </u>
          <note type="speaker" xml:id="i-2c0916a0a50e8394-0">
            Anf. 26 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-774a6204d50d3f9e-3">
            <seg xml:id="i-75e6ea869385a8c1-0">
              Herr talman! Tack för frågan! Det är en fråga som jag vet har
              engagerat Hans Wallmark mycket under lång tid. Frågan om avgifter
              på kort, bankaffärer och så vidare togs upp på Nordiska rådets
              session här i Helsingfors under hösten. Den skickades till Nordiska
              ministerrådet samtidigt som man uppmanade Danmark att också se
              över de här frågorna.
            </seg>
            <seg xml:id="i-4fb35eb459235b42-0">
              Jag vet att Gränshindersforum, där en representant från varje
              land finns med, har skickat ett brev om de här frågorna till bland
              annat Danmark, Island och Norge för att just diskutera gränsöverskridande
              betalningar.
            </seg>
          </u>
          <note type="speaker" xml:id="i-4638f859a26a8e9a-0">
            Anf. 27 HANS WALLMARK (m):
          </note>
          <u who="hans_wallmark_d27c95" xml:id="i-1c040d283ca59c2c-1">
            <seg xml:id="i-44fa564647b2f4d6-0">
              Herr talman! Precis som ministern påpekar togs detta upp vid
              Nordiska rådets session här i Helsingfors. På en fråga från en
              enskild ledamot lovade den danska samarbetsministern Bertel Haarder
              att ta upp detta i Nordiska ministerrådskretsen. Det är ju Danmark
              som för närvarande har ordförandeskapet i Nordiska rådet.
            </seg>
            <seg xml:id="i-d0c685fdcae8f1ec-0">
              Ministern hänvisade nu till Gränshindersforum. Då är min fråga
              om vår samarbetsminister skulle kunna vara beredd att också driva
              på Danmark under deras ordförandeskap. Det kan tyckas vara en
              marginell fråga. För många människor som tittar in på bankerna
              är bonusarna ett irritationsmoment, men det är också ett irritationsmoment
              för människor som bor i gränsbygder att det kostar pengar att
              skicka pengar i Norden.
            </seg>
          </u>
          <note type="speaker" xml:id="i-08bd04a81902f27e-0">
            Anf. 28 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-774a6204d50d3f9e-4">
            <seg xml:id="i-29b589a17613e29e-0">
              Herr talman! Den här skrivelsen från Gränshindersforum har skickats
              över till Danmark, Island och Norge. De nordiska samarbetsministrarna
              kommer att ha ett sammanträde nästa vecka. Jag kommer att träffa
              Bertel Haarder där. Jag kommer naturligtvis att fråga om han har
              fått något svar från de andra nordiska länderna. Jag kommer också
              att fråga Bertel Haarder hur de arbetar med frågan.
            </seg>
            <seg xml:id="i-879dd258fe91ccd1-0">
              Avdrag för hushållsnära tjänster
            </seg>
          </u>
          <note type="speaker" xml:id="i-9de6180de556e330-0">
            Anf. 29 ANNIE JOHANSSON (c):
          </note>
          <u who="annie_johansson_9b42fa" xml:id="i-0505938b8e04a5ac-0">
            <seg xml:id="i-f36f3bb11a623440-0">
              Herr talman! Jag vill ställa min fråga till finansminister Anders
              Borg. Avdrag för hushållsnära tjänster har ju blivit en succé.
              Fler än 8 000 personer jobbar i dag med hushållsnära tjänster.
              Inte minst är det kvinnor och personer med invandrarbakgrund som
              har anställts. Nio av tio av de personerna har kommit från direkt
              arbetslöshet.
            </seg>
            <seg xml:id="i-2a8dc73b7dbeda7b-0">
              Förutom att det har gjort en svart marknad vit, att jobbtillfällen
              har skapats och att företag har startats har det också förenklat
              vardagen för väldigt många barnfamiljer och pensionärer. Genom
              avdrag har man till halva priset kunnat köpa ovärderliga tjänster
              såsom fönsterputsning, städning, barnpassning och annat. Det underlättar
              för den enskilde, och det skapar jobb.
            </seg>
            <seg xml:id="i-45c8dfca02f683e6-0">
              Centerpartiet har i veckan föreslagit att utvidga avdraget till
              att också omfatta IT-tjänster i hemmet såsom datorhjälp, installation
              av tv och annat. Vad anser finansministern om att fortsätta på
              succén med hushållsnära tjänster och ytterligare förenkla vardagen
              för fler?
            </seg>
          </u>
          <note type="speaker" xml:id="i-7211dc55fd9b93d7-0">
            Anf. 30 Finansminister ANDERS BORG (m):
          </note>
          <u who="unknown" xml:id="i-774a6204d50d3f9e-5">
            <seg xml:id="i-338e154abef756a8-0">
              Herr talman! Genomförande av ROT och RUT har varit framgångsrikt.
              Det har förmodligen varit mer framgångsrikt än vad vi föreställde
              oss.
            </seg>
            <seg xml:id="i-29030846bcb3fede-0">
              När vi nu ser siffrorna från Skatteverket förefaller antalet
              som har använt tjänsterna vara betydligt större än vad vi trodde,
              och därtill förefaller det handla om en större omfattning än vad
              vi kunnat räkna med. Det innebär att vi får något större kostnader
              för statskassan, men i grund och botten är det ett uttryck för
              att fler människor får arbete.
            </seg>
            <seg xml:id="i-2a81bd02731cf510-0">
              Jag har noterat att flera borgerliga politiker har argumenterat
              för att man bör vidga det här till IT-tjänster. Jag vill i det
              sammanhanget påpeka att några av de argument som är tillämpliga
              inte gäller för IT-tjänster, till exempel detta med att man ersätter
              egenarbete eller svartarbete. Därför bör sysselsättningseffekten
              av att göra det på IT-sektorn vara mindre.
            </seg>
            <seg xml:id="i-07fc4b2868463b31-0">
              Jag vet alltså att det finns ett förslag som har rests från flera
              olika allianspolitiker och -partier. Vi får naturligtvis pröva
              frågan fram och tillbaka. Vår bedömning har hittills varit att
              hushållstjänster och byggtjänster är det som är mest centralt.
            </seg>
          </u>
          <note type="speaker" xml:id="i-1d1f6e827320ac31-0">
            Anf. 31 ANNIE JOHANSSON (c):
          </note>
          <u who="annie_johansson_9b42fa" xml:id="i-0505938b8e04a5ac-1">
            <seg xml:id="i-baf775ae08d151f7-0">
              Herr talman! Jag tackar Anders Borg för svaret. Det är uppenbart
              att ett avdrag skulle ha otaliga fördelar, inte minst vad gäller
              den höga ungdomsarbetslöshet som vi har nu. En utvidgning av avdraget
              till att även gälla IT-tjänster skulle möjliggöra en marknad för
              unga människor med IT-kunnande att såväl starta företag som att
              hitta ett arbete.
            </seg>
            <seg xml:id="i-e75e508f8c741313-0">
              Dessutom tror jag att efterfrågan är stor både från stressade
              barnfamiljer och från pensionärer när det gäller att för en mindre
              peng kunna få hjälp med datatjänster. Jag ser fram emot fortsatta
              förhandlingar.
            </seg>
          </u>
          <note type="speaker" xml:id="i-8f934261ce46cd84-0">
            Anf. 32 Finansminister ANDERS BORG (m):
          </note>
          <u who="unknown" xml:id="i-774a6204d50d3f9e-6">
            <seg xml:id="i-a28bf9a1e26b84c7-0">
              Herr talman! Som sagt har ROT- och RUT-avdraget förmodligen haft
              stor och positiv effekt när det gäller att minska antalet svartarbeten
              under konjunkturen. Det har förmodligen bidragit till att byggnadsarbetare
              haft möjlighet att jobba gentemot hushållen och till att fler
              kan arbeta då de köper hushållstjänster som de annars skulle utföra
              själva.
            </seg>
            <seg xml:id="i-72df132777f8c64e-0">
              Frågeställningen om IT-tjänster är inte okomplicerad av det enkla
              skälet att vi förmodligen inte har en stor svart sektor där. Det
              finns åtminstone inte några tecken på det. När vi tittar på skattefelskartan
              tycks det vara inom hushållstjänster, byggtjänster och städtjänster
              som vi har den typen av omfattande svart sektor.
            </seg>
            <seg xml:id="i-958b78b9162317e9-0">
              Det är inte heller självklart att man på den marknaden får genomslag
              i ökat utbud av tjänster, utan man kanske snarare får ett ökat
              pris, vilket vi har sett att man kan få om marknaden inte fungerar
              väl. Det finns också en del komplicerade gränsdragningsproblem
              med att vidga det till IT. Det vi har gjort hittills är sådant
              som är väldigt tydligt kopplat till ett hem, och det gäller naturligtvis
              inte om man tar med sig sin dator.
            </seg>
            <seg xml:id="i-5a9e9fe3db36dc37-0">
              Det finns alltså ett antal svårigheter, men detta får man naturligtvis
              pröva och stöta och blöta som med allt annat.
            </seg>
            <seg xml:id="i-0ede6abeb2683c0d-0">
              Den svenska sjukfrånvaron
            </seg>
          </u>
          <note type="speaker" xml:id="i-86796956c624a32a-0">
            Anf. 33 GUNVOR G ERICSON (mp):
          </note>
          <u who="jan_ericson_aca06f" xml:id="i-5c1cd24258ecf383-0">
            <seg xml:id="i-d7747623b701bab4-0">
              Herr talman! Jag har en fråga till socialförsäkringsminister
              Cristina Husmark Pehrsson.
            </seg>
            <seg xml:id="i-36e10d27f97bff11-0">
              Hög svensk sjukfrånvaro är en myt, visar ny forskning från Malmö
              högskola som har jämfört med andra länder inom EU. Hela den debatt
              som regeringens ändring av sjukförsäkringen bygger på visar sig
              nu vara fel.
            </seg>
            <seg xml:id="i-9d18710b787b9ce1-0">
              Häromdagen skrev generaldirektören på Försäkringskassan om de
              senaste ändringarna i lagen som gör det svårt för Försäkringskassans
              handläggare att tolka regelverket, vilket i sin tur gör att systemet
              blir än mer instabilt.
            </seg>
            <seg xml:id="i-cc2e681f7301a1a3-0">
              Min fråga till ministern är om hon har tagit del av Björn Johnsons
              forskning och läst boken Kampen om sjukfrånvaron . Vad anser ministern
              om dess innehåll som visar att sagan om att det skulle vara en
              hög svensk sjukfrånvaro jämfört med andra länder är en myt?
            </seg>
          </u>
          <note type="speaker" xml:id="i-8222e580eed15540-0">
            Anf. 34 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-774a6204d50d3f9e-7">
            <seg xml:id="i-8f8065f688d693f7-0">
              Herr talman! Jag tycker att 770 000 personer, antingen i långtidssjukskrivningar
              eller i förtidspensionering, är en väldigt hög siffra. Att dessutom
              Socialdemokraternas egen utredning talade om att sjukförsäkringen
              ibland har använts på ett felaktigt sätt gjorde mig väldigt orolig,
              och det är också bakgrunden till vår reform. Vi ser nu att siffrorna
              går ned och också börjar kunna likställas med Europa i övrigt.
            </seg>
            <seg xml:id="i-99211b5fc2edf250-0">
              När det gäller tillämpningen som Försäkringskassan har pratat
              om har det alltid varit så att det är Försäkringskassan som skriver
              en tillämpning utifrån den lagstiftning som har beslutats om i
              den här kammaren. Det har varit en stor och nödvändig reform som
              har gjorts med tanke på att ge skydd till människor. Stärk skyddet
              för de mest sjuka och ge många vägar tillbaka!
            </seg>
            <seg xml:id="i-bf11ca3a2b2d5d41-0">
              Jag tycker därför att det är positivt att Försäkringskassan nu
              ser över sin tillämpning och ser att den faktiskt överensstämmer
              också med regeringens absoluta intentioner att ge ett stärkt skydd
              för dem som är sjuka och därtill många vägar tillbaka. Jag ser
              positivt på det.
            </seg>
          </u>
          <note type="speaker" xml:id="i-9a21d14dd443303e-0">
            Anf. 35 GUNVOR G ERICSON (mp):
          </note>
          <u who="jan_ericson_aca06f" xml:id="i-5c1cd24258ecf383-1">
            <seg xml:id="i-88230602167a829c-0">
              Herr talman! Uppenbarligen verkar inte ministern ha tagit del
              av den här boken. Jag beklagar det. Jag tror att det vore välgörande
              om man kunde se att det finns statistik- och metodproblem som
              visar att det inte är så att människor har blivit friskare för
              att de flyttas över till arbetslöshetsstatistiken i stället.
            </seg>
            <seg xml:id="i-25ab16972f43418c-0">
              Min fråga är också: Kommer den här kunskapen som finns om att
              ge stöd till människor att komma tillbaka i arbete att förändra
              någonting av den politik som regeringen har infört? Människor
              har inte, som vi också hörde Veronica Palm säga, fått möjlighet
              att komma tillbaka, utan det man har krävt av människor är att
              de ska säga upp sig från deltidsjobb för att gå över till Arbetsförmedlingen
              och ställa sig sist i kön.
            </seg>
            <seg xml:id="i-c8984ce9ebffd24b-0">
              Kommer den här kunskapen som forskningen ger att kunna påverka
              er politik?
            </seg>
          </u>
          <note type="speaker" xml:id="i-d8ea738bee9205dd-0">
            Anf. 36 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-774a6204d50d3f9e-8">
            <seg xml:id="i-ad540da00e408f5f-0">
              Herr talman! Det här är ett inlägg som kan oroa många människor.
              Att man får ställa sig sist i kön, Gunvor G Ericson jag kan inte
              se något mer felaktigt än ett sådant uttalande!
            </seg>
            <seg xml:id="i-d3f5820e9bb135a1-0">
              Jag har besökt många arbetsförmedlingar nu och har mött många
              personer som nu äntligen får hjälp och frågorna: Vad kan vi göra
              för dig efter två och ett halvt års sjukskrivning? Vad behöver
              du för träning, arbetspraktik, utbildning, stöd och hjälp och
              samtal för att vi ska kunna hjälpa dig tillbaka, förhoppningsvis
              till ditt arbete eller möjligtvis till något annat arbete?
            </seg>
            <seg xml:id="i-8d6af3bdea36aa5c-0">
              Här är det ingen som ställs sist eller hamnar långt ned i en
              kö! Det är att oroa väldigt många människor att säga så, och det
              är direkt felaktigt.
            </seg>
            <seg xml:id="i-75f585db14e4813f-0">
              Vi har satsat 17 miljarder kronor på att ge en omförsäkring till
              de personer som lämnar sjukförsäkringen. Men glöm inte bort, Gunvor
              G Ericson, att regeringens absoluta inriktning är att de som är
              svårast sjuka ska ha den hjälp och det stöd som behövs. Det har
              vi förstärkt med denna reform.
            </seg>
            <seg xml:id="i-8016a3105cb470e6-0">
              Ägandet av svenska apotek
            </seg>
          </u>
          <note type="speaker" xml:id="i-f7ce0e5a88f898e7-0">
            Anf. 37 CATHARINA BRÅKENHIELM (s):
          </note>
          <u who="catharina_brakenhielm_7670e4" xml:id="i-3d3b7045f359d151-0">
            <seg xml:id="i-5f58eabcbaa684c8-0">
              Herr talman! Min fråga går till socialminister Göran Hägglund.
            </seg>
            <seg xml:id="i-2d7b683dce80bb73-0">
              Regeringen har ju skrotat vårt populära apotek och sålt ut vårt
              gemensamt ägda apoteksbolag under parollen att det skulle bli
              mycket bättre och framför allt mycket billigare. Vid den utförsäljning
              som har gjorts av apoteken är över hälften av aktörerna riskkapitalister
              med säte i skatteparadis.
            </seg>
            <seg xml:id="i-5ab4ca7d7adaf981-0">
              Den bild som målades upp före utförsäljningen var att det skulle
              bli småföretag och det skulle vara svenska aktörer, men så blev
              det inte alls.
            </seg>
            <seg xml:id="i-09899b26363bb23f-0">
              Min fråga är: Anser statsrådet att det är okej att svenska apotek
              ägs från skatteparadis?
            </seg>
          </u>
          <note type="speaker" xml:id="i-5f6b33c27663eeb7-0">
            Anf. 38 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-8ba4ba9979fb08bd-0">
            <seg xml:id="i-771dd49f6e4a85e4-0">
              Herr talman! Det som har varit avsikten med den omreglering som
              vi har gjort av apoteksmarknaden är att komma bort från en situation
              där Sverige tillsammans med Nordkorea och Kuba har varit de enda
              länder som haft ett monopol på det här området och därmed åstadkommit
              en bristande tillgänglighet som saknat motstycke.
            </seg>
            <seg xml:id="i-4cbdcdfcf44365a5-0">
              Tittar vi på vår del av världen ser vi att alla länder i Europa
              i övrigt i genomsnitt har ungefär dubbelt så många apotek per
              100 000 invånare som vi har i Sverige. Här finns alltså en bristande
              tillgänglighet.
            </seg>
            <seg xml:id="i-2a0ba2ff71497961-0">
              Vad vi gör är att i två steg förändra det här, dels genom att
              öppna för det som är receptfritt, och vi har nu fått 4 500 nya
              försäljningsställen i landet det är otroligt viktigt! dels genom
              att släppa in nya aktörer när det gäller fullskaleapotek. Där
              har vi då sålt en del av de apotek som har ägts av Apoteket AB
              för att få in nya aktörer.
            </seg>
            <seg xml:id="i-b381590ccb16261a-0">
              Hur ägandet ser ut spelar en ganska liten roll. Det som är det
              viktiga är personalens kompetens, och det är den som bygger förtroendet
              för en livsviktig verksamhet, herr talman!
            </seg>
          </u>
          <note type="speaker" xml:id="i-76a7a3ae4e7653de-0">
            Anf. 39 CATHARINA BRÅKENHIELM (s):
          </note>
          <u who="catharina_brakenhielm_7670e4" xml:id="i-3d3b7045f359d151-1">
            <seg xml:id="i-82776fd18be7b721-0">
              Herr talman! Jag tolkar svaret som att det är okej att apoteken
              ägs av aktörer i skatteparadis, för det var det mindre viktiga.
              Det var antalet och inte kvaliteten som var viktig.
            </seg>
            <seg xml:id="i-3c8f49745cdbf846-0">
              En av anledningarna till att man har just sitt säte i skatteparadis
              är att man undandrar sig från att betala skatt. Det är problematiskt
              att statliga apotek ägs av aktörer med sätet i skatteparadis där
              makten och informationen inte är tillgänglig för den svenska allmänheten.
            </seg>
            <seg xml:id="i-824574ff929411e4-0">
              Riksrevisionen har nyligen granskat det här och visat att Skatteverket
              inte alls klarar av uppföljningen från skatteparadisen på grund
              av bristande resurser. Det förs också en kamp ute i Europa mot
              just det här, så det är inte bara en svensk fråga.
            </seg>
            <seg xml:id="i-ea4b5b8c4532902a-0">
              Men Göran Hägglund, du struntar uppenbarligen i det här och vill
              att svenska apotek ska säljas ut till varje pris, kosta vad det
              kosta månde. Det är min tolkning av svaret.
            </seg>
          </u>
          <note type="speaker" xml:id="i-a2d131cc21334dc4-0">
            Anf. 40 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-8ba4ba9979fb08bd-1">
            <seg xml:id="i-d61442596613b4ed-0">
              Herr talman! Det behöver nog simultantolkas i kammaren för att
              budskapen ska gå fram.
            </seg>
            <seg xml:id="i-fd1dba496c82db24-0">
              Syftet med regeringens politik är att öka tillgängligheten, höja
              servicenivån och se till att läkemedelsförsörjningen också i framtiden
              kan skötas på ett tryggt och säkert sätt. Det är inte vilka produkter
              som helst utan sådana som måste omgärdas av trygga och säkra regler.
              De reglerna gäller oavsett vem som driver verksamheten. De reglerna
              gäller oavsett varifrån pengarna som finansierar verksamheten
              kommer.
            </seg>
            <seg xml:id="i-769fd399c30adaff-0">
              Det är samma trygga personal välutbildade farmaceuter, receptarier
              och apotekare som bedriver verksamheten och står för tryggheten.
              Det är det vi får när vi söker upp ett apotek antingen det drivs
              av Apoteket AB, Kronans Droghandel, Medstop eller någon av de
              andra aktörerna. Det finns ett tydligt och tryggt regelverk i
              grunden. Det ska alla vara medvetna om.
            </seg>
            <seg xml:id="i-8c30133f53bff9c7-0">
              Effekterna av jämlikhet
            </seg>
          </u>
          <note type="speaker" xml:id="i-d0a30ca6f6114b37-0">
            Anf. 41 LAILA BJURLING (s):
          </note>
          <u who="laila_bjurling_98617a" xml:id="i-02a458052e8e36ea-0">
            <seg xml:id="i-ad6e5af8a501afa7-0">
              Herr talman! Jag har en fråga till finansminister Anders Borg.
            </seg>
            <seg xml:id="i-897c84535e3c44be-0">
              För oss socialdemokrater har det alltid varit självklart att
              sträva efter större jämlikhet i livsvillkoren för individerna.
              Det är vår fulla övertygelse att ett sådant samhälle är bättre
              för alla. Nu har de brittiska forskarna Richard Wilkinson och
              Kate Pickett presenterat omfattande forskning och statistik från
              21 rika länder, bland annat Sverige. Den visar att ju större klyftorna
              i ett samhälle är desto sämre mår individerna, både fattiga och
              rika. I ojämlika samhällen är livslängden kortare, hälsan sämre
              och kriminaliteten högre. Antalet tonårsfödslar är större, studieresultaten
              sämre och den sociala rörligheten mindre. Klyftorna i Sverige
              har ökat rekordsnabbt på grund av den borgerliga regeringens skattesänkarpolitik.
            </seg>
            <seg xml:id="i-4bbac2ad3dd36be6-0">
              Min fråga till finansministern är: Vilka slutsatser för den ekonomiska
              politiken drar finansministern utifrån den nu kända forskningen
              om de jämlika samhällena?
            </seg>
          </u>
          <note type="speaker" xml:id="i-b028c0b8c0c3adde-0">
            Anf. 42 Finansminister ANDERS BORG (m):
          </note>
          <u who="unknown" xml:id="i-774a6204d50d3f9e-9">
            <seg xml:id="i-d73d1484a9682a1b-0">
              Herr talman! Det är väl bekant att trygghet, välfärd, jämlikhet
              och jämställdhet är värden som leder till ett bättre samhälle
              och bättre tillväxt.
            </seg>
            <seg xml:id="i-e9d0ca6a2574afbb-0">
              En av utgångspunkterna för den politik vi har bedrivit har varit
              att samhället ska bli rättvisare, med större trygghet och mindre
              utanförskap. De klyftor vi haft i Sverige, det som drivit isär
              Sverige under de senaste 2030 åren, är att människor fastnat i
              arbetslöshet, i långvarigt utanförskap, utan tryggheten i arbetskamrater
              och den utveckling det ger att vara på arbetsmarknaden.
            </seg>
            <seg xml:id="i-5df8ffa6a2be251f-0">
              Därför börjar vi nu att med jobbskatteavdrag och arbetslinje
              återskapa och gjuta samman Sverige till det land vi vill att det
              ska vara, ett land som präglas av sammanhållning och där vi genom
              full sysselsättning kan mota tillbaka de orättvisor som utanförskap
              och hög arbetslöshet ledde till under de socialdemokratiska åren.
            </seg>
            <seg xml:id="i-71a134f832d21a7c-0">
              Jag delar naturligtvis Laila Bjurlings engagemang i dessa frågor.
              Det är just därför de viktiga arbetslinjereformerna har en så
              central betydelse för trygghet och välfärd.
            </seg>
          </u>
          <note type="speaker" xml:id="i-8e86ad79bb794b3d-0">
            Anf. 43 LAILA BJURLING (s):
          </note>
          <u who="laila_bjurling_98617a" xml:id="i-02a458052e8e36ea-1">
            <seg xml:id="i-d39c8f658cc0d69a-0">
              Herr talman! Jag kanske ska påminna finansministern om att utanförskapet
              har ökat under de borgerliga regeringsåren. Nu är 70 000 fler
              i utanförskap än när den borgerliga regeringen tog över. Ni har
              sänkt skatterna med 100 miljarder kronor, Anders Borg, och på
              det sättet ökat klyftorna ännu mer. De som får betala för detta
              är de sjuka och arbetslösa. De är inte i mindre utanförskap för
              att de som redan har det ganska bra ställt får lägre skatt, de
              som har dyra villor får lägre fastighetsskatt, de som en förmögenhet
              slipper betala för den.
            </seg>
            <seg xml:id="i-2093f31c44aded8f-0">
              Dessutom räcker det inte med de 100 miljarder som ni redan har
              sänkt skatterna med. Om man slår ihop det som ni tänker sänka
              skatterna med under nästa mandatperiod, om ni mot förmodan skulle
              få chansen, blir det ytterligare 80 miljarder. Det minskar inga
              klyftor. Det ökar inte tryggheten i samhället.
            </seg>
            <seg xml:id="i-5989550a2b0d54d7-0">
              För oss socialdemokrater går hög kvalitet i välfärden före skattesänkningar
              för oss som redan har det bra, detta i motsats till den nuvarande
              regeringen.
            </seg>
            <seg xml:id="i-4d99dcec559999ad-0">
              Vilka grupper ska nästa gång betala med sin trygghet för att
              vi ska få ytterligare skattesänkningar i Sverige?
            </seg>
          </u>
          <note type="speaker" xml:id="i-4a3ae598a01224c4-0">
            Anf. 44 Finansminister ANDERS BORG (m):
          </note>
          <u who="unknown" xml:id="i-774a6204d50d3f9e-10">
            <seg xml:id="i-a8f87fc232b86dc2-0">
              Herr talman! Kärnan i vår politik är att förbättra välfärden
              samt öka rättvisan och jämlikheten mellan människorna. Det gör
              vi genom att återupprätta full sysselsättning. I ett samhälle
              som präglas av stort utanförskap och hög arbetslöshet får man
              nämligen klyftor. Där uppstår skillnader. Där ställs människor
              utanför.
            </seg>
            <seg xml:id="i-5d05318787c03e0c-0">
              Det är därför det största hotet mot rättvisan, jämlikheten och
              välfärden just nu är att gå ifrån arbetslinjen, att göra som Socialdemokraterna
              och lägga hela sin budget på att bygga ut bidragssystemen och
              höja skatterna för låg- och medelinkomsttagare. Det skulle under
              återhämtningen leda till att sysselsättningen bromsades upp, arbetslösheten
              bet sig fast, och kommuner och landsting hade mindre i skatteintäkter
              eftersom färre vore i arbete. I grund och botten skulle det även
              hota tryggheten och välfärden.
            </seg>
            <seg xml:id="i-9a1981c622e8de9c-0">
              Därför är en politik för arbete för lägre arbetslöshet, för fler
              i arbete det som långsiktigt skapar trygghet och rättvisa. Det
              är naturligtvis regeringens inriktning.
            </seg>
            <seg xml:id="i-1190d292d6077f30-0">
              Situationen i Afghanistan
            </seg>
          </u>
          <note type="speaker" xml:id="i-c77dbeeea926404f-0">
            Anf. 45 PETER RÅDBERG (mp):
          </note>
          <u who="peter_radberg_980aa0" xml:id="i-9a988fb012c0ab8c-0">
            <seg xml:id="i-71c5ba8792c51daf-0">
              Herr talman! Jag har en fråga till försvarsminister Sten Tolgfors.
            </seg>
            <seg xml:id="i-3636bc891a6a7cb3-0">
              För ett par veckor sedan var svenska soldater med och gjorde
              ett tillslag av narkotika och vapen i det område där två av våra
              svenska soldater så tragiskt omkom. Det är ett av områdena för
              de så kallade pashtunerna, det vill säga den grupp ur vilken talibanerna
              rekryterar flest soldater. Därifrån går också narkotikan ut i
              världen för försäljning, bland annat till Europa.
            </seg>
            <seg xml:id="i-aa7de91dbcdf1afe-0">
              Försvarsmakten säger att situationen i vårt område har förvärrats
              väsentligt den senaste tiden. Därför vill jag fråga försvarsministern:
              Delar försvarsministern den uppfattningen? Och vad har försvarsministern
              och regeringen gjort för att förstärka skyddet för de svenska
              soldaterna i det område som de befinner sig i?
            </seg>
          </u>
          <note type="speaker" xml:id="i-3bff2e0d1cc3b986-0">
            Anf. 46 Försvarsminister STEN TOLGFORS (m):
          </note>
          <u who="unknown" xml:id="i-774a6204d50d3f9e-11">
            <seg xml:id="i-c62d1cbbb90da0a2-0">
              Herr talman! Låt mig börja med att säga att jag är glad att Miljöpartiet
              så sent som i december månad anslöt sig till fem andra partier
              i riksdagen och till slut stödde utökningen från 390 till 500
              soldater i det svenska PRT. Regeringen har också bytt ut den gamla
              fordonstypen Toyota Land Cruiser, ett relativt sett mer eller
              mindre oskyddat fordon, mot den mycket tyngre skyddade Galten.
              Vi har även obemannade spaningsflygplan på plats. Dessutom vill
              jag understryka att det är genom rätt utbildning, rätt utrustning
              och gott ledarskap som säkerheten bäst hanteras.
            </seg>
            <seg xml:id="i-95a3bdcc7b79b17f-0">
              Det är korrekt att det skett en försämring av säkerhetssituationen
              också i vår del av Afghanistan. Den är dock en annan än i de södra
              och östra delarna.
            </seg>
            <seg xml:id="i-4c99bf8fbae04fb0-0">
              Jag är, som sagt, glad att Miljöpartiet, visserligen ett år efter
              fem andra partier, insåg att det var nödvändigt att förstärka
              insatsen. Jag räknar med Miljöpartiets fortsatta stöd till den
              inriktningen.
            </seg>
          </u>
          <note type="speaker" xml:id="i-8fcea0d04b8d4cb6-0">
            Anf. 47 PETER RÅDBERG (mp):
          </note>
          <u who="peter_radberg_980aa0" xml:id="i-9a988fb012c0ab8c-1">
            <seg xml:id="i-62ea37915743045a-0">
              Herr talman! Det gläder mig att försvarsministern är glad över
              Miljöpartiets politik.
            </seg>
            <seg xml:id="i-64dbc98ca73de6b8-0">
              Min fråga gällde hotbilden. Hotbilden är inget nytt som uppstod
              för en eller två veckor sedan utan den har successivt blivit sämre
              under de senaste två tre åren, och den eskalerar. Tyvärr fick
              vi ett tragiskt bevis för detta i söndags. Attackerna har ökat
              steg för steg, och min fråga är om försvarsministern delar Försvarsmaktens
              uppfattning att det blivit mycket sämre.
            </seg>
            <seg xml:id="i-01f3be19cd43e4a6-0">
              Min huvudfråga är vad försvarsministern kommer att göra för att
              säkra skyddet för de svenska soldaterna, så att detta inte ska
              kunna inträffa igen.
            </seg>
          </u>
          <note type="speaker" xml:id="i-f81886d7fff3e7fa-0">
            Anf. 48 Försvarsminister STEN TOLGFORS (m):
          </note>
          <u who="unknown" xml:id="i-774a6204d50d3f9e-12">
            <seg xml:id="i-23707c08800b456d-0">
              Herr talman! Fem partier i riksdagen insåg behovet för ett drygt
              år sedan. För Miljöpartiet tog det ett år längre och man anslöt
              sig i december månad förra året. Det tycker jag är mycket bra,
              för nu står sex av riksdagens sju partier fullt ut bakom den svenska
              insatsen, inklusive utökningen.
            </seg>
            <seg xml:id="i-22711060bb13cffd-0">
              Utöver de saker jag nämnde i mitt förra inlägg har vi nu även
              åtta stridsfordon 90 på plats. Vi har alltså successivt anpassat
              den svenska närvaron utifrån en försämrad säkerhetssituation.
              Jag menar dock att när Sverige gör internationella insatser ligger
              det i det moraliska ansvaret att vi alltid löpande måste vara
              beredda att efter förändrade säkerhetsförutsättningar anpassa
              såväl numerär som innehåll i vår insats. Det innebär dock inte
              att jag nu har något annat förslag, utan nu fullföljer vi den
              utökning upp till 500 personer som riksdagen beslutat om.
            </seg>
            <seg xml:id="i-668614b51abef0d0-0">
              Det är mycket angeläget att så många som möjligt i den svenska
              politiken markerar sitt stöd och sitt förtroende för de soldater
              som Sverige har i Afghanistan. Det kan jag innerligt försäkra
              att de förtjänar.
            </seg>
            <seg xml:id="i-9dfff7742dda99da-0">
              Tillgången till helikoptrar i Afghanistan
            </seg>
          </u>
          <note type="speaker" xml:id="i-4319fa58da4f453a-0">
            Anf. 49 ALLAN WIDMAN (fp):
          </note>
          <u who="allan_widman_80f3d6" xml:id="i-77b190243419fb48-0">
            <seg xml:id="i-4f56fcdd636d5039-0">
              Herr talman! Jag vill rikta min fråga till försvarsministern.
            </seg>
            <seg xml:id="i-805312a34abc9d8d-0">
              Jag instämmer i det försvarsministern säger om värdet av stöd
              till den svenska truppen, särskilt i tider som dessa.
            </seg>
            <seg xml:id="i-c2c997c74f28905b-0">
              Ämnet för min fråga är helikoptrar. Det torde vara allmänt känt
              att den svenska helikopterinsatsen till Afghanistan drabbats av
              förseningar. Det har fått riksdagen att i full partipolitisk enighet
              vid två tillfällen uttala att Försvarsmakten nu bör undersöka
              alternativa möjligheter att snabbare komma på plats med just en
              helikopterinsats.
            </seg>
            <seg xml:id="i-ed13f3975ac812f7-0">
              Jag förmodar att detta också var det som vägledde försvarsministern
              när han under hösten anmodade överbefälhavaren att redovisa vilka
              alternativa vägar som finns till en snabbare insats. När överbefälhavaren
              redovisade uppdraget strax före jul blev emellertid svaret att
              det kommer att komma amerikanska helikoptrar till det svenska
              området och att det därmed var gott och väl. Delar försvarsministern
              överbefälhavarens bedömning?
            </seg>
          </u>
          <note type="speaker" xml:id="i-853e17ef011f5bd6-0">
            Anf. 50 Försvarsminister STEN TOLGFORS (m):
          </note>
          <u who="unknown" xml:id="i-774a6204d50d3f9e-13">
            <seg xml:id="i-cc06168ad210807e-0">
              Herr talman! Hösten 2007 gjorde jag klart att jag vill se svenska
              Medevac-helikoptrar 10B på plats i Afghanistan så snart det bara
              är möjligt. Då var tidsättningen att detta skulle kunna ske under
              2008. Sedan har de drabbats av tekniska förseningar, certifieringsproblem
              och en del kvalitetsbrister. Därför är de ännu inte på plats.
            </seg>
            <seg xml:id="i-de58eafa91f4882d-0">
              Det är av den anledningen som Försvarsmakten har fört resonemang
              med andra länder om huruvida de kan täcka behovet. Vi är 43 länder
              tillsammans på plats i Afghanistan för att lösa en uppgift. Det
              centrala är inte vilket land helikoptern kommer från, utan att
              helikoptern kommer. Överbefälhavaren har återkommit till mig och
              sagt att han anser att problemet är hanterat i närtid fram till
              dess att svenska helikoptrar är på plats tack vare amerikanska
              helikoptrar som kommer oss till stöd. Det har vi också sett i
              praktiken, och det är någonting jag är tacksam för, för det har
              varit till hjälp för svenska soldater.
            </seg>
          </u>
          <note type="speaker" xml:id="i-2d6390355d4387a2-0">
            Anf. 51 ALLAN WIDMAN (fp):
          </note>
          <u who="allan_widman_80f3d6" xml:id="i-77b190243419fb48-1">
            <seg xml:id="i-9d5aa412dac6d29f-0">
              Herr talman! Det är klart att vi ska vara tacksamma för alla
              som kan bidra till en säkrare tillvaro för den svenska styrkan
              i Afghanistan. Emellertid ligger det i denna frågeställning att
              man förr eller senare också själv måste prestera i de avseenden
              som är mycket komplicerade, mycket dyrbara och mycket svåra.
            </seg>
            <seg xml:id="i-bbf74d984553dbec-0">
              Jag uppfattar ändå försvarsministerns svar som att han i huvudsak
              delar överbefälhavarens uppfattning att amerikanska helikoptrar
              för tillfället räcker. Då blir min fråga: På vilket sätt kommer
              försvarsministern att återredovisa och omhänderta de två uttalanden
              som riksdagen har gjort om önskemål om en snabbare insats?
            </seg>
          </u>
          <note type="speaker" xml:id="i-efb0430c4e746edd-0">
            Anf. 52 Försvarsminister STEN TOLGFORS (m):
          </note>
          <u who="unknown" next="cont" xml:id="i-f84f279880f601f3-0">
            <seg xml:id="i-98559a05d9d49d1e-0">
              Herr talman! USA genomför just nu en betydande förstärkning i
              Afghanistan där helikoptrar är en väldigt viktig del, både Medevac-helikoptrar,
              också i vår norra del av Afghanistan, och andra helikoptrar, för
              trupptransport. Det centrala är att vi löser uppgiften tillsammans,
              så att helikoptern kan komma om och när den behövs. Detta täcker
              enligt överbefälhavarens bedömning behovet fram till första kvartalet
              2011, när svenska helikoptrar kan finnas på plats. Vi kan då också
              vara på plats för att hjälpa andra.
            </seg>
            <seg xml:id="i-c3f4bd6824d5e16d-0">
              Jag menar att vi också behöver föra en mer långsiktig diskussion
              om dimensioneringen av de svenska helikoptersystemen. Vi går nu
              mot ett försvar med högre tillgänglighet, högre användbarhet och
              högre rörlighet som dessutom kommer att användas i internationella
              insatser. Det menar jag är en central fråga för oss att förhålla
              oss till långsiktigt: hur vi dimensionerar helikopterverksamheten
              för att möta det behovet. Men när vi gör internationella insatser
              tillsammans med andra är ordet tillsammans ett nyckelbegrepp också
              vad gäller helikopterförmågan. I det ska Sverige definitivt kunna
              ta sitt ansvar.
            </seg>
          </u>
          <note xml:id="i-bde74fb21f134a0f-0">
            Utredning om socialförsäkringarna
          </note>
          <note xml:id="i-19a53b16b2a8a384-0">
            Anf. 53 SIW WITTGREN-AHL (s):
          </note>
          <u who="unknown" prev="cont" xml:id="i-c2d878aa9158fecc-0">
            <seg xml:id="i-a6f77157d8b4a451-0">
              Herr talman! Jag har en fråga till socialförsäkringsminister
              Cristina Husmark Pehrsson. Statsminister Reinfeldt sade i sin
              första regeringsdeklaration 2006 att han ämnade tillsätta en socialförsäkringsutredning.
              Motivet för detta är att man måste ha breda politiska uppgörelser
              i så stora frågor som socialförsäkringar. Därutöver har partiföreträdare
              för alliansen och självaste socialförsäkringsministern sagt att
              denna utredning kommer. Ni har lovat det gång på gång år ut och
              år in.
            </seg>
            <seg xml:id="i-0eb2bb05693151ef-0">
              Men i torsdags fick vi höra självaste statsministern säga att
              det inte är säkert att det blir någon utredning, därför att nu
              har ni gjort så många förändringar i socialförsäkringssystemet
              att de måste komma på plats först innan man gör en utredning.
            </seg>
            <seg xml:id="i-49a87fd1a9c9395d-0">
              Jag undrar om ni i alliansen har tagit till er devisen om att
              säga en sak och göra en annan. Hur ska annars vi i oppositionen
              och svenska folket tolka regeringen?
            </seg>
          </u>
          <note type="speaker" xml:id="i-3835a30db8c60f0c-0">
            Anf. 54 Statsrådet CRISTINA HUSMARK PEHRSSON (m):
          </note>
          <u who="unknown" next="cont" xml:id="i-f84f279880f601f3-1">
            <seg xml:id="i-d6a9c668d0d287c9-0">
              Herr talman! Det är väldigt bra att Siw Wittgren-Ahl påminner
              om den parlamentariska utredningen. Det beslutades i denna kammare
              2005 att det skulle bli en parlamentarisk utredning. Socialdemokraterna
              gick på tvärs och tillsatte en egen utredare, och för det blev
              ansvarig minister KU-anmäld.
            </seg>
            <seg xml:id="i-8b385a8bbd4b8a13-0">
              Vad ni i stället gjorde var alltså att tillsätta en egen utredning,
              Anna Hedborgs utredning, som lämnades över till mig 2006. I den
              stod att det var som att gå ned i ett svart hål av väntan att
              vara långtidssjukskriven och att förtidspensionen väldigt många
              gånger hade använts på ett felaktigt sätt på grund av att rehabiliteringen
              lyste med sin frånvaro. Jag kan lämna exempel på exempel på vad
              den utredningen sade.
            </seg>
            <seg xml:id="i-0c90f0ad5e0c25a2-0">
              Med den vetskapen och med tanke på att 770 000 personer lämnades
              åt sitt öde, gömdes och glömdes bort hade det varit oansvarigt
              att tillsätta en utredning som hade tagit fyra fem år. Vad människor
              som var sjukskrivna ville var att få hjälp att komma tillbaka,
              att få rehabilitering och hjälp för att kunna återta sitt arbete.
            </seg>
          </u>
          <note xml:id="i-c0d27fa07cb62c3e-0">
            Anf. 55 SIW WITTGREN-AHL (s):
          </note>
          <u who="unknown" prev="cont" xml:id="i-c2d878aa9158fecc-1">
            <seg xml:id="i-8be6c63bc333fcfe-0">
              Herr talman! Vore det då inte lämpligt om statsministern hade
              sagt det i sin första regeringsförklaring i stället för att ni
              år ut och år in skulle säga att den kommer? Varje år har dina
              partikamrater i socialförsäkringsutskottet stått och sagt detta.
              Det är inte vi som har sagt det, utan ni har sagt det och gått
              ut med det.
            </seg>
            <seg xml:id="i-add9fe7f566496be-0">
              Det är bra att du tar upp detta med att vi har försäkrat ut så
              många. När vi kom till makten 1994 hade ni börjat utförsäkra 63
              000 personer per år. Ni säger att ni har gjort si och så. Det
              var så att ni utförsäkrade 133 personer varje dag. Vi utförsäkrade
              137 tills det vände. När det gäller siffror och att komma till
              rätta med saker och ting är det som jag säger. Ni säger en sak
              och gör en annan. Ni gick till val på att stoppa utanförskapet,
              men det har ökat med 70 000 personer. Vi har den högsta arbetslösheten
              bland ungdomar på flera år. Vad räknar ni det som? Är det inte
              ett utanförskap? Det är kyligt ute, och det är väldigt kyligt
              ute för de 54 000 personer som inte kommer att ha en sjukförsäkring
              inom det närmaste året.
            </seg>
          </u>
          <note type="speaker" xml:id="i-9a3cc254e242d726-0">
            Anf. 56 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-774a6204d50d3f9e-14">
            <seg xml:id="i-86448a410770aa24-0">
              Herr talman! Det hade varit intressant att få höra Socialdemokraternas
              förslag. Jag vet att ni är oense inom er allians och att ni bara
              har lyckats presentera en skiss.
            </seg>
            <seg xml:id="i-c35ece9f61f89b0c-0">
              Människor är inte intresserade av siffror eller procentsatser.
              Människor som är sjukskrivna är intresserade av att få hjälp,
              stöd och rehabilitering. Därför har vi också satsat stora summor
              på det, och vi ser att det ger resultat. Människor får hjälp och
              stöd i tid. Personer som förut förtidspensionerades per automatik
              efter ett år när de blev uppsagda och fick leva på 64 procent
              i ersättning får nu i stället hjälp och stöd att komma tillbaka.
            </seg>
            <seg xml:id="i-4f1bd02bf9d00d7a-0">
              Det är inte för min skull eller för regeringens skull vi har
              gjort de här reformerna, utan för att ni och tidigare regering
              gömde och glömde människor i ett permanent utanförskap. De kom
              inte tillbaka. Riksrevisionen skrev en rapport med anledning av
              alla som förtidspensionerades. De kallade den Förtidspension utan
              återvändo .
            </seg>
            <seg xml:id="i-c8e5b06976d02d55-0">
              Ni gömde och glömde de här människorna. Vi välkomnar dem tillbaka
              med alla de insatser som vi nu erbjuder.
            </seg>
            <seg xml:id="i-6fa10715f7468aa9-0">
              De nya sjukförsäkringsreglerna
            </seg>
          </u>
          <note type="speaker" xml:id="i-da60794d11b384bc-0">
            Anf. 57 DÉSIRÉE PETHRUS ENGSTRÖM (kd):
          </note>
          <u who="marie_engstrom_e6a38f" xml:id="i-03d92470afc52e8e-0">
            <seg xml:id="i-5a62a4e4080af701-0">
              Herr talman! Sjukskrivningsfrågorna engagerar många. Statsrådet
              Husmark Pehrsson kan göra sig redo för nästa fråga!
            </seg>
            <seg xml:id="i-d752ccd4733c1713-0">
              Den senaste tiden har det i medierna rapporterats en hel del
              om konsekvenserna av den nya rehabiliteringsprocessen. Detta har
              skapat stor oro bland många sjuka. Vi i riksdagen har naturligtvis
              att följa hur det ska gå för de personer som omfattas av det nya
              regelverket.
            </seg>
            <seg xml:id="i-82c76957cd3ab71c-0">
              Det är två frågor som särskilt har präglat debatten och som jag
              skulle vilja få lite kommentarer och reflektioner om.
            </seg>
            <seg xml:id="i-0ea4f20ff9f7c62c-0">
              Den första frågan är: Hur kommer det att gå med överföringen
              av sjukskrivna från Försäkringskassan till Arbetsförmedlingen?
              Kommer de sjukskrivna verkligen att få hjälp, eller kommer de
              att bli ännu sjukare när de kommer till Arbetsförmedlingen för
              arbetsförmågeprövningen?
            </seg>
            <seg xml:id="i-ae65986933bb1771-0">
              Den andra frågan är: Kommer man att få ut sin ersättning i tid,
              eller kommer man att få vänta månadsvis?
            </seg>
            <seg xml:id="i-3ed04ad0e9743f07-0">
              Nu har det gått över en månad med det nya regelverket, och svenska
              folket behöver få svar. Hur har det gått med överföringen, och
              hur har det gått med ersättningarna?
            </seg>
          </u>
          <note type="speaker" xml:id="i-edf14a6873e75644-0">
            Anf. 58 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-774a6204d50d3f9e-15">
            <seg xml:id="i-cb544834d273edb4-0">
              Herr talman! Jag tackar Désirée Pethrus Engström för frågan.
              Den första delen av rehabiliteringskedjan genomfördes den 1 juli
              2008, då vi tog bort den förhatliga obligatoriska prövningen för
              förtidspension efter ett år. Jag kan konstatera att detta har
              givit resultat. Vi gav i stället människor möjlighet att vara
              kvar i sjukskrivning ytterligare en period och få del av rehabiliteringsgarantin,
              som vi nu har satsat på. Vi ser när vi tittar ut över landet hur
              många det är som har fått hjälp tack vare detta, 30 000 personer
              förra året och ungefär 50 000 i år. Det gör en väldigt stor skillnad.
              Detta har vi gjort i stället för att förtidspensionera väldigt
              många människor.
            </seg>
            <seg xml:id="i-d16ed1c8bc511b25-0">
              Den andra delen är att vi låter personer som redan har förtidspension
              få möjlighet att komma tillbaka med trygghet.
            </seg>
            <seg xml:id="i-e33ea2a1b40ff760-0">
              Den tredje delen och den kommer jag tillbaka till i mitt andra
              inlägg är hur vi hjälper de personer som inte är svårt sjuka.
              Vi kan kalla dem till Arbetsförmedlingen. Men många är inte intresserade
              av var de får hjälp. Huvudsaken är att de får hjälp. Jag har redan
              mött väldigt många som är glada och som med spänning ser fram
              emot de insatser som de nu ska få sig till del.
            </seg>
          </u>
          <note type="speaker" xml:id="i-ed9e9fa79e653114-0">
            Anf. 59 DÉSIRÉE PETHRUS ENGSTRÖM (kd):
          </note>
          <u who="marie_engstrom_e6a38f" xml:id="i-03d92470afc52e8e-1">
            <seg xml:id="i-9b070a2faf133ba0-0">
              Herr talman! Ersättningarna var också en väldigt stor fråga.
              En kvällstidning skrev den 7 december: Utförsäkrade kan tvingas
              leva på några hundra kronor. Frågan är: Hade det fog för sig?
            </seg>
            <seg xml:id="i-9c9051921680e9cc-0">
              Debatten har påverkat väldigt många medborgare. Även vi politiker
              blir väldigt påverkade. Min fråga är: Bör man inte ha en bättre
              dialog mellan medier, myndigheter och regering om så här stora
              förändringar och hur man kommunicerar förändringar som påverkar
              så många människor?
            </seg>
            <seg xml:id="i-fba0ca9c516d0da8-0">
              Har ministern dragit några slutsatser om hur vi kan förbättra
              det för framtiden?
            </seg>
          </u>
          <note type="speaker" xml:id="i-25ebf9cd9b42d1d2-0">
            Anf. 60 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-774a6204d50d3f9e-16">
            <seg xml:id="i-b237c5a56241c83e-0">
              Herr talman! Jag kan försäkra Désirée Pethrus Engström att det
              varit en väldigt intensiv och nära debatt mellan myndigheterna
              och regeringen i denna del. Vi har lyssnat på remissinstanserna
              inte minst när det gäller ersättningsnivåerna.
            </seg>
            <seg xml:id="i-ea57918b03a9b047-0">
              Detta är en fråga för arbetsmarknadsminister Sven Otto Littorin.
              Men vi har tillsammans diskuterat hur vi ska kunna säkerställa
              denna omförsäkring. Människor går från en sjukförsäkring till
              en omförsäkring. De får i stället en ersättning som grundar sig
              på den sjukpenninggrundande inkomsten. Det är precis som man har
              föreslagit från remissinstanserna för att säkerställa att ersättning
              går ut.
            </seg>
            <seg xml:id="i-523e5e04a113bc74-0">
              Vi ska inte glömma bort hur det var tidigare när personer fick
              nej på sin ansökan om tidsbegränsad förtidspension eller fortsatt
              sjukpenning. De fick då ingenting. De fick inte komma över till
              Arbetsförmedlingen där de inte var välkomna, och de lämnades helt
              utan ersättning.
            </seg>
            <seg xml:id="i-b72296dab738c2ba-0">
              Detta är en stor trygghet för personer som nu på ett annat sätt
              får möjlighet att få rehabiliteringsinsatser. Samtidigt vet vi
              att de som inte orkar eller kan ska komma tillbaka till sjukförsäkringen,
              eftersom det är där de hör hemma.
            </seg>
            <seg xml:id="i-7aa64437705c0b47-0">
              Beskattning av pensionärer
            </seg>
          </u>
          <note type="speaker" xml:id="i-684d085c41ec9fb3-0">
            Anf. 61 HILLEVI LARSSON (s):
          </note>
          <u who="hillevi_larsson_896639" xml:id="i-62da1bcb3a5a2291-3">
            <seg xml:id="i-e8a068c9d00506b1-0">
              Herr talman! Jag vill ställa min fråga till finansminister Anders
              Borg.
            </seg>
            <seg xml:id="i-9e9ef2b4631fcf4f-0">
              Pensionärerna blir allt fler. Det är positivt eftersom det betyder
              att människor har hälsan och lever länge. Men det är många pensionärer
              som är bekymrade för att bromsen nu har slagit till. Det är en
              hel del som får sänkt pension. Dessutom har gapet vuxit mellan
              vad löntagare betalar i skatt och vad pensionärer betalar i skatt,
              och det blir en allt större skillnad.
            </seg>
            <seg xml:id="i-7d2a8d85f9e68a9e-0">
              Det handlar så klart om kronor och ören. Människor vill ha mer
              att leva på. Man har som pensionär mindre än löntagare i genomsnitt,
              och det gäller speciellt de sämst ställa. Men det handlar också
              om principen. Pension är inget bidrag utan uppskjuten lön, och
              det ska också beskattas som lön. Därför är min fråga till finansministern:
              Är det inte rimligt att vi har den principen? Kan inte regeringen
              tänka sig att ändra den nuvarande principen?
            </seg>
          </u>
          <note type="speaker" xml:id="i-d3fd5257bcf7068d-0">
            Anf. 62 Finansminister ANDERS BORG (m):
          </note>
          <u who="unknown" xml:id="i-774a6204d50d3f9e-17">
            <seg xml:id="i-daeee8de92429a46-0">
              Herr talman! Det har varit väldigt tydligt för allianspartierna
              nu när vi börjar ta oss ur krisen, Sverige kommer upp på fast
              mark och vi ser att vi har starkare offentliga finanser än praktiskt
              taget alla andra europeiska länder att vi har en möjlighet att
              börja möta krisens ofärd.
            </seg>
            <seg xml:id="i-d3a4c51dbd40a7b4-0">
              Vi har då sagt att just pensionärerna är en av de grupper som
              vi har prioriterat allra tydligast. Arbetslösheten utvecklas bättre
              än vad vi har trott, och sysselsättningen är starkare. Då har
              vi också bättre offentliga finanser. Därmed finns det ett utrymme
              att se vad vi kan göra för pensionärerna.
            </seg>
            <seg xml:id="i-e9b97d017b0604ae-0">
              Vi har sänkt skatten. Efter många år av socialdemokratiskt styre
              utan skattesänkningar har vi kunnat sänka skatten också för pensionärer.
              Vi hade den situationen att Socialdemokraterna bara sänkte skatten
              för löntagare. Nu har vi sänkt den två gånger. Det kan bli aktuellt
              med ytterligare steg i takt med att vi kan bedöma att de offentliga
              finanserna håller för detta.
            </seg>
          </u>
          <note type="speaker" xml:id="i-a2eefdfb9d9ab000-0">
            Anf. 63 HILLEVI LARSSON (s):
          </note>
          <u who="hillevi_larsson_896639" xml:id="i-62da1bcb3a5a2291-4">
            <seg xml:id="i-10ec0ab08d5190c4-0">
              Herr talman! Som jag nämnde handlar den här frågan inte bara
              om kronor och ören. Det är dessutom hittills marginella skattesänkningar
              som kommit pensionärerna till del. Det handlar om grundprincipen
              att pension är uppskjuten lön och ska beskattas som lön.
            </seg>
            <seg xml:id="i-a7e8f2149c31932a-0">
              I dag är det många pensionärer som betalar 1 000 kronor mer än
              löntagare i skatt. Det är mycket pengar för någon som från början
              har lite pengar. Pensionärer har ju mindre pengar än löntagare.
              Jag vill därför fråga: Är det inte rimligt att man betalar samma
              skatt på sin inkomst och att det ska gälla även för pensionärer?
            </seg>
            <seg xml:id="i-5922199a364df699-0">
              Sverige är enligt PRO, Pensionärernas Riksorganisation, det enda
              land i Europa som har ordningen med en skattediskriminering av
              pensionärer. Statsministern menar att det inte är så. Men jag
              väljer att lyssna på PRO och undrar om finansministern också gör
              detsamma och tar till sig det budskapet.
            </seg>
          </u>
          <note type="speaker" xml:id="i-ab4d285aa6c1a73c-0">
            Anf. 64 Finansminister ANDERS BORG (m):
          </note>
          <u who="unknown" xml:id="i-774a6204d50d3f9e-18">
            <seg xml:id="i-4aabfcb1c9a1bcfb-0">
              Herr talman! Det är inte en liten lättnad med 5,5 miljarder.
              Det är den nivån som skattelättnaden för pensionärer nu ligger
              på. Jag tror att pensionärerna tycker att det är för lite. Men
              det är mångdubbelt mer i skattesänkningar än vad de fick under
              den förra mandatperioden, eftersom de då inte fick någonting.
            </seg>
            <seg xml:id="i-36260eb51e7b2314-0">
              Det här med att man kan få samma skatt kan komma på två sätt.
              Socialdemokraternas grundläggande idé är att vanliga löntagare
              vårdbiträden, sjuksköterskor och lärare ska få höjd skatt. Att
              höja skatten för vanliga löntagare är kärnidén från den socialdemokratiska
              sidan. Då minskar skillnaden till pensionärerna. Vår idé är att
              alla ska få sänkt skatt, och vi har sagt att pensionärer och löntagare
              är mest prioriterade i det sammanhanget.
            </seg>
            <seg xml:id="i-87ec51ca57558b3b-0">
              Det är tyvärr så att PRO har en rapport som bygger på felaktiga
              föreställningar. Man glömmer bort att man i andra länder har ett
              annat sätt att ta ut arbetsgivaravgifter. Det har föranlett till
              exempel KI att gå ut och korrigera de uppgifter som PRO lämnar.
              Det är bara att beklaga när sådana missförstånd för spridning
              på det sätt som de har fått i PRO:s rapport.
            </seg>
            <seg xml:id="i-4ea75615a2bd925a-0">
              Situationen för hbt-personer i Uganda
            </seg>
          </u>
          <note type="speaker" xml:id="i-a5c42f445535e48c-0">
            Anf. 65 BÖRJE VESTLUND (s):
          </note>
          <u who="borje_vestlund_48292a" xml:id="i-1366a8b91b12c3d1-0">
            <seg xml:id="i-715cb2ae35465b30-0">
              Herr talman! Min fråga går till biståndsminister Gunilla Carlsson.
            </seg>
            <seg xml:id="i-795ebaf2cc85f3e3-0">
              Situationen för världens homosexuella blir allt bättre. Inte
              minst nu senast var Indien ett land som hade ett förbud att vara
              homosexuell men som tog bort sitt förbud. Men det finns ett antal
              länder som går åt precis motsatta hållet. Ett sådant land är Uganda.
            </seg>
            <seg xml:id="i-4cec7b078cd8511a-0">
              Ugandas situation för hbt-personer blir allt värre och alltmer
              kritiskt. Då måste man koppla ihop det med den handelspolitik
              och biståndspolitik som Sverige bedriver. Det har där varit en
              bärande tanke, i varje fall från många av allianspartierna, att
              är det så att man struntar i mänskliga rättigheter ska det kännas
              när det gäller biståndet och handelspolitiken.
            </seg>
            <seg xml:id="i-e7f5e1635fa7debe-0">
              Var det någonting som ni bara drev när ni var i opposition? Eller
              hur har detta kommit tillbaka när det handlar om till exempel
              Uganda, där det är uppenbart att mänskliga rättigheter är någonting
              man just nu lite grann struntar i?
            </seg>
          </u>
          <note type="speaker" xml:id="i-23ee84f3b9880408-0">
            Anf. 66 Statsrådet GUNILLA CARLSSON (m):
          </note>
          <u who="gunilla_carlsson_7a6e09" xml:id="i-cba93beafd2c554c-0">
            <seg xml:id="i-0515dd70d279f58e-0">
              Herr talman! Jag tror att Börje Vestlund och väldigt många i
              Sverige är medvetna om att var det något vi gjort väldigt tidigt
              och mycket tydligt var det just att omedelbart reagera mot de
              tendenser vi nu har sett på ett hårdnande klimat i Uganda gentemot
              homosexuella. Det handlar om att en parlamentariker har lagt fram
              ett förslag om en eventuell lag om att homosexualitet ska straffas
              med döden.
            </seg>
            <seg xml:id="i-a5ee0ddf68f3b967-0">
              Om det hade jag anledning att tidigt gå ut säga: Är det fallet
              att detta förslag blir lag ser jag inga möjligheter att fortsätta
              att ha det utvecklingssamarbete som vi under många år haft med
              Uganda. Jag blev förtvivlad, eftersom jag trodde att samarbetet
              hade inneburit att vi skulle kunna ha mer av gemensamma värderingar.
            </seg>
            <seg xml:id="i-97b06b13bb281b5c-0">
              Jag vet att Socialdemokraterna under mycket lång tid har haft
              goda försänkningar i Uganda. Jag hade hoppats att detta skulle
              kunna bära frukt genom att man skulle förstå ända upp till presidentnivå
              att detta inte kan få passera.
            </seg>
            <seg xml:id="i-4f9cc35f16c659d4-0">
              Jag tror att min tidiga reaktion fick flera andra att följa efter.
              Därmed har vi i varje fall tillfälligtvis ännu inte fått se detta
              bli lag. Jag hoppas att vi kan stoppa det.
            </seg>
          </u>
          <note type="speaker" xml:id="i-875abbdba22459e0-0">
            Anf. 67 BÖRJE VESTLUND (s):
          </note>
          <u who="borje_vestlund_48292a" xml:id="i-1366a8b91b12c3d1-1">
            <seg xml:id="i-e9381e203701ecd4-0">
              Herr talman! Det är inte så att jag står här och kritiserar regeringen
              för att man inte har agerat i frågan. Det vill jag påstå att man
              har gjort när det gäller i varje fall Uganda. Där vill jag inte
              rikta någon kritik.
            </seg>
            <seg xml:id="i-9dcafae714fff5a2-0">
              Min konkreta fråga gäller vad som händer om man skulle genomföra
              lagförslaget. Man ska komma ihåg att det har varit en hårdnande
              situation för Ugandas homosexuella under en längre tid. Men det
              konkreta förslaget om att införa dödsstraff är något som har kommit
              på senare tid, och det är det akuta. Kommer Sverige att dra in
              sitt bistånd till Uganda i det sammanhanget?
            </seg>
          </u>
          <note type="speaker" xml:id="i-794c1e88376f31df-0">
            Anf. 68 Statsrådet GUNILLA CARLSSON (m):
          </note>
          <u who="gunilla_carlsson_7a6e09" xml:id="i-cba93beafd2c554c-1">
            <seg xml:id="i-81d6cdf5e8902d05-0">
              Herr talman! Om jag får bestämma hoppas jag att jag ska kunna
              få ja till det. Vi har satt respekt för mänskliga rättigheter
              och demokratifördjupning som en av förutsättningarna för att biståndet
              verkligen ska kunna göra nytta. På många ställen i världen saknas
              frihet, och förtrycket är stort. Det drabbar framför allt de mest
              marginaliserade och de mest utsatta.
            </seg>
            <seg xml:id="i-b09985f342a65bb9-0">
              Men jag har fått kritik i den här kammaren för att jag sätter
              de medborgerliga fri- och rättigheterna före de ekonomiska, sociala
              och kulturella. Därför hoppas jag att jag skulle kunna få stöd
              för ett sådant tufft tag om denna lag nu skulle gå igenom. Jag
              hoppas att så inte blir fallet, och jag hoppas att mitt tidiga
              agerande har kunnat få Museveni och andra att tänka efter före.
            </seg>
            <seg xml:id="i-aa0737ae2a127d98-0">
              Arbetet mot gränshinder i Öresundsregionen
            </seg>
          </u>
          <note type="speaker" xml:id="i-631f099d0fc7e747-0">
            Anf. 69 OLOF LAVESSON (m):
          </note>
          <u who="olof_lavesson_bd4b8b" xml:id="i-fe3284b88fb6c5b2-0">
            <seg xml:id="i-2fbcac1833d4fb31-0">
              Herr talman! Min fråga vänder sig till statsrådet Cristina Husmark
              Pehrsson. En av de frågor som engagerar många i den valkrets jag
              kommer ifrån, det vill säga Malmö, är den om Öresundsintegrationen.
              Öresundsfrågorna är viktiga för vårt näringsliv och för alla dem
              som bor och arbetar på bägge sidor av sundet.
            </seg>
            <seg xml:id="i-a5408abdce3b4fd1-0">
              För att kunna dra full nytta av Öresundsregionen både nationellt
              och lokalt krävs det att Skåne och Själland fortsätter att integreras
              framöver.
            </seg>
            <seg xml:id="i-6c44b493cafb0a09-0">
              Jag vet att regeringen är mycket engagerad i gränshinderarbetet,
              och Cristina Husmark Pehrsson är en både flitig och uppskattad
              besökare i regionen. Men vi börjar närma oss den tidpunkt då det
              är dags att vända blicken tillbaka och se vad man egentligen har
              gjort under perioden. Vi i Öresundsregionen är ganska vana vid
              tidigare ministrar som gärna pratar Öresund men inte så gärna
              levererar Öresund. Vår förhoppning på alliansregeringen var att
              det skulle bli lite förändring.
            </seg>
            <seg xml:id="i-15f979cb0cd2a9c5-0">
              Därför vill jag nu fråga Cristina Husmark Pehrsson om hon lite
              kort kan redogöra för vad regeringen och statsrådet har gjort
              för att främja integrationen och minska gränshindren i Öresundsregionen.
            </seg>
          </u>
          <note type="speaker" xml:id="i-0401850e4c2962ac-0">
            Anf. 70 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-774a6204d50d3f9e-19">
            <seg xml:id="i-f90336f3602cb1d7-0">
              Herr talman! Jag tackar Olof Lavesson för frågan. Gränshinder
              är en fråga som engagerar oss alla. Vi ser ibland inte gränserna
              utan en gemensam arbetsmarknad där vi kan bo, leva, studera och
              verka på varsin sida om gränsen utan att drabbas av stora problem.
              Att det sedan är två länder och två olika regeringar gör problemet
              lite större i de stora, tunga frågorna som socialförsäkrings-
              och skattefrågorna. Men vi ger inte upp där heller.
            </seg>
            <seg xml:id="i-4ebdf98c15288577-0">
              Vi har mellan 2007 och 2009 enligt en sammanställning som har
              gjorts av Nordiska ministerrådet undanröjt nästan 30 gränshinder.
              Många av dem rör just Öresundsregionen. Det handlar bland annat
              om att kvarstå i a-kassa, om rehabilitering och om högskolemomsen.
            </seg>
            <seg xml:id="i-39ddecf499229571-0">
              Ett fortsatt arbete sker ständigt. Jag kan tala om för Olof Lavesson
              att när samarbetsministrarna träffas finns sedan några månader
              tillbaka gränshinder med som en stående punkt på varje dagordning.
            </seg>
          </u>
          <note type="speaker" xml:id="i-f54b88c50ca4e84f-0">
            Anf. 71 OLOF LAVESSON (m):
          </note>
          <u who="olof_lavesson_bd4b8b" xml:id="i-fe3284b88fb6c5b2-1">
            <seg xml:id="i-048e47f5e30024fb-0">
              Herr talman! Jag tackar för svaret. Det här är förändringar som
              betyder mycket för oss som bor i Öresundsregionen. En sak som
              slår oss är att det ibland verkar som att många tror att Sverige
              ensamt ska bära ansvar för gränshinderarbetet. Jag tror att det
              är viktigt att påpeka att det måste finnas ett engagemang på båda
              sidor av sundet för att det här ska lyckas framöver.
            </seg>
            <seg xml:id="i-9c2a8cf61598760e-0">
              Som Cristina Husmark Pehrsson säger har mycket av arbetet varit
              inriktat just på hindersproblematiken. I många fall finns även
              hinder kvar. Jag vet att det pågår ett intensivt arbete.
            </seg>
            <seg xml:id="i-487f3e7b83f49fc0-0">
              Man skulle kunna vända på frågan och fundera över hur vi kan
              undvika att nya gränshinder uppkommer. Jag undrar därför om det
              finns ytterligare grepp som regeringen avser att ta framöver för
              att få ett mer proaktivt förhållningssätt när det gäller Öresundsregionen.
            </seg>
          </u>
          <note type="speaker" xml:id="i-1a3f61b356712c6d-0">
            Anf. 72 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-774a6204d50d3f9e-20">
            <seg xml:id="i-a406cb79fd3936ee-0">
              Herr talman! Ja, det finns gränshinder och problem men också
              möjligheter att diskutera med många fler för att samla integrationen.
              Det handlar om Öresund men också om våra gränser mot Norge och
              Finland. Det är självklart att frågan lever i allra högsta grad
              hos många människor som har detta som sin vardag.
            </seg>
            <seg xml:id="i-9145a5f0633be92c-0">
              Med Danmark diskuterar vi nu möjligheterna till en Östersjöstrategi.
              Jag vill inte föregripa de diskussionerna, men jag hoppas att
              vi ska kunna få en bred samverkan i frågorna. Som jag sade till
              Hans Wallmark kommer jag att träffa min samarbetsministerkollega
              i nästa vecka. Det finns tid avsatt för en del diskussioner i
              de här frågorna.
            </seg>
            <seg xml:id="i-a01f92647e579d61-0">
              Det Olof Lavesson säger om att vi inte ska skapa nya gränshinder
              är viktigt. Därför har Justitiedepartementet och justitieministrarna
              i våra nordiska länder skickat ut en promemoria för att poängtera
              vikten av detta. När vi implementerar EU-direktiv och annat ska
              vi göra det på ett gemensamt sätt så långt det är möjligt.
            </seg>
            <seg xml:id="i-4b9cd1ba191c7cdf-0">
              De mänskliga rättigheterna i Burma
            </seg>
          </u>
          <note type="speaker" xml:id="i-8464e166d9585dfa-0">
            Anf. 73 MATILDA ERNKRANS (s):
          </note>
          <u who="matilda_ernkrans_a2e584" xml:id="i-f3be6517c0a4635a-0">
            <seg xml:id="i-217918f572c1bcc5-0">
              Herr talman! Min fråga går till statsrådet Gunilla Carlsson.
              Jag har ett djupt engagemang för ett fritt Burma. Det handlar
              om ett engagemang i att var och en av oss förtjänar att få växa
              upp i rättvisa och frihet. Varje barn ska kunna ta sig an framtiden
              som ett nyfiket äventyr om hörnet. Så är det inte riktigt i Sverige
              i dag, och definitivt inte i Burma.
            </seg>
            <seg xml:id="i-60434a634891b279-0">
              Sedan 60 år pågår ett inbördeskrig. Det görs omfattande övergrepp
              mot de mänskliga rättigheter och det är stora flyktingströmmar.
              Hundratusentals burmeser lever på flykt många i Thailand. Nu trappar
              den burmesiska militärregimen upp attackerna gentemot karenfolket,
              och har drivit tusentals av dem på flykt i djungeln. Samtidigt
              sänder Thailand tillbaka tusentals människor av karenfolket just
              till det området.
            </seg>
            <seg xml:id="i-949de4c6994c34dd-0">
              Min fråga till statsrådet blir därför: Vilka åtgärder kommer
              ministern att vidta för att hävda de mänskliga rättigheter för
              Burmas folk i Burma men också i grannländer som Thailand, som
              vi faktiskt har relationer till och även ett ansvar för?
            </seg>
          </u>
          <note type="speaker" xml:id="i-bae6d0c3e79d4b06-0">
            Anf. 74 Statsrådet GUNILLA CARLSSON (m):
          </note>
          <u who="gunilla_carlsson_7a6e09" xml:id="i-cba93beafd2c554c-2">
            <seg xml:id="i-ecfe8c5e9fcfddf6-0">
              Herr talman! Jag tackar Matilda Ernkrans för frågan. Jag vet
              att det finns ett starkt engagemang från Sverige i Burma genom
              många civila och samhälleliga organisationer men också genom politiker
              som ser till att vi inte glömmer bort Burmas folk.
            </seg>
            <seg xml:id="i-88065f0edf513d30-0">
              Situationen hårdnar, inte minst givet förtrycket som alltjämt
              är hårt. Jag tror att vi tyvärr kan förvänta oss att det kommer
              att öka i takt med att man försöker gå mot val i Burma val som
              förmodligen inte kommer att bli fria och rättvisa på något sätt.
              Det är också därför jag såg till att vi i förra veckan hade svenska
              representanter från Utrikesdepartementet som reste till landet
              för att på plats och ställe se vad det är som händer och sker.
            </seg>
            <seg xml:id="i-8afaeabd9ee3116c-0">
              Inte minst flyktingsituationen i Thailand är oroväckande. Vi
              har omfattande humanitärt engagemang i och bistånd till Burma
              efter Nargiskatastrofen. Det handlar också om att skapa möjligheter
              för burmeser i exil i Thailand till arbete och skydd. Den thailändska
              regeringen bör hantera detta på ett bättre sätt så att man undviker
              slavarbete och annat.
            </seg>
            <seg xml:id="i-46886824a2ac880a-0">
              Jag tror att det finns mycket mer att göra, och därför är jag
              glad över de civila och samhälleliga organisationer som vi finansierar
              från svensk sida i dessa områden.
            </seg>
          </u>
          <note type="speaker" xml:id="i-d5a8dc9c6c0ae0d2-0">
            Anf. 75 MATILDA ERNKRANS (s):
          </note>
          <u who="matilda_ernkrans_a2e584" xml:id="i-f3be6517c0a4635a-1">
            <seg xml:id="i-d23a988332790c1a-0">
              Herr talman! Jag tackar för svaret. Jag kanske hade hoppats på
              ett ännu lite mer offensivt svar på vad Sverige faktiskt kan göra,
              inte minst genom EU, i relationerna till Thailand och alla andra
              grannländer. Det är det som är lite av nyckeln för att någon gång
              kanske få ordning på hur det ser ut för Burmas folk.
            </seg>
            <seg xml:id="i-21e1885d375c4d89-0">
              Jag ska ställa en följdfråga som handlar om gränsöverskridande
              insatser. På något sätt är det ett måste om man ska kunna bistå
              ett plågat folk med humanitära insatser. Det handlar om sjukvårdare
              och lärare som tar sig till fots över gränsen in i Burma för att
              göra livsviktiga insatser.
            </seg>
            <seg xml:id="i-294b4419f3cfb93f-0">
              Man kan tycka att det är självklart att Sverige ska bidra med
              sådana här insatser. Men det görs inte nu under den borgerliga
              regeringen. Ministern har tidigare svarat mig att hon skulle följa
              utvecklingen i Burma.
            </seg>
            <seg xml:id="i-545f3874cfa75905-0">
              Mot bakgrund av det vi nu ser i Burma och det som ministern själv
              har fått rapporterat till sig när det gäller militärregimens upptrappning
              gentemot Burmas folk undrar jag: Kommer Sverige nu att kunna bistå
              med gränsöverskridande biståndsinsatser?
            </seg>
          </u>
          <note type="speaker" xml:id="i-165b971ef0ca7c08-0">
            Anf. 76 Statsrådet GUNILLA CARLSSON (m):
          </note>
          <u who="gunilla_carlsson_7a6e09" xml:id="i-cba93beafd2c554c-3">
            <seg xml:id="i-7ae23f5091d010aa-0">
              Herr talman! Jag kan intyga att vi gör detta allaredan och att
              vi jobbar i en svår miljö. Det är därför Sverige försöker finna
              olika kanaler för sitt engagemang. Det är uteslutet att vi över
              huvud taget ska jobba med militärregimen, men samtidigt måste
              vi bistå det burmesiska folket i en svår humanitär situation.
              Vi måste också hitta möjligheter att engagera sig i det civila
              samhället och hitta demokratiska dissidenter. Det är ett sätt
              att jobba som på många vis är komplicerat. Men redan i dag är
              vi aktiva på det sätt som Matilda Ernkrans efterfrågar.
            </seg>
            <seg xml:id="i-d98dfaad03f1775c-0">
              Efter det att jag besökte landet efter Nargis har jag löpande
              följt situationen. Eftersom detta är en svårarbetat miljö återkommer
              jag gärna direkt till Matilda Ernkrans och berättar utförligt
              om vad vi erfor i veckan som gick.
            </seg>
            <seg xml:id="i-425860bfd0dab2dd-0">
              Stödet till Försvarsmakten
            </seg>
          </u>
          <note type="speaker" xml:id="i-a34a2dcddc637186-0">
            Anf. 77 ÅKE SANDSTRÖM (c):
          </note>
          <u who="unknown" xml:id="i-774a6204d50d3f9e-21">
            <seg xml:id="i-5dfcb2ba83f4fcd2-0">
              Herr talman! Min fråga går till försvarsministern, och den gäller
              den så kallade stödutredningen, som överlämnades förra våren och
              hade till uppgift att se över stödet till Försvarsmakten inom
              en rad olika områden. Det gällde forskning och utveckling, internationellt
              samarbete inom olika sektorer, Försvarsmaktens centrala utbildning,
              ledning och så vidare.
            </seg>
            <seg xml:id="i-11aabe155f7ae609-0">
              Enligt tidigare planer skulle en genomförandekommitté utses för
              att utreda och förbereda dessa stora och genomgripande förslag.
              Min fråga till ministern är: Hur är planeringsläget för det arbetet?
            </seg>
          </u>
          <note type="speaker" xml:id="i-92e052411788e158-0">
            Anf. 78 Försvarsminister STEN TOLGFORS (m):
          </note>
          <u who="unknown" xml:id="i-774a6204d50d3f9e-22">
            <seg xml:id="i-892927c695921fe5-0">
              Herr talman! Det är riktigt att vad denna regering gör är att
              skapa ett mycket mer användbart och tillgängligt försvar, där
              vi går från en situation där en tredjedel, 10 00011 000 man, var
              tillgänglig inom ett år till en situation 2014 där hela försvaret
              kommer att vara tillgängligt på ett par dagar om Sverige hotas.
            </seg>
            <seg xml:id="i-79f73819b4c36d33-0">
              Vi kommer att överföra resurser från stöd- och kringverksamheter
              till operativ nytta, det vill säga förbandsverksamheten. Den utredning
              som frågeställaren Åke Sandström pekar på är en förutsättning
              för att i framtiden finansiera en högre tillgänglighet och ett
              mer användbart försvar.
            </seg>
            <seg xml:id="i-2b8fdfabaa5a4b56-0">
              Därför hade vi en utredning som levererade förslag. Vi sade i
              budgetpropositionen i höstas att vi ska tillsätta en genomförandekommitté
              som verkställer förslagen. Jag kan säga att tidsplanen kommer
              att hålla, och ambitionsnivån gällande storlek på överföringen
              kommer också att hålla.
            </seg>
            <seg xml:id="i-5faa53f7d65cfb35-0">
              Vi för just nu i dessa dagar intensiva samtal med lämpliga personer
              att leda denna kommitté. Det är ett mycket komplicerat och svårt
              uppdrag, och det är dessutom väldigt viktigt att det blir bra.
              Jag återkommer i nästa inlägg med ett utförligare svar i den delen.
            </seg>
          </u>
          <note type="speaker" xml:id="i-49cf02e3d24c4849-0">
            Anf. 79 ÅKE SANDSTRÖM (c):
          </note>
          <u who="unknown" xml:id="i-774a6204d50d3f9e-23">
            <seg xml:id="i-8c9f9861fd6addb4-0">
              Herr talman! Tack för svaret! De här förslagen är väldigt genomgripande
              och berör många människor i hela landet, och därför tycker jag
              att det är angeläget att ovissheten skingras och att besked kan
              ges om den framtida strukturen i dessa verksamheter. Jag ser fram
              mot klarare besked om tidsplanen för detta.
            </seg>
          </u>
          <note type="speaker" xml:id="i-e5544ff7d5f28f9a-0">
            Anf. 80 Försvarsminister STEN TOLGFORS (m):
          </note>
          <u who="unknown" next="cont" xml:id="i-f84f279880f601f3-2">
            <seg xml:id="i-7a73c39e3bc2b54d-0">
              Herr talman! Här finns ett brett stöd inte bara från alliansens
              partier för att detta ska ske. Socialdemokraterna har till och
              med i sin budget redan diskonterat i kronor och ören vad detta
              ska ge vid vilken tidpunkt. Det har inte regeringen gjort.
            </seg>
            <seg xml:id="i-1e2ce20f5b0796cd-0">
              Vad det handlar om är att hitta en person som har förståelse
              för och förankring i till exempel försvarsindustrifrågor, de stora
              myndigheterna och Försvarsmakten men som samtidigt är fristående
              från egna intressen i de verksamheterna. Det är det som gör att
              det är väldigt viktigt att rekryteringen blir helt rätt från början.
            </seg>
            <seg xml:id="i-32e3ec1e8f873f61-0">
              Jag vill också påpeka att Försvarets materielverk, som är en
              av de organisationer som påverkas kraftigt av den utredning som
              Åke Sandström nämnde, själv har sagt att tidsplanen är realistisk
              och storleken på överföringen också är realistisk. De har i konstruktiv
              anda framfört kompletterande förslag till den utredning som Marie
              Hafström ursprungligen gjorde.
            </seg>
            <seg xml:id="i-089c60159ede821e-0">
              Vi kommer i närtid att leverera svar på frågan vem som kommer
              att bli ledare för genomförandekommittén. Sedan kommer detta att
              levereras i tid för den försvarsreform som ska vara fullgjord
              vid utgången av 2014, där vi kommer att nå resultatet att vi flerdubblar
              tillgängligheten och användbarheten i försvaret, som ger landet
              en bättre försvarsförmåga än i dag.
            </seg>
          </u>
          <note xml:id="i-e11d50f1e5053222-0">
            Anf. 81 TALMANNEN:
          </note>
          <u who="unknown" prev="cont" xml:id="i-c2d878aa9158fecc-2">
            <seg xml:id="i-5444d70564273732-0">
              Därmed var dagens frågestund avslutad. Vi tackar deltagande statsråd
              och ledamöter.
            </seg>
            <seg xml:id="i-dd4484f86ea66431-0">
              Luciano Astudillo
            </seg>
            <seg xml:id="i-dd4484f86ea66431-1">
              Luciano Astudillo
            </seg>
          </u>
          <note xml:id="i-781ba18ea86c905e-0">
            6 § Bordläggning
          </note>
          <note xml:id="i-6b0495d19a5c5f15-0">
            Anmäldes och bordlades
          </note>
          <note xml:id="i-f59e096c47bc57a0-0">
            7 § Anmälan om interpellationer
          </note>
          <note xml:id="i-f1bcbb89ed76b5cd-0">
            Anmäldes att följande interpellationer framställts
          </note>
          <note xml:id="i-2f155bd0b5134b78-0">
            den 11 februari
          </note>
          <note xml:id="i-709d621e06cf4ece-0">
            Interpellationerna redovisas i bilaga som fogats till riksdagens
            snabbprotokoll tisdagen den 16 februari.
          </note>
          <note xml:id="i-9a682dfdcc22c390-0">
            8 § Anmälan om frågor för skriftliga svar
          </note>
          <note xml:id="i-848eb168c4130d89-0">
            Anmäldes att följande frågor för skriftliga svar framställts
          </note>
          <note xml:id="i-2f155bd0b5134b78-1">
            den 11 februari
          </note>
          <note xml:id="i-16d81fbf4efc1b37-0">
            Krister Örnfjäder
          </note>
          <note xml:id="i-d670944a6be1cabf-0">
            Carina Hägg
          </note>
          <note xml:id="i-d670944a6be1cabf-1">
            Carina Hägg
          </note>
          <note xml:id="i-17e4832c39946fa0-0">
            Hans Wallmark
          </note>
          <note xml:id="i-b66464adbe788b41-0">
            Ulf Holm
          </note>
          <note xml:id="i-68f3cf41d8ac667c-0">
            Frågorna redovisas i bilaga som fogats till riksdagens snabbprotokoll
            tisdagen den 16 februari.
          </note>
          <note xml:id="i-bf5d7abaa4c03173-0">
            9 § Anmälan om skriftliga svar på frågor
          </note>
          <note xml:id="i-beab722bceab0a23-0">
            Anmäldes att skriftliga svar på följande frågor inkommit
          </note>
          <note xml:id="i-2f155bd0b5134b78-2">
            den 11 februari
          </note>
          <note xml:id="i-8a2411d1052b41dd-0">
            Claes-Göran Brandin
          </note>
          <note xml:id="i-0cb8958aef3dacdb-0">
            Raimo Pärssinen
          </note>
          <note xml:id="i-56d0867535e3e206-0">
            Sven Bergström
          </note>
          <note xml:id="i-7d723ab12d4dff44-0">
            Svaren redovisas i bilaga som fogats till riksdagens snabbprotokoll
            tisdagen den 16 februari.
          </note>
          <note xml:id="i-83cb80f3fc10d5a4-0">
            10 § Kammaren åtskildes kl. 15.03.
          </note>
          <note xml:id="i-9a7f43d9f010c8f5-0">
            Förhandlingarna leddes
          </note>
          <note xml:id="i-c397ebc4cb8f6f67-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
