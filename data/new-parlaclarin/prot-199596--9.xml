<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--9</head>
          <docDate when="1995-01-01">1995-01-01</docDate>
        </div>
      </front>
      <body>
        <div>
          <note xml:id="i-2f9808b004676454-0">
            Det justerade protokollet beräknas utkomma om 3 veckor
          </note>
          <note xml:id="i-bda16a91fb8450c0-0"/>
          <note xml:id="i-05d3f430544b0be3-0">
            _____________________________________________________________________
          </note>
          <note xml:id="i-d1ccb9cac4bb612c-0">
            1 § Justering av protokoll
          </note>
          <note xml:id="i-5cfccdb618d47998-0">
            Justerades protokollen för den 10 och 11 oktober.
          </note>
          <note xml:id="i-6755626902b2441e-0">
            .
          </note>
          <note xml:id="i-40365a36c4bb6450-0">
            2 § Svar på fråga 1995/96:30 om försöksverksamhet med alkolås
          </note>
          <note xml:id="i-03421668bcf18282-0">
            Anf. 1 Kommunikationsminister INES
          </note>
          <note xml:id="i-4db045270fbf9434-0">
            UUSMANN (s)
          </note>
          <note xml:id="i-c261ee4a37678192-0">
            Fru talman! Mats Odell har frågat mig vilka åtgärder jag ämnar
            vidta för att försöksverksamhet med alkolås snarast skall kunna
            komma i gång.
          </note>
          <note xml:id="i-3acc0c8f905930ee-0">
            Jag har som kommunikationsminister prioriterat arbetet för en
            ökad säkerhet inom vägtransportsystemet. En av de viktigaste trafiksäkerhetsfrågorna
            är att verka för en drogfri vägtrafik. Droger och bilkörning hör
            definitivt inte ihop, vilket bl.a. bekräftas av att så mycket
            som 30 % av dödsolyckorna är alkoholrelaterade.
          </note>
          <note xml:id="i-daba10654b2bbff8-0">
            Alkolåset kan vara ett sätt att förhindra personer som gjort
            sig skyldiga till rattfylleribrott att köra bil alkoholpåverkade.
            Om det visar sig vara möjligt att genomföra försök med alkolås
            är jag villig att pröva detta.
          </note>
          <note xml:id="i-906107e9cdf5df08-0">
            Remissbehandlingen av Vägverkets första förslag pekade dock på
            ett flertal oklarheter kring bl.a. de urvalsprinciper som skall
            tillämpas. Urvalsprinciperna är speciellt viktiga att beakta då
            dessa kommer att ha en avgörande betydelse för försökets utvärdering
            och därmed den framtida tillämpningen av alkolås. Andra synpunkter
            berörde försökets tidsplan, hanteringen av unga förare och yrkesförare,
            överklaganderätten, instansordningen samt förhållandet mellan
            dels spärrtid och prövotid för villkorlig återkallelse, dels gränsen
            för grovt rattfylleri och gränsen för utvidgad lämplighetsprövning.
          </note>
          <note xml:id="i-e84522a08a33a4c4-0">
            Vägverket lämnade till Kommunikationsdepartementet i februari
            1995 ett reviderat förslag till försöksverksamhet med alkolås,
            där en del av de synpunkter som lämnats av remissinstanserna beaktats.
          </note>
          <note xml:id="i-91ebaae9f33d3418-0">
            Förslaget bereds för närvarande inom Kommunikationsdepartementet
            i syfte att skapa ett fullgott beslutsunderlag.
          </note>
          <note xml:id="i-5200b4c3c608485c-0">
            De kvarvarande frågorna kring försök med alkolås måste lösas
            innan jag är beredd att förelägga riksdagen ett förslag. Jag vill
            dessutom framhålla vikten av att frågor kring droger och trafik
            hanteras utifrån ett helhetsperspektiv, där alkolås kan vara ett
            sätt att minska detta trafiksäkerhetsproblem.
          </note>
          <note xml:id="i-97cfdae9a19ce2e6-0">
            Mot den bakgrunden är jag inte beredd att i dag vidta någon ytterligare
            åtgärd.
          </note>
          <note xml:id="i-5768fcf5635cce3a-0">
            Anf. 2 MATS ODELL (kds)
          </note>
          <note xml:id="i-3c1f38673a97119b-0">
            Fru talman! Först vill jag tacka kommunikationsministern för
            svaret.
          </note>
          <note xml:id="i-07e9ad9f3c6a9bdb-0">
            Vi kan vara ganska stolta i Sverige, eftersom vi är världsmästare
            i trafiksäkerhet. Vi har det minsta antalet dödade och skadade
            i trafiken av alla länder. Det är en mängd olika faktorer som
            samverkar till detta.
          </note>
          <note xml:id="i-26eab6ecc7d2c033-0">
            Vi kan dock konstatera att just alkohol och droger är den stora
            boven. Var fjärde förare i dödsolyckorna och varannan förare i
            singelolyckorna är nämligen alkoholpåverkad. Att försöka angripa
            drogernas plats i trafiken är med andra ord den kanske viktigaste
            åtgärden vi kan vidta om vi ytterligare vill minska antalet dödade
            och skadade.
          </note>
          <note xml:id="i-fe0982ec6b193c76-0">
            Därför blir jag ganska förvånad när jag läser kommunikationsministerns
            svar. Det andas väldigt mycket problem när det gäller att genomföra
            proven med alkolås. Kommunikationsminister skriver "Om det visar
            sig vara möjligt att genomföra försök...", och det finns en mängd
            problem.
          </note>
          <note xml:id="i-194200923cf8d0d9-0">
            Vad det handlar om är ju att nu genomföra ett prov. Det har tagits
            fram ett mycket bra underlag, som har varit ute på remiss. Det
            fanns visserligen ett antal frågetecken i kanten, men de är ingalunda
            av det slaget att man inte ganska snabbt skulle kunna starta ett
            prov. Enligt uppgifter som jag har fått fanns det i stort sett
            en färdig proposition, men plötsligt har denna dragits tillbaka
            och lagts på is.
          </note>
          <note xml:id="i-ab47815def5bd3e6-0">
            Hur länge tänker kommunikationsministern hålla den här frågan
            på is? Är det nu inte dags att agera och att se till att det kommer
            en proposition så att detta försök kan komma i gång? Därefter
            får vi ta ställning till om det här är något som skall införas
            i Sverige.
          </note>
          <note xml:id="i-43fb1fb36e5bc413-0">
            Men det är viktigt att försöket kan starta så fort som möjligt.
          </note>
          <note xml:id="i-0c99f5a257f7caa5-0">
            Anf. 3 Kommunikationsminister INES
          </note>
          <note xml:id="i-4db045270fbf9434-1">
            UUSMANN (s)
          </note>
          <note xml:id="i-4850ce339fd1a2b8-0">
            Fru talman! Visst kan vi vara rätt stolta över att vi i Sverige
            är hyfsat bra på trafiksäkerhet. Jag delar den uppfattningen.
            Av den anledningen är det också viktigt att vi fortsätter att
            arbeta systematiskt med de här sakerna.
          </note>
          <note xml:id="i-55dcaeffb5fdb6ad-0">
            Visst kan det vara värdefullt med ett isolerat försök med alkolås,
            men ett sådant försök måste göras under s.k. fältmässiga former,
            dvs. försöket skall vara så likt verkligheten som möjligt. En
            sak som fortfarande är oklar är vilka urvalsprinciper man skall
            använda sig av. Vi behöver titta vidare på hur den saken skall
            lösas.
          </note>
          <note xml:id="i-6f6b5b425845d42e-0">
            Anf. 4 MATS ODELL (kds)
          </note>
          <note xml:id="i-b27009ced8603c48-0">
            Fru talman! Detta var en central fråga i arbetet.
          </note>
          <note xml:id="i-68e602b8d9776141-0">
            Remissinstanserna - Kammarrätten i Stockholm,
          </note>
          <note xml:id="i-33ddae89611e4fd9-0">
            Länsrätten och Länsstyrelsen i Stockholms län, Polismyndigheten
            i Stockholms län, Trafiksäkerhetsförbundet i Stockholms län och
            Nationalföreningen för trafiksäkerhetens främjande - har ju visat
            på hur detta kan lösas. Jag är förvånad över att de här problemen
            skall förorsaka att frågan nu läggs på is.
          </note>
          <note xml:id="i-fd29916006487e60-0">
            Såvitt jag kan se i propositionsförteckningen finns det över
            huvud taget inte vid horisonten någon proposition från Kommunikationsdepartementet
            i den här frågan. Hur länge tänker ni grunna på de här sakerna
            innan ni är beredda att utarbeta en proposition? Är det inte riktigt
            att det fanns ett material som i stort sett var klart att läggas
            fram men som ni nu har dragit tillbaka?
          </note>
          <note xml:id="i-9c2d4ea467930d96-0">
            Anf. 5 Kommunikationsminister INES
          </note>
          <note xml:id="i-4db045270fbf9434-2">
            UUSMANN (s)
          </note>
          <note xml:id="i-00b03afd0d430753-0">
            Fru talman! Vi har inte lagt frågan på is. Jag kan i dag inte
            svara på hur länge vi behöver grunna, men vi kommer inte att grunna
            längre än nödvändigt. Det finns ett antal oklarheter, varav jag
            har nämnt en, som måste redas ut först. Vi återkommer till riksdagen
            med den här frågan, för den är inte på något sätt begravd i något
            utredningsväsende. Precis som Mats
          </note>
          <note xml:id="i-c11dda540503ee82-0">
            Odell tycker jag att detta är en angelägen och viktig fråga och
            att vi bör komma i gång med försök. Men vi har som sagt en del
            oklarheter kvar, och jag skall återkomma när de är utredda.
          </note>
          <note xml:id="i-3b968cb44838f177-0">
            Anf. 6 MATS ODELL (kds)
          </note>
          <note xml:id="i-b28afffdc31c0852-0">
            Fru talman! Det låter bra. Dock skall vi komma ihåg att det sedan
            1992 har funnits ett förslag från
          </note>
          <note xml:id="i-6b9bd73b786156b1-0">
            Vägverket och att det har bearbetats på ett antal punkter allteftersom
            remissinstanserna har uttalat sig om de problem som finns. Förslaget
            ligger nu i stort sett klart. Skall jag tolka det Ines Uusmann
            säger som att det handlar om att baka in det här i något större
            sammanhang? Är det så det kommunikationsministern sade om fältmässighet
            skall förstås, att verkligheten på något sätt skall arrangeras
            så att det här passar in?
          </note>
          <note xml:id="i-450fbe14157ef2d5-0">
            Hur länge skall vi vänta på att försöket skall komma i gång?
          </note>
          <note xml:id="i-5cf2f9d5ec8b9491-0">
            Detta försök kommer att ta två år i sin fältmässighet, det kommer
            att ta minst ett halvår att förbereda, och utvärderingen - det
            är ju det viktiga - kommer också att ta sin tid. Det är alltså
            ganska bråttom. Det är ganska många människor som under de här
            åren kommer att få sätta livet till och bli skadade av alkohol
            i trafiken. Jag anser därför att det är mycket bråttom.
          </note>
          <note xml:id="i-6bd9304f3e6677ff-0">
            Anf. 7 Kommunikationsminister INES
          </note>
          <note xml:id="i-4db045270fbf9434-3">
            UUSMANN (s)
          </note>
          <note xml:id="i-4b0bdb20fc9f4c47-0">
            Fru talman! Frågorna om alkohol i trafiken är oerhört viktiga,
            och vi får inte förledas att tro att man löser dem bara genom
            att vidta en åtgärd. Innan vi fattar ett slutgiltigt beslut är
            det därför viktigt att det här försöket blir ganska brett och
            att resultatet också kan användas.
          </note>
          <note xml:id="i-1ef73a8f965487a3-0">
            Anf. 8 MATS ODELL (kds)
          </note>
          <note xml:id="i-06fc85d82be4c36b-0">
            Fru talman! Jag tackar Ines Uusmann för detta, och jag tolkar
            det hon säger som att den här frågan kommer att drivas på, förhoppningsvis
            tillsammans med andra konkreta förslag när det gäller alkohol
            och droger.
          </note>
          <note xml:id="i-0e823d1612cd55ff-0">
            Överläggningen var härmed avslutad.
          </note>
          <note xml:id="i-52cf39caa6ffda6b-0">
            3 § Svar på fråga 1995/96:36 om Vägverkets budgetarbete
          </note>
          <note xml:id="i-6275ad0c5fa96275-0">
            Anf. 9 Kommunikationsminister INES
          </note>
          <note xml:id="i-4db045270fbf9434-4">
            UUSMANN (s)
          </note>
          <note xml:id="i-c843be381877ff11-0">
            Fru talman! Hans Stenberg har frågat mig om jag avser att vidta
            några åtgärder som förhindrar en omfördelning av medel från drift
            och underhåll till trafiksäkerhet och miljö.
          </note>
          <note xml:id="i-58e462ada5b2b6c8-0">
            Bakgrunden till frågan är att Vägverket nyligen beslutat om en
            preliminär fördelning av medelsramar för år 1996. Vägverkets fördelningsbeslut
            innebär att medel för trafiksäkerhet och miljö hålls på en oförändrad
            nivå år 1996 jämfört med år 1995. Till följd av riksdagens beslut
            år 1994 om att ombilda Vägverkets produktionsdivision till ett
            aktiebolag, har Vägverket reserverat medel på anslaget Drift och
            underhåll av statliga vägar för kostnader i samband med bolagsbildningen.
            Därmed har utrymmet för drift- och underhållsåtgärder på vägnätet
            minskat jämfört med innevarande år.
          </note>
          <note xml:id="i-7ce190c90023a492-0">
            Trafiksäkerhet och miljö är två högt prioriterade sektorer inom
            mitt ansvarsområde. Arbetsfördelningen mellan Vägverket och regeringen
            innebär att regeringen sätter upp mål och riktlinjer för Vägverkets
            verksamhet medan Vägverket självt avgör hur anvisade medel skall
            utnyttjas. Vägverket är således ansvarigt för att medlen utnyttjas
            på ett sådant sätt att måluppfyllelsen blir så hög som möjligt.
          </note>
          <note xml:id="i-f6f16b527bff28dd-0">
            Under de senaste åren har Vägverket effektiviserat sin egen produktionsverksamhet,
            vilket medfört att mer vägunderhåll per krona har kunnat produceras.
          </note>
          <note xml:id="i-e430375f8cd12c9d-0">
            Mot bakgrund av det nyss nämnda har jag inte för avsikt att vidta
            några åtgärder med anledning av Vägverkets förslag till fördelning
            av preliminära budgetramar.
          </note>
          <note xml:id="i-181e963b812bec71-0">
            Anf. 10 HANS STENBERG (s)
          </note>
          <note xml:id="i-101d514f7e791e7f-0">
            Fru talman! Jag vill börja med att tacka för svaret.
          </note>
          <note xml:id="i-eef45d6a4521020b-0">
            Det är mycket riktigt som kommunikationsministern säger, att
            det är Vägverket som skall fördela väganslagen enligt de riktlinjer
            som riksdag och regering har lagt fast. Men det innebär inte att
            vi politiker inte har ansvar för det Vägverket gör. Om Vägverket,
            som jag nu bedömer det, har missuppfattat de politiska signalerna
            är det vår uppgift som politiker att klargöra vad vi menade med
            de beslut som är fattade.
          </note>
          <note xml:id="i-ffbba3d68ddb79b8-0">
            Vägverkets budgetförslag - det är ännu inte slutgiltigt fastställt
            - innebär en omfördelning av medel från drift och underhåll till
            trafiksäkerhet och miljö.
          </note>
          <note xml:id="i-60668293b2df34c7-0">
            Det får naturligtvis konsekvenser för vilka jobb som kan utföras
            inom regionerna. Men det får också den konsekvensen att det omfördelas
            medel till storstadsregionerna från övriga regioner i landet.
          </note>
          <note xml:id="i-1498fd20df13afec-0">
            Det finns åtminstone tre bra skäl till att ompröva den inriktningen.
            För det första har vi redan som läget är i dag alldeles för knappa
            medel till drift och underhåll för att upprätthålla framkomligheten
            på ett vettigt sätt.
          </note>
          <note xml:id="i-33d3fb171230137e-0">
            För det andra har vi en situation där vår viktigaste exportindustri,
            skogsindustrin, tvingas till produktionsstopp på vårarna därför
            att man inte får fram råvaror till industrierna. Det skadar samhällsekonomin
            på ett helt oacceptabelt sätt.
          </note>
          <note xml:id="i-b1539c9ed53c5050-0">
            För det tredje anser jag att människor i detta land, oavsett
            var de bor, har rätt till en acceptabel vägstandard.
          </note>
          <note xml:id="i-22d0204d3342e4d8-0">
            Jag vill fråga kommunikationsministern om hon anser att det är
            rimligt att göra den omfördelning mellan regionerna som nu sker.
          </note>
          <note xml:id="i-316fe11df538d74b-0">
            Anf. 11 Kommunikationsminister INES
          </note>
          <note xml:id="i-4db045270fbf9434-5">
            UUSMANN (s)
          </note>
          <note xml:id="i-59991705a72c008b-0">
            Fru talman! Hans Stenberg pekade på det som gör att det inte
            kan bli en ministerfråga, nämligen att en beredningsprocess är
            i gång. Under den beredningsprocessen vore det synnerligen förkastligt,
            och där tror jag att Hans Stenberg har samma uppfattning som jag,
            om ministern ingriper och säger: Akta er, så får ni inte göra.
          </note>
          <note xml:id="i-5b14105acc76c8b7-0">
            Fru talman! En annan sak som Hans Stenberg pekade på var att
            han anser att det är för knappa medel till drift och underhåll
            totalt sett. Det är en uppfattning som jag mycket väl kan dela
            och ha förståelse för. Det var precis det som var orsaken till
            att vi i budgetpropositionen i vintras, när Kommunikationsdepartementet
            tillsammans med alla andra departement var tvungna att göra indragningar,
            avstod från att göra indragningar på anslaget drift och underhåll
            och gjorde neddragningarna på nyinvesteringarna och sköt dem framåt
            i tiden.
          </note>
          <note xml:id="i-e6debe0008d40bd8-0">
            Detta är en gammalt problem som vi lever med.
          </note>
          <note xml:id="i-20645578040b24bc-0">
            Det är en av de saker som Kommunikationskommittén nu brottas
            med. Skall det i framtiden vara så, att man gör omfördelningar
            från nyinvesteringar till reinvesteringar, eller återinvesteringar,
            drift och underhåll?
          </note>
          <note xml:id="i-50226e19aace8ded-0">
            Det är en fråga som vi inte kan lägga in i årets beredningsprocess,
            som Vägverket just nu håller på med.
          </note>
          <note xml:id="i-0a8650e7e8cbc092-0">
            Anf. 12 HANS STENBERG (s)
          </note>
          <note xml:id="i-83156240fbe06ae7-0">
            Fru talman! Jag är medveten om att kommunikationsministern inte
            kan gå in i Vägverkets pågående beredningsprocess. Men jag tycker,
            precis som jag sade förut, att det är viktigt att vi politiker
            ger signaler om vad vi har menat med de beslut som har fattats.
          </note>
          <note xml:id="i-1620e876e7b7f27a-0">
            När man från riksdagens och regeringens sida sagt att det är
            viktigt att satsa på trafiksäkerhet och miljö har det inte inneburit
            att vi samtidigt sagt att vi skall flytta pengar mellan regionerna
            och flytta vägpengar från mindre tätbefolkade län till storstadsregionerna.
          </note>
          <note xml:id="i-dc780be357d28e9d-0">
            Här anser jag att Vägverket har missförstått de beslut som har
            fattats.
          </note>
          <note xml:id="i-7698830fbec3b90c-0">
            Sedan tycker jag att det är viktigt att få en flexibilitet i
            hanteringen. Det är viktigare med trafiksäkerhetssatsningar i
            tätbebyggda områden med mycket trafik än i glesbygden. I region
            Mitt kanske det är viktigare att prioritera industrins råvarubehov.
          </note>
          <note xml:id="i-b030881c618233d7-0">
            Anf. 13 Kommunikationsminister INES
          </note>
          <note xml:id="i-4db045270fbf9434-6">
            UUSMANN (s)
          </note>
          <note xml:id="i-c71b83df2abfacd0-0">
            Fru talman! Som avslutning måste jag fortsätta att vidhålla att
            jag inte kan lägga mig i den pågående beredningsprocessen. Men
            jag vill samtidigt säga att de mål som gäller trafikpolitiken
            och handlar om regionalpolitik men också om miljöfrågor och framkomlighet,
            som egentligen går tillbaka ända till år
          </note>
          <note xml:id="i-0a204ef7eb8940e5-0">
            1988, ligger i grunden för såväl Vägverkets beredning som de
            fortsatta beslutsprocesserna i riksdag och regering.
          </note>
          <note xml:id="i-0e823d1612cd55ff-1">
            Överläggningen var härmed avslutad.
          </note>
          <note xml:id="i-08d47d909c69f61b-0">
            4 § Svar på fråga 1995/96:42 om utbyggnaden av kollektivtrafiken
            i Stockholm
          </note>
          <note xml:id="i-93531cafd5424130-0">
            Anf. 14 Kommunikationsminister INES
          </note>
          <note xml:id="i-4db045270fbf9434-7">
            UUSMANN (s)
          </note>
          <note xml:id="i-42116f3a751b9df4-0">
            Fru talman! Inger Segelström har frågat mig om det är ett krav
            från regeringen att Österleden skall byggas för att regeringen
            skall betala ut statliga medel för en fortsatt utbyggnad av kollektivtrafiken
            i Stockholmsregionen.
          </note>
          <note xml:id="i-8422c9ee0eb012d4-0">
            Bakgrunden till frågan är att regeringen har stoppat alla utbetalningar
            av statsbidrag till SL - Storstockholms Lokaltrafik - för kollektivtrafikinvesteringar
            så länge inte parterna i regionen enats om en hållbar ekonomisk
            lösning för Dennisöverenskommelsen. Den lösning som parterna var
            eniga om, dvs.
          </note>
          <note xml:id="i-bad4c113f142f485-0">
            vägtullar i ett snitt utanför Ringen, har varit ifrågasatt i
            regionen. För att de finansiella förutsättningarna för överenskommelsen
            skall vara stabila, krävs bl.a. att
          </note>
          <note xml:id="i-725e3490c8b1de28-0">
            Stockholms stad har fattat beslut i kommunfullmäktige om detaljplaner
            för betalstationerna. Genom den koppling parterna i regionen har
            gjort till att Norra länken skall ha öppnats för trafik innan
            vägtullar får börja tas ut, anser regeringen också att detaljplanerna
            för Norra länken måste vara antagna i fullmäktige innan statsbidragen
            till SL kan betalas ut. Österleden och Västerleden ligger utanför
            den garantiram för
          </note>
          <note xml:id="i-e01f93622b766acf-0">
            Dennisöverenskommelsen som riksdagen godkänt.
          </note>
          <note xml:id="i-192bab8a4c8a9ba2-0">
            Det finns därför ingen koppling mellan utbetalning av medel för
            kollektivtrafikinvesteringar och eventuella detaljplaner för Österleden.
            Svaret på Inger Segelströms fråga är alltså nej.
          </note>
          <note xml:id="i-278101c52ddde9a3-0">
            Anf. 15 INGER SEGELSTRÖM (s)
          </note>
          <note xml:id="i-3670f110d137cb46-0">
            Fru talman! Jag vill tacka kommunikationsministern för svaret.
            Det känns lugnande både för mig och
          </note>
          <note xml:id="i-9dbf8f54b78ae18f-0">
            Stockholmarna att beslutet om Österleden inte är ett krav från
            regeringen för att statliga medel skall betalas ut för kollektivtrafiken.
            Det ger oss tid att invänta kontrollstationen år 1996, som vi
            lovade väljarna i valet.
          </note>
          <note xml:id="i-4fc0e720d11645f2-0">
            Mina två följdfrågor gäller ett klargörande av uttrycket "bl.a.",
            som är regeringens krav för Dennisöverenskommelsen. Kräver inte
            heller regeringen en tidsplan för när detaljplaner skall tas fram
            för Österleden?
          </note>
          <note xml:id="i-2f2e78dc5113ede9-0">
            Den andra frågan handlar om det uppdrag regeringen gett till
            bl.a. förra statsrådet Gertrud Sigurdsen om att ta fram alternativ
            för tredje spåret.
          </note>
          <note xml:id="i-25a52823d2a7d483-0">
            För mig verkar ett beslut nu om Österleden olämpligt, om tredje-spår-utredningen
            skall kunna arbeta förutsättningslöst. Nu undrar jag om kommunikationsministern
            delar min åsikt att det vore lämpligt att först se vilka lösningar
            för trafiken genom Stockholm som tredje-spår-utredningen kommer
            fram till innan beslut fattas om Österleden.
          </note>
          <note xml:id="i-58fd95e83a3181a3-0">
            Anf. 16 Kommunikationsminister INES
          </note>
          <note xml:id="i-4db045270fbf9434-8">
            UUSMANN (s)
          </note>
          <note xml:id="i-65ac4a8745fc1c84-0">
            Fru talman! Jag skall vara mycket, mycket försiktigt med att
            uttala mig om huruvida jag delar Inger
          </note>
          <note xml:id="i-81cce76d250187d5-0">
            Segelströms uppfattning eller ej, utan jag skall besvara de två
            frågorna.
          </note>
          <note xml:id="i-1c778965d838dcfb-0">
            I de krav som vi har ställt finns det inte med någonting om en
            tidsplan för Österleden. Vi har ställt krav från regeringen på
            grundval av det beslut som har fattats av riksdagen, som Inger
            Segelström själv har varit med om att fatta. Det handlar om att
            det skall finnas en hållbar finansiering. Bilavgifterna är avgörande.
            I Dennis II, som man var överens om i regionen i september 1992,
            ingår att betalstationerna skall kopplas ihop med Norra länken.
            Det är den enda orsaken till att regeringen så att säga har blandat
            in
          </note>
          <note xml:id="i-1d5383e5c617c436-0">
            Norra länken. I övrigt är det betalstationerna som är det intressanta.
            Det är svaret på den första frågan.
          </note>
          <note xml:id="i-3c9c2876189fc174-0">
            Så till den andra frågan om Riddarholmskommittén eller Gertrud
            Sigurdsens kommitté, som skall studera vilka alternativ man kan
            få fram för att lösa problemen på Riddarholmen och i innerstaden
            när det gäller spår och vägtrafik. Det är ett utredningsuppdrag
            som är relativt öppet. Jag kan inte se någon anledning till att
            man inte skulle planera utifrån andra förutsättningar. När förslagen
            väl kommer - det kan komma att finnas flera förslag och de kan
            vara olika - måste däremot både regionen och regeringen ta ställning
            till förslagen i förhållande till andra föreliggande planer.
          </note>
          <note xml:id="i-38ecf62a395b5102-0">
            Anf. 17 INGER SEGELSTRÖM (s)
          </note>
          <note xml:id="i-7fc5e6325beeea8a-0">
            Fru talman! Efter de klargöranden som jag har fått från kommunikationsministern
            - både när det gäller förvirringen beträffande tidsplanen och
            de andra kraven för kollektivtrafiken - tror jag att det kan finnas
            förutsättningar för att vi skall kunna få en bra diskussion om
            tredje spåret och Österleden. Jag vill tacka kommunikationsministern
            för svaret.
          </note>
          <note xml:id="i-0e823d1612cd55ff-2">
            Överläggningen var härmed avslutad.
          </note>
          <note xml:id="i-ba9c33f7e8061d7b-0">
            5 § Svar på fråga 1995/96:44 om enskilda vägar m.m.
          </note>
          <note xml:id="i-c80bff505a0b3698-0">
            Anf. 18 Kommunikationsminister INES
          </note>
          <note xml:id="i-4db045270fbf9434-9">
            UUSMANN (s)
          </note>
          <note xml:id="i-f6ed6e654df31f22-0">
            Fru talman! Torsten Gavelin har frågat mig vilka åtgärder regeringen
            avser att vidta för att uppfylla riksdagens beslut om att de enskilda
            vägarna och färjelederna hålls öppna för alla i oförändrad utsträckning
            även kommande år.
          </note>
          <note xml:id="i-f5bda147ddaf80ac-0">
            Jag är ledsen, men först måste jag rätta Torsten
          </note>
          <note xml:id="i-38a7f3ecd518b371-0">
            Gavelin. Riksdagen har inte fattat något beslut med den innebörd
            som Gavelin påstår. Riksdagen har fattat ett beslut som innebär
            dels att statsbidraget till drift och byggande av enskilda vägar
            skall halveras, dels att en analys skall göras om bidrag till
            enskilda vägar.
          </note>
          <note xml:id="i-296ac1c3a70004ba-0">
            Denna analys skall bl.a. studera möjligheterna att säkerställa
            att de enskilda vägarna hålls öppna för alla i oförändrad utsträckning.
          </note>
          <note xml:id="i-b0907d58f1d9e801-0">
            Mot bakgrund av riksdagens beslut har jag givit
          </note>
          <note xml:id="i-e207c3917e9ad9a3-0">
            Vägverket i uppdrag att senast den 15 november 1995
          </note>
          <note xml:id="i-bdd59b80af3268cf-0">
            redovisa överväganden och förslag om hur det gällande regelverket
            för statsbidrag till enskilda vägar kan behöva förändras med anledning
            av det minskade anslaget för år 1996. I uppdraget ingår också
            att redovisa svar på de frågor som riksdagen särskilt påpekat
            för regeringen vid beslutet våren 1995.
          </note>
          <note xml:id="i-c0c216fc2c432aea-0">
            Så snart Vägverket redovisat sina överväganden och förslag för
            regeringen kommer jag att ta ställning till vilka åtgärder som
            bör vidtas.
          </note>
          <note xml:id="i-f8837c1622506b5c-0">
            Anf. 19 TORSTEN GAVELIN (fp)
          </note>
          <note xml:id="i-27ccadb618df5e09-0">
            Fru talman! Först vill jag tacka statsrådet för svaret. Eftersom
            tiden är knapp vill jag inte ägna mig åt att diskutera formalia,
            utan jag går rakt på sak.
          </note>
          <note xml:id="i-8f56955531f18069-0">
            Om den här analysen som kommer den 15 november visar att en lång
            rad enskilda vägar och enskilda färjor kommer att stängas för
            allmänheten, vilka åtgärder avser ministern då att vidta? Jag
            har uppfattningen att man handskas mycket bra med de allmänna
            medlen i vägföreningarna. Man har en effektiv hantering, och man
            gör många ideella insatser, som gör att man kan hålla vägarna
            i stånd och hålla dem öppna för allmänheten till en mycket låg
            kostnad. Samhällets insatser rör sig alltså om 70-
          </note>
          <note xml:id="i-61dd05b9ed5ab5e0-0">
            80 % av de reella kostnaderna som det skulle innebära om staten
            eller kommunen tog över fullt ut. Om man skär ned statsanslaget
            till hälften, kan jag inte se annat än att det måste få som konsekvens
            att en hel del av de här vägarna stängs för allmänheten och bara
            kommer att nyttjas av dem som äger vägen. Det är mycket otillfredsställande.
            De här vägarna har stor betydelse, inte minst regionalpolitiskt.
            Om analysen ger det här resultatet, vad avser då ministern att
            göra åt det?
          </note>
          <note xml:id="i-ea4d4d2535ffcb9b-0">
            Anf. 20 Kommunikationsminister INES
          </note>
          <note xml:id="i-4db045270fbf9434-10">
            UUSMANN (s)
          </note>
          <note xml:id="i-fb437c5c57c4e6ba-0">
            Fru talman! Det är en s.k. hypotetisk fråga. Vi skall se över
            vad ett stort antal vägar innebär, hur mycket som kommer att påverkas,
            osv. Det är mycket viktigt att vi får fram den här analysen innan
            jag svarar på frågorna.
          </note>
          <note xml:id="i-3458a250d2568e0d-0">
            En sak tycker jag att riksdagsdebatten i våras gav besked om,
            nämligen hur värdefullt och viktigt alla riksdagspartier anser
            att det är att vi har framkomliga enskilda vägar. Det måste vi
            också väga in i bedömningen av analysen.
          </note>
          <note xml:id="i-907b86e846185801-0">
            Anf. 21 TORSTEN GAVELIN (fp)
          </note>
          <note xml:id="i-2ae0ae905da43d92-0">
            Fru talman! Det finns ytterligare en part förutom staten som
            lämnar bidrag till de enskilda vägarna -
          </note>
          <note xml:id="i-af51274e614cd138-0">
            kommunerna. För min del anser jag att det är otänkbart att vi
            från statens sida skulle vältra över ytterligare kostnader på
            kommunerna för att hålla de här vägarna öppna. Kommunerna har
            en mycket kämpig ekonomisk situation. Det har förvisso staten
            också.
          </note>
          <note xml:id="i-42e02f4814692ea7-0">
            Jag kan dock inte se det som en rimlig prioritering att staten
            inte skall stå för de här kostnaderna för att hålla vägarna tillgängliga
            för allmänheten, utan att kommunerna skulle åta sig ytterligare
            kostnader för detta.
          </note>
          <note xml:id="i-522bb66cbf55c7bf-0">
            Anf. 22 Kommunikationsminister INES
          </note>
          <note xml:id="i-4db045270fbf9434-11">
            UUSMANN (s)
          </note>
          <note xml:id="i-c02522d5e894715b-0">
            Fru talman! Avslutningsvis tror jag att Torsten
          </note>
          <note xml:id="i-dd317488480e2b33-0">
            Gavelin och jag har alla skäl att återkomma med den här debatten
            när vi har analysen på bordet. Då finns det något konkret att
            diskutera. Jag välkomnar det.
          </note>
          <note xml:id="i-0e823d1612cd55ff-3">
            Överläggningen var härmed avslutad.
          </note>
          <note xml:id="i-ea61f2868b9dadd1-0">
            6 § Svar på fråga 1995/96:27 om utbildningssatsningarna som finansieras
            av arbetsmarknadspolitiska medel
          </note>
          <note xml:id="i-4dd5bd26de119c04-0">
            Anf. 23 Utbildningsminister CARL
          </note>
          <note xml:id="i-70b12cb7c58ea3fe-0">
            THAM (s)
          </note>
          <note xml:id="i-2a50837a3475cbc0-0">
            Fru talman! Britt-Marie Danestig-Olofsson har frågat mig om en
            kartläggning påbörjats av utbildningssatsningarna som finansieras
            med arbetsmarknadspolitiska medel och när resultaten av denna
            kommer att presenteras.
          </note>
          <note xml:id="i-1bce0393c113c8bc-0">
            Satsningen på de s.k. NT-platserna är viktiga för samhället för
            att öka antalet naturvetare och tekniker samt lärare inom det
            naturvetenskapliga/tekniska området och naturligtvis också för
            den enskilde. Det är en chans för många som tidigare inte haft
            möjlighet att studera inom högskolan, att nu få en sådan möjlighet
            och även förbättra sina utsikter på arbetsmarknaden.
          </note>
          <note xml:id="i-5d2e44a510fbd7f9-0">
            Regeringens satsning har kritiserats både för att den är för
            generös och för att den är för litet generös samt för att platserna
            inte har kunnat fyllas. Kritiken är missvisande. Jag vill gärna
            säga att nyligen avgiven statistik visar att ca 2 000 studerande
            har antagits till
          </note>
          <note xml:id="i-bd822d7989b47ca7-0">
            NT-utbildningen, varav nära en tredjedel är kvinnor, vilket måste
            anses vara bra. Antalet sökande har varit stort, särskilt med
            tanke på att det är en ny utbildningsmöjlighet som för allmänheten
            blivit känd först på senvåren. Den som skall lämna ett arbete
            för en längre studieperiod behöver också tid för att planera.
          </note>
          <note xml:id="i-dd2193f3dac7b42c-0">
            Ytterligare två antagningstillfällen, höstterminerna
          </note>
          <note xml:id="i-9932e1454f31b81b-0">
            1996 och 1997, är beslutade.
          </note>
          <note xml:id="i-a8733776ab99dc81-0">
            Det är mycket viktigt att utbildningssatsningarna följs upp och
            utvärderas. Det sker fortlöpande genom
          </note>
          <note xml:id="i-19aacc31b7401feb-0">
            Centrala studiestödsnämnden och Högskoleverket.
          </note>
          <note xml:id="i-e8ef406146bcd5a7-0">
            Därmed är också informationen tillgänglig för riksdagen.
          </note>
          <note xml:id="i-86ffc54ec4dc2e26-0">
            Utöver detta förbereds inom Utbildningsdepartementet ett särskilt
            uppdrag till Högskoleverket att utvärdera samtliga utbildningssatsningar
            som finansierats med arbetsmarknadspolitiska medel. En samlad
            redovisning av regeringens kartläggning kommer att lämnas till
            riksdagen i nästa budgetproposition.
          </note>
          <note xml:id="i-9a199bf2cd505a63-0">
            Då Britt-Marie Danestig-Olofsson, som framställt frågan, anmält
            att hon var förhindrad att närvara vid sammanträdet, medgav andre
            vice talmannen att Ingrid Burman i stället fick delta i överläggningen.
          </note>
          <note xml:id="i-8612e9a74d424fd7-0">
            Anf. 24 INGRID BURMAN (v)
          </note>
          <note xml:id="i-3a8e4e76ff1ce2f2-0">
            Fru talman! Jag får tacka utbildningsministern för svaret.
          </note>
          <note xml:id="i-1f748f3083cdcc39-0">
            Även vi i Vänsterpartiet tycker att det var en viktig och riktning
            satsning. Därför stödde vi också förslaget. Vi pekade på en fara.
            Vi pekade på flera, men det fanns en som vi särskilt ville framhålla.
            Det var att det var väldigt knappt om tid när det gällde ansökningstiden.
          </note>
          <note xml:id="i-3ad0b282d152bcc5-0">
            Det har också visat sig, i alla fall enligt den statistik vi
            har tillgång till, att omkring hälften av platserna i dag är tomma.
            Det skulle bero just på den oklara informationen och den knappa
            ansökningstiden. Högskolorna hade inte tid att förbereda sig.
          </note>
          <note xml:id="i-b047d82a91d0ec42-0">
            Det har också visat sig - i alla fall enligt den information
            jag har tillgång till - att det är många kvinnor som har sökt
            platserna. Det är glädjande. I Luleå är det 50 % kvinnor. I Växjö
            är 60 % av studenterna kvinnor. Det är bra. Problemet har varit
            att många kvinnor har saknat behörighet.
          </note>
          <note xml:id="i-7ee4afb4904b90d8-0">
            I storstäderna får vi en helt annan bild. Där är andelen kvinnor
            väldigt liten - i de största städerna lägre än riksgenomsnittet.
          </note>
          <note xml:id="i-1ea3031f1dc5cb29-0">
            Gör inte allt detta utbildningsministern nyfiken?
          </note>
          <note xml:id="i-873d38dc3102fab8-0">
            Det gör i alla fall mig väldigt nyfiken. Vad är det som har spelat
            in? Hur har det sett ut? Vad har gjort att kvinnor på vissa orter
            söker mer och att kvinnor i storstäder söker mindre? Hur kan vi
            hantera frågan inför nästa ansökningstillfälle?
          </note>
          <note xml:id="i-7765438657c77a18-0">
            Vi måste ha kunskap för att anpassa stödet så att det träffar
            rätt. Vad har hänt på arbetsplatserna? Har man fått ledigt? Behövs
            det regeländringar i andra system?
          </note>
          <note xml:id="i-95142b855c993046-0">
            Mot den bakgrunden och mot bakgrund av utbildningsministerns
            försvar skulle jag vilja att man snabbade på utvärderingen eller
            undersökningen så att vi fick ett redskap inför nästa ansökningstillfälle.
          </note>
          <note xml:id="i-a62e8cedf50dd234-0">
            Anf. 25 Utbildningsminister CARL
          </note>
          <note xml:id="i-70b12cb7c58ea3fe-1">
            THAM (s)
          </note>
          <note xml:id="i-34682d036a80d3c2-0">
            Fru talman! Det är helt rätt att det var ont om tid.
          </note>
          <note xml:id="i-98abd2536c9a20a7-0">
            Det har säkert också påverkat. Jag vill likväl understryka att
            det fanns närmare 6 000 sökande, så det var ingen brist på intresse.
            Men det är riktigt att många inte var behöriga.
          </note>
          <note xml:id="i-c6b71c09310a22dd-0">
            Det skall naturligtvis ses till att informationen blir bättre
            inför nästa ansökningsomgång. Det är också viktigt att platsfördelningen
            ses över.
          </note>
          <note xml:id="i-c224c2492408e09d-0">
            Självfallet är det av intresse att få reda på vad som händer,
            vilka motiv de sökande har och varför det är fler kvinnor på ett
            visst ställe och färre på ett annat.
          </note>
          <note xml:id="i-221fb86f17a7bc4e-0">
            Allt sådant kommer man att försöka utvärdera, men det är omöjligt
            och nästan meningslöst att göra det på grundval av den nu genomgångna
            ansökningen. Det måste ske sedan man har något större erfarenhet.
            Det är självklart att det är av intresse.
          </note>
          <note xml:id="i-2f925d57be0a6931-0">
            Jag vill också understryka att det ändå är knappt en tredjedel
            kvinnor på utbildningen, även om det är olika på olika ställen,
            vilket med tanke på svårigheten att rekrytera kvinnor till tekniska
            utbildningar får anses vara en ganska god siffra. Den ligger över
            genomsnittet.
          </note>
          <note xml:id="i-b2cdc8374d389d6e-0">
            Det finns inga tomma platser. Däremot finns det tillgängliga
            medel för svux-bidragen, om det skulle ha kommit fler sökande.
            Men det är inga medel som förbrukas eller på något annat sätt
            försvinner ur statskassan. Det är helt enkelt medel som finns
            tillgängliga.
          </note>
          <note xml:id="i-bbab9f83088bcb74-0">
            Anf. 26 INGRID BURMAN (v)
          </note>
          <note xml:id="i-0da331f1d2e8f4c8-0">
            Fru talman! Det gläder mig att utbildningsministern kommer att
            genomföra en utvärdering.
          </note>
          <note xml:id="i-8526c5984ce2600f-0">
            Det var en ganska unik satsning. Man överförde arbetsmarknadspolitiska
            medel till högskolan. Det var vad jag brukar benämna att försöka
            bygga broar för människor in i nya yrkesområden. Det finns all
            anledning att titta närmare på detta sätt att jobba både med utbildningsfrågor
            och med arbetsmarknadspolitik.
          </note>
          <note xml:id="i-4cf17284cb79b392-0">
            Jag tycker fortfarande att det skulle vara nyttigt om utvärderingsfasen
            tidigarelades. Kommer man också att titta på vad som har skett
            på arbetsmarknaden när man kommer in i den fasen? Har de som deltar
            i utbildningen fått tjänstledighet beviljad? Finns det behov av
            att se över regelsystemen? Anställer arbetsgivarna vikarier? Har
            det några arbetsmarknadspolitiska effekter?
          </note>
          <note xml:id="i-c0928c7a6b6055fa-0">
            Anf. 27 Utbildningsminister CARL
          </note>
          <note xml:id="i-70b12cb7c58ea3fe-2">
            THAM (s)
          </note>
          <note xml:id="i-ff94e7f1582c6c1b-0">
            Fru talman! Jag kan inte utlova exakt hur utvärderingen skall
            utföras, men det är klart att det är av intresse att ta reda på
            hur antagningen och de sökandes intresse har påverkat förhållandena
            på arbetsmarknaden. Ett av motiven till detta förslag var ju att
            det skulle skapa en något ökad rörlighet på arbetsmarknaden. Självfallet
            skall man försöka belysa det.
          </note>
          <note xml:id="i-4356874e6ac4d03f-0">
            Jag vill också avslutningsvis säga att det är regeringens strävan
            att satsa mer på långsiktig utbildning och också utnyttja arbetsmarknadspolitikens
            resurser för sådan utbildning och inte enbart för den kortare
            typ av arbetsmarknadsutbildning som tidigare har varit gängse.
          </note>
          <note xml:id="i-a26182ad7890d09b-0">
            Anf. 28 INGRID BURMAN (v)
          </note>
          <note xml:id="i-b461cf4019d8138f-0">
            Fru talman! Utbildningsministern har tidigare också tagit upp
            behovet av att fylla platserna med studerande som har behörighet
            och konstaterat att många sökande inte haft behörighet. Jag vill
            peka på det faktum att sista antagningstillfället är 1997 till
            denna typ av utbildning. Avser utbildningsministern att vidta
            ytterligare åtgärder för att se till att fler får behörighet att
            söka till dessa utbildningar? Vi vet att många har visat intresse,
            men att de inte har kvalificerat sig på grund av behörighetskraven.
            Jag talar om de behörighetskrav som gäller högskolan.
          </note>
          <note xml:id="i-5eca55d1d5f3ac2d-0">
            Anf. 29 Utbildningsminister CARL THAM
          </note>
          <note xml:id="i-bc5d42c326049682-0">
            (s)
          </note>
          <note xml:id="i-24c97ef174c9d1f7-0">
            Fru talman! De allmänna behörighets- och antagningsvillkoren
            till högskolan kommer att diskuteras senare under detta riksmöte
            när regeringen lägger fram sin proposition om antagning och behörighet.
          </note>
          <note xml:id="i-58ec964865e1cec5-0">
            Det kommer att ske på andra sidan årsskiftet. Några speciella
            villkor kan inte gälla just för denna kategori.
          </note>
          <note xml:id="i-9267fd9a0f4d3e9a-0">
            Det finns möjlighet att gå det s.k. basåret för att komplettera
            sin behörighet. Det är en möjlighet som många har utnyttjat. Att
            man kan komplettera sin behörighet för att gå in på naturvetenskapliga
            och tekniska utbildningar även om man inte har t.ex. matematik
            i sin gymnasieutbildning betraktar jag som en mycket viktig innovation
            i det svenska utbildningsväsendet.
          </note>
          <note xml:id="i-0e823d1612cd55ff-4">
            Överläggningen var härmed avslutad.
          </note>
          <note xml:id="i-2b0187dc55bb6f0b-0">
            7 § Svar på fråga 1995/96:23 om marknadsföringen av Sverige
          </note>
          <note xml:id="i-ec0a8424a89ec472-0">
            Anf. 30 Näringsminister STEN
          </note>
          <note xml:id="i-6fdc0f28825f1cb8-0">
            HECKSCHER (s)
          </note>
          <note xml:id="i-262197ea0ccd2e83-0">
            Fru talman! Marianne Andersson har frågat mig om regeringen avser
            att vidta några åtgärder angående utvecklingen i det nya marknadsföringsbolaget
            för turism.
          </note>
          <note xml:id="i-6d4e72488a16407d-0">
            Turismen utvecklas positivt i Sverige. Antalet övernattningar
            under juni-augusti i år ökade med 6 %
          </note>
          <note xml:id="i-a98e6dd40e975d14-0">
            jämfört med samma period förra året. Detta är en ny rekordnotering
            som är klart över toppåret 1989. Ökningen för utlänningarna -
            11 % - är mer än dubbelt så hög som för svenskarna - 4 %. Motsvarande
            positiva utveckling gäller även för campingen. Vi kan alltså notera
            ett starkt utländskt intresse för Sverige som turistland.
          </note>
          <note xml:id="i-c9677a1a3dc721f9-0">
            Riksdagen betonade i våras, som Marianne Andersson framhåller,
            vikten av att det vid övergången till en ny organisation för marknadsföring
            inte blir något avbrott eller någon nedgång i verksamheten och
            aktiviteterna.
          </note>
          <note xml:id="i-bbdd7468234a2be8-0">
            Riksdagen framhöll vidare att den kunskap, erfarenhet och kapacitet
            som fanns i den dåvarande organisationen skulle tas till vara.
          </note>
          <note xml:id="i-b50f295604281a5c-0">
            Det nya marknadsföringsbolaget, Svensk Turistutveckling AB, bildades
            i början av juli i år. Staten har tecknat aktier i bolaget för
            5 miljoner kronor, och näringen förväntas tillföra motsvarande
            belopp.
          </note>
          <note xml:id="i-b50ef8888e6b0c94-0">
            För att få en så smidig övergång som möjligt till den nya organisationen
            övertogs den tidigare verksamheten av det nya bolaget. Tills vidare
            drivs arbetet med Next Stop Sweden på uppdrag av Svensk Turistutveckling
            AB.
          </note>
          <note xml:id="i-718b7bd83e4b51e2-0">
            Styrelsen i Svensk Turistutveckling AB beräknas senare i höst
            fastställa bolagets verksamhetsinriktning i detalj och också utse
            en ny verkställande direktör.
          </note>
          <note xml:id="i-8de3219e0b6ad21c-0">
            Jag är övertygad om att den nya av riksdagen beslutade organisationen
            kommer att fungera väl.
          </note>
          <note xml:id="i-4d9dcbd2c7b645be-0">
            Då Marianne Andersson, som framställt frågan, anmält att hon
            var förhindrad att närvara vid sammanträdet, medgav andre vice
            talmannen att Margareta
          </note>
          <note xml:id="i-6d078d069cf248c3-0">
            Andersson i stället fick delta i överläggningen.
          </note>
          <note xml:id="i-0e248c0f622ab69f-0">
            Anf. 31 MARGARETA ANDERSSON (c)
          </note>
          <note xml:id="i-be5d677e420e33d8-0">
            Fru talman! Jag tackar näringsministern för detta svar.
          </note>
          <note xml:id="i-552fbfa4fee4f6dc-0">
            Frågan ställdes mot bakgrund av att man fick en svacka förra
            gången man gjorde en omorganisation av turistorganisationerna.
            Med denna skrivning ville kulturutskottet undvika en sådan situation.
          </note>
          <note xml:id="i-b9cde4d687292f14-0">
            Såvitt jag kan förstå av näringsministerns svar har man försökt.
            Vi får hoppas att vi också lyckas.
          </note>
          <note xml:id="i-639a79965d2389c0-0">
            Det finns säkert nya organisationsformer och ett nytt arbetssätt
            som gör att man kan förbättra det arbete som Next Stop Sweden
            har gjort.
          </note>
          <note xml:id="i-f507926687a2b6f4-0">
            Vi får förutsätta att det finns många fördelar med att man kommer
            i gång med den här organisationen.
          </note>
          <note xml:id="i-52728b1f1e647101-0">
            Det är ju en fördel bara att man har hittat ett namn,
          </note>
          <note xml:id="i-590c62d820e06055-0">
            Svensk Turistutveckling AB, för när jag ställde frågan hade organisationen
            inget namn.
          </note>
          <note xml:id="i-3296b48c49feead0-0">
            Jag tror också att man kan göra samordningar på olika sätt. Man
            kan utnyttja de fördelar vi har haft med valutans ställning och
            de olika internationella arrangemang vi har haft under året. Sedan
            tror jag att det finns möjligheter att samarbeta på det lokala
            planet och med regionala turistmyndigheter och att det då är viktigt
            att man från statens sida har en organisation. Då är det också
            viktigt att man vet hur den fungerar.
          </note>
          <note xml:id="i-0322a4bc70af8a3c-0">
            Det satsas mycket pengar från lokala turistorganisationer, och
            jag tror att det med en samordning kan vara bättre utnyttjade
            pengar. Jag vill också att detta verkligen skall komma det svenska
            samhället tillgodo, och det tror jag att det har goda förutsättningar
            att göra.
          </note>
          <note xml:id="i-4d520a951e8b9776-0">
            Anf. 32 Näringsminister STEN
          </note>
          <note xml:id="i-b651a86345d37ef4-0">
            HECKSHER (s)
          </note>
          <note xml:id="i-83f4077b07a929ed-0">
            Fru talman! Jag tror också att vi är ganska överens om det här.
          </note>
          <note xml:id="i-5c7eece78ce4a3a6-0">
            Vad vi försökte åstadkomma med detta upplägg i våras var ju att
            komma till rätta med det missnöje som ändå fanns i breda kretsar
            beträffande hur detta var ordnat tidigare. Vi har då försökt åstadkomma
            en tydligare arbetsfördelning mellan olika insatser som det allmänna
            gör. Inte minst det som nämns om lokalt och regionalt samarbete
            är viktigt och finns särskilt utpekat här.
          </note>
          <note xml:id="i-272c3feb13d04854-0">
            Jag tror emellertid att den viktigaste vinsten med riksdagsbeslutet
            med anledning av regeringens proposition var att turistnäringen
            verkligen blev erkänd och definierad som en viktig näring bland
            andra näringar och inte längre blev sedd över axeln. Det tror
            jag var det absolut viktigaste.
          </note>
          <note xml:id="i-5a76c78e25e5a3e7-0">
            Sedan fanns det, som jag har antytt, skäl att göra omorganisationen,
            och man får ju inte väja för att göra en sådan när man finner
            det nödvändigt. Men med den här litet tydligare rollen som de
            olika aktörerna har och med de kraftfulla personer som är satta
            att leda detta är jag också optimistisk inför framtiden.
          </note>
          <note xml:id="i-bcdae221c631c7fb-0">
            Anf. 33 MARGARETA ANDERSSON (c)
          </note>
          <note xml:id="i-00a664f1d9b766b3-0">
            Fru talman! Jag har också förhoppningar om att det här skall
            bli bra.
          </note>
          <note xml:id="i-101a75b51f66e1e1-0">
            Vad jag har sett av det lokala turistsamarbetet behöver det uppmuntras
            och stödjas och man behöver ha en fast ledning, så att man vet
            vart man skall vända sig och hur man skall hantera detta.
          </note>
          <note xml:id="i-10b5e1d7b1eead92-0">
            Med förhoppningen att samarbetet skall bli bra för
          </note>
          <note xml:id="i-6163fc317288256d-0">
            Turist-Sverige vill jag än en gång tacka för svaret.
          </note>
          <note xml:id="i-0e823d1612cd55ff-5">
            Överläggningen var härmed avslutad.
          </note>
          <note xml:id="i-a9a2548be8880733-0">
            8 § Svar på fråga 1995/96:33 om Vattenfall och kärnkraften i
            energisystemet
          </note>
          <note xml:id="i-a481422b5f07acf2-0">
            Anf. 34 Näringsminister STEN
          </note>
          <note xml:id="i-6fdc0f28825f1cb8-1">
            HECKSCHER (s)
          </note>
          <note xml:id="i-afbe7525e266f19d-0">
            Fru talman! Lennart Daléus har frågat mig vilka åtgärder regeringen
            som företrädare för staten avser att vidta med anledning av att
            Vattenfall AB agerar genom bl.a. konsultföretagen McKinsey för
            att förlänga kärnkraftens existens i det svenska energisystemet.
          </note>
          <note xml:id="i-59293bda4d9cb3e0-0">
            Bakgrunden till frågan är att material ånyo publicerats ur en
            konsultrapport som sammanställts på uppdrag av Vattenfall AB.
            Jag besvarade den 15 maj i år här i kammaren en interpellation
            av Birger Schlaug med liknande frågeställningar kring samma konsultrapport,
            dock icke samma tidningsartikel.
          </note>
          <note xml:id="i-e647476bde40a7c6-0">
            Enligt vad jag erfarit, gav Vattenfall hösten 1994 i uppdrag
            till en konsult att analysera förutsättningar för att utveckla
            en affärsorienterad miljöstrategi.
          </note>
          <note xml:id="i-39d90dc4a1beaebe-0">
            Vattenfall har sedan några år gjort betydande ansträngningar
            för att utveckla en aktiv miljöpolitik för företagets hela verksamhet.
            Jag utgår från att Lennart
          </note>
          <note xml:id="i-248abd71683509ef-0">
            Daléus tycker att det är bra. Den nu aktuella rapporten uppges
            ha varit ett led i detta arbete.
          </note>
          <note xml:id="i-1a1acf525617b221-0">
            Det är inte ovanligt att stora företag som Vattenfall anlitar
            konsulter för att genomföra utredningar.
          </note>
          <note xml:id="i-4bd888f435c7ae90-0">
            Det faller inom företagsledningarnas ansvar att besluta om sådana
            uppdrag. Till villkoren för sådana uppdrag hör att konsulterna
            som regel svarar för innehållet. Om innehållet aktualiserar ställningstaganden
            till ett företags verksamhet kan det bli föremål för beslut i
            företagsledningar, styrelser eller ytterst hos ägarna, beroende
            på vilka slag av åtgärder som är aktuella.
          </note>
          <note xml:id="i-4c1713979bdf795d-0">
            Svaret på Lennart Daléus fråga är, mot den bakgrund som jag nu
            refererat, att det inte finns några skäl för regeringen att vidta
            åtgärder med anledning av den aktuella konsultrapporten.
          </note>
          <note xml:id="i-1cd4f3d86c926748-0">
            Samtidigt kan jag försäkra Lennart Daléus, att jag inte skulle
            acceptera om det statligt ägda Vattenfall genomförde några kampanjer
            för eller emot kärnkraften. Ett av staten ägt bolag bör givetvis
            liksom andra aktörer kunna bidra med saklig information och underlag
            i samhällsdebatten. Men det vore oförenligt med relationen till
            ägaren om ett sådant bolag gjorde egna ställningstaganden i politiska
            frågor, vilka det är statsmakternas uppgift att ta ställning till.
          </note>
          <note xml:id="i-939a179bf6dd3cb0-0">
            Som bekant utreder Energikommissionen för närvarande riktlinjerna
            för energipolitiken och skall inom kort redovisa slutresultatet
            av sitt arbete. Regeringen avser därefter att återkomma till riksdagen
            med förslag till riktlinjer för energipolitiken.
          </note>
          <note xml:id="i-900356ecf1bd04de-0">
            Anf. 35 LENNART DALÉUS (c)
          </note>
          <note xml:id="i-20fca1a257dc437b-0">
            Fru talman! Jag tackar för svaret. Jag har naturligtvis läst
            det interpellationssvar som tidigare har debatterats i kammaren.
            Men skälet till att jag ställer frågan är att några av oss genom
            åren har haft litet dålig erfarenhet av Vattenfall och Vattenfalls
            förmåga att bete sig på ett neutralt sätt i energidebatten.
          </note>
          <note xml:id="i-793596e2b13d6169-0">
            Det måste väl vid det här laget vara 20 år sedan man började
            diskutera Vattenfalls roll, även i riksdagen för övrigt. Det visade
            sig att Vattenfall som då var ett affärsdrivande verk även då
            gav sig ut i regelrätta kampanjer för kärnkraft. Då undrar man
            ju om man kan lita på att Vattenfall, numera bolagiserat, beter
            sig annorlunda nu för tiden och har en annan ambition och attityd.
            Det finns ju mycket som pekar på att det inte är så, utan att
            det i själva verket finns en cementerad attityd hos Vattenfall
            till olika energikällor och därmed också till politiska beslut,
            som på något sätt genomsyrar verksamheten.
          </note>
          <note xml:id="i-098c1e67092d1c5c-0">
            Det är klart att man alltid kan säga att konsultrapporter är
            ju som de är och att det är konsulterna som står för dem, men
            det är ju också så att som man ropar får man svar.
          </note>
          <note xml:id="i-f331127f957ed2ff-0">
            Även om nu Vattenfall har tänkt sig att börja bete sig annorlunda
            på kärnkraftsområdet inför det stundande politiska beslutet, så
            verkar det som om de är ute och frågar om saker som de tror kan
            vara strategiskt riktiga. Det är då man tycker att ägaren, staten,
            borde ingripa och mycket tydligt tala om för Vattenfall att det
            inte finns något utrymme i Vattenfalls agerande, inte heller som
            bolag, för att ifrågasätta och agera tvärt emot de politiskt fattade
            besluten.
          </note>
          <note xml:id="i-71db14e865f09cb3-0">
            Det var detta som jag ville ha litet tydligare signaler om från
            näringsministern.
          </note>
          <note xml:id="i-6e7ab1a1f7abc150-0">
            Anf. 36 Näringsminister STEN
          </note>
          <note xml:id="i-6fdc0f28825f1cb8-2">
            HECKSCHER (s)
          </note>
          <note xml:id="i-5ff93a2a44afa92d-0">
            Fru talman! Det skall Lennart Daléus få. Självfallet har ägaren
            som, hoppas jag, varje ansvarig ägare kontinuerliga kontakter
            med styrelsen för det ägda bolaget. Vid dessa kontinuerliga kontakter
            har det gjorts utomordentligt tydligt för Vattenfalls styrelse
            och verkställande ledning precis det som Lennart
          </note>
          <note xml:id="i-1f86f700f8abff5e-0">
            Daléus frågar efter, nämligen att det som statligt ägt bolag
            är otänkbart för Vattenfall att ge sig in och göra kampanjer vare
            sig för eller mot kärnkraften. Det är något som Vattenfalls styrelse
            och ledning är utomordentligt tydligt på det klara med.
          </note>
          <note xml:id="i-3dd67ed499182bff-0">
            Om man t.ex. ser på det senaste uppslaget, en förstasida och
            två helsidor i Expressen den 11 oktober
          </note>
          <note xml:id="i-cac56e9475bb08d8-0">
            - tala om gamla nyheter men det här var mer eller mindre en repris
            av vad som hade publicerats ett halvår tidigare - tycker jag att
            man här kokar soppa på en spik.
          </note>
          <note xml:id="i-2fd10568335c7846-0">
            Jag tycker inte att det finns någonting i Vattenfalls agerande,
            i vart fall inte hittills, som tyder på att de tänker ta sig en
            energipolitisk roll. Jag kan försäkra
          </note>
          <note xml:id="i-574d16b447a6dd66-0">
            Lennart Daléus, som jag tidigare sade, att det står fullständigt
            klart för Vattenfalls ledning vilken inställning staten skulle
            ha till det.
          </note>
          <note xml:id="i-22f4cb5dfd5842d8-0">
            Anf. 37 LENNART DALÉUS (c)
          </note>
          <note xml:id="i-f3aa564f0c99e27c-0">
            Fru talman! Jag läser också Expressen, fast nu läste jag också
            Expressen dagen efter den nämnda artikeln. Då visade det sig att
            inte bara jag har fascinerats av den uppenbarligen gamla nyheten,
            utan så har även miljöministern, som i en intervju i Expressen
            säger att det är upprörande att ett statligt verk - nu visserligen
            ett bolag - använder sina resurser för att bilda opinion mot regeringen
            och att hon inte har någon förståelse för att ett statligt verk
            anlitat det amerikanska konsultföretaget. Hon tycker, om Expressens
            uppgifter stämmer, att det är direkt stötande
          </note>
          <note xml:id="i-b400d8d1e58f2bfc-0">
            - hon talar då inte om hur gamla uppgifterna är.
          </note>
          <note xml:id="i-a5089eaad1fffea9-0">
            Då frågar man: Vilken operationell innebörd har miljöministerns
            åsikt, alltså vad får miljöministerns åsikt för operationell betydelse
            hos regeringen?
          </note>
          <note xml:id="i-12e3bf0506ecb300-0">
            Det är ju en sak att hon tycker detta, men tycker regeringen
            samma sak som miljöministern så bör regeringen också agera.
          </note>
          <note xml:id="i-fcfe0eb38d2f1e89-0">
            Anf. 38 Näringsminister STEN
          </note>
          <note xml:id="i-6fdc0f28825f1cb8-3">
            HECKSCHER (s)
          </note>
          <note xml:id="i-ac4ddd5580a8c0d5-0">
            Fru talman! Regeringen är fullständigt överens om det som jag
            svarade på i den ursprungliga frågan samt också i mitt första
            inlägg, nämligen att Vattenfall AB
          </note>
          <note xml:id="i-6d9a3dcc86dfc916-0">
            inte har någon som helst roll att spela i energipolitiken.
          </note>
          <note xml:id="i-fa638024fc1270f4-0">
            Jag vet ju inte om precis de frågorna har ställts till miljöminister
            Anna Lindh eller inte, men vi är rörande överens på den punkten.
            För min del gör jag den bedömningen att den omständigheten att
            Vattenfall har anlitat ett konsultföretag för att bidra till sin
            miljöpolitik eller "miljöimage" är ingenting som det finns skäl
            att protestera mot.
          </note>
          <note xml:id="i-a0bf650f408e29a2-0">
            Det är ju tänkbart att det finns förgripliga uttalanden i rapporten.
            Det känner jag inte till. Men jag vet heller inte att Vattenfall
            på något vis med utgångspunkt från några förgripliga uttalanden,
            om de nu finns i rapporten, skulle ha försökt att driva politik,
            och det är ju det som är huvudfrågan.
          </note>
          <note xml:id="i-2f6f1c3c38dd74ae-0">
            Anf. 39 LENNART DALÉUS (c)
          </note>
          <note xml:id="i-5db4c8d7f9ed15a6-0">
            Fru talman! Det kanske är en viktig fråga, men det finns en annan
            viktig fråga. När vi vanliga medborgare upprörs av något som vi
            uppfattar som ett felaktigt agerande hos ett statligt företag
            eller ett statligt verk, kan vi bli förgrymmade och knyta handen
            i byxfickan eller möjligen skriva en insändare. Men när regeringen
            blir förgrymmad över ett statligt bolag eller ett statligt verk
            är det ju också regeringen som ytterst kan agera. Det gäller inte
            bara i den allmänna hållningen till Vattenfall, genom att säga
            "ajabaja, inte delta i några kampanjer nu", utan det gäller också
            i konkreta frågor. Jag känner förhållandevis väl till relationerna
            mellan styrelse och ägare osv. Om en regeringsledamot är upprörd,
            inte har någon förståelse eller tycker att saken är stötande stannar
            det alltså vid det, och regeringen gör inget ytterligare. Orden
            faller då platt till marken, och det innebär att det inte blir
            något mer.
          </note>
          <note xml:id="i-79d9d882c126d609-0">
            Trots att det är upprörande, gör regeringen inget mer.
          </note>
          <note xml:id="i-f443738495e511ea-0">
            Anf. 40 Näringsminister STEN
          </note>
          <note xml:id="i-6fdc0f28825f1cb8-4">
            HECKSCHER (s)
          </note>
          <note xml:id="i-a366755967073864-0">
            Fru talman! Jag måste upprepa för Lennart Daléus att vi i regeringen
            är fullständigt eniga om vilken relation som skall gälla mellan
            ägare och bolag. Vi är fullständigt överens om att Vattenfall
            inte skall driva energipolitik. Min uppfattning som representant
            för staten som ägare är att Vattenfall genom att beställa en konsultrapport
            inte har drivit energipolitik.
          </note>
          <note xml:id="i-ef3bd4152de6e4ce-0">
            Jag kan dessutom ånyo försäkra Lennart Daléus att det förekommer
            kontinuerliga kontakter med Vattenfalls ledning där detta görs
            fullständigt klart.
          </note>
          <note xml:id="i-76e340d12fcc93cc-0">
            Jag tycker inte att det som har kommit fram i den här tidningsartikeln
            är uttryck för att Vattenfall skulle ha överskridit gränserna
            för vad man bör göra.
          </note>
          <note xml:id="i-de439357bb21803d-0">
            Anf. 41 LENNART DALÉUS (c)
          </note>
          <note xml:id="i-97caf268de1efcda-0">
            Fru talman! Jag kan hålla med om delar av resonemanget, och jag
            kan också hålla med om att den ursprungliga artikeln kanske inte
            hade världens högsta nyhetsvärde. Men om nu en arm av regeringen,
            den som har miljöansvar och ansvar för kärnsäkerheten i landet,
            i det här fallet Anna Lindh, går ut och säger att hon är upprörd,
            att hon inte har någon förståelse och att de här sakerna är stötande,
            tar regeringen ett kliv ut på planen, och då måste regeringen
            rimligen vara beredd att ta nästa kliv. Det får bara inte vara
            så att
          </note>
          <note xml:id="i-d323b7db1257ea9b-0">
            "upp flyga orden, men ingen åtgärd sker", eller hur man skall
            travestera det.
          </note>
          <note xml:id="i-a4ec1e096873776c-0">
            Om regeringen har en åsikt i det här fallet, så tydligt uttryckt
            av en av regeringens ledamöter, måste regeringen som kollektiv
            rimligen också ta nästa steg.
          </note>
          <note xml:id="i-adb1d62e2aad6136-0">
            Det är det man förväntar sig när den här typen av artiklar förekommer
            i tidningarna.
          </note>
          <note xml:id="i-539166ba1bd21c3f-0">
            Anf. 42 Näringsminister STEN
          </note>
          <note xml:id="i-6fdc0f28825f1cb8-5">
            HECKSCHER (s)
          </note>
          <note xml:id="i-e6cae0d1804a8bba-0">
            Fru talman! Jag vet ärligt talat inte vad det är som
          </note>
          <note xml:id="i-fc143915c0288edf-0">
            Lennart Daléus lägger Vattenfall till last. Jag kan ånyo försäkra
            Lennart Daléus att vi i regeringen är fullständigt överens om
            att Vattenfall inte skall driva energipolitik. Om den här saken
            för Anna Lindh har framställts på det sättet att Vattenfall har
            gjort det, kan det möjligen förklara en del av hennes uttalanden.
          </note>
          <note xml:id="i-bd873fa82cdc2978-0">
            Men vid en analys, både av den här artikeln och av den tidigare
            artikeln för ett halvår sedan, har det inte, enligt min uppfattning,
            kommit fram någonting som ger anledning till kritik mot Vattenfall.
          </note>
          <note xml:id="i-a3e8be7f2bac4cd0-0">
            Återigen vill jag säga att dialogen mellan staten som ägare och
            Vattenfalls ledning fungerar utmärkt.
          </note>
          <note xml:id="i-bcb390d0c460ad61-0">
            Det finns inga delade meningar om var gränserna går.
          </note>
          <note xml:id="i-0e823d1612cd55ff-6">
            Överläggningen var härmed avslutad.
          </note>
          <note xml:id="i-e46de94377a2a792-0">
            9 § Svar på fråga 1995/96:41 om samverkan mellan företag inom
            detaljhandeln
          </note>
          <note xml:id="i-2b2a0d66eff89cf7-0">
            Anf. 43 Näringsminister STEN
          </note>
          <note xml:id="i-6fdc0f28825f1cb8-6">
            HECKSCHER (s)
          </note>
          <note xml:id="i-d868cfe3874e2277-0">
            Fru talman! Rigmor Ahlstedt har frågat civilministern om regeringen
            avser vidta åtgärder för att samverkan mellan små och medelstora
            företag tillåts på lika villkor och i konkurrens med andra samverkansformer,
            som t.ex. helintegrerade kedjor och filialföretag.
          </note>
          <note xml:id="i-163ac29f35cfd0e1-0">
            Arbetet inom regeringen är så fördelat att det är jag som skall
            svara på frågan.
          </note>
          <note xml:id="i-6c887ee2297a69d3-0">
            Den nya konkurrenslagen har utformats med EG:s konkurrensregler
            som förebild. Förhållandena på den svenska marknaden är emellertid
            delvis annorlunda än på den europeiska marknaden i övrigt.
          </note>
          <note xml:id="i-548bf3ac3fd75006-0">
            Samarbete inom kedjor i detaljhandeln är vanligt förekommande
            i Sverige. Mot bakgrund av svenska erfarenheter infördes ett gruppundantag
            för samarbete inom kedjor, trots att ett sådant inte finns inom
            EG.
          </note>
          <note xml:id="i-ac1093cd061a500f-0">
            Detta samarbete ansågs generellt sett ge stora fördelar, samtidigt
            som de administrativa vinsterna för både företag och konkurrensmyndigheten
            var stora om ett gruppundantag infördes.
          </note>
          <note xml:id="i-71b6119ebca76c74-0">
            Systemet med gruppundantag är nytt i Sverige, och erfarenheter
            har saknats av hur det i praktiken skulle fungera på den svenska
            marknaden. Giltighetstiden begränsades därför till högst tre år,
            dvs. t.o.m.
          </note>
          <note xml:id="i-6d01fb8fcaacd18b-0">
            juni månads utgång 1996.
          </note>
          <note xml:id="i-47a530782c1f219f-0">
            För närvarande pågår en utvärdering av gruppundantagen inom Näringsdepartementet.
            Gruppundantaget för kedjor i detaljhandeln studeras särskilt.
            Utgångspunkten är att kedjeföretagen skall kunna verka på marknaden
            på likvärdiga villkor med andra företagskonstellationer.
          </note>
          <note xml:id="i-3a02360337160b6d-0">
            Anf. 44 RIGMOR AHLSTEDT (c)
          </note>
          <note xml:id="i-31c2ce399ac66c6a-0">
            Fru talman! Tack så väldigt mycket för svaret, näringsministern!
          </note>
          <note xml:id="i-da1c7137c722bdf6-0">
            Det är just så att ICA-handlarnas samarbete i princip är i lagen
            förbjudet i Sverige, eftersom ICA-
          </note>
          <note xml:id="i-9cd4f176d5f3a455-0">
            handlarna i konkurrenslagens mening är konkurrenter och inte
            går att jämställa med en integrerad kedja.
          </note>
          <note xml:id="i-7a1107916e34f5b1-0">
            Allt samarbete är då inte vad det borde vara.
          </note>
          <note xml:id="i-8105e9bba43459b0-0">
            Jag tycker att det är mycket bra att jag har fått det här svaret,
            men jag är naturligtvis inte riktigt nöjd. Jag undrar om ett gruppundantag
            som är tidsbegränsat till juni månads utgång 1996 är tillfredsställande
            för näringsministern.
          </note>
          <note xml:id="i-092c0a3d7f899325-0">
            Det handlar väldigt mycket om små företag, och vi har i riksdagen
            varit överens om att satsa på små företag. Det handlar också om
            regionalpolitik. Det handlar till syvende och sist om oss konsumenter,
            att vi skall kunna få bra varor på lika villkor i alla delar av
            landet.
          </note>
          <note xml:id="i-22a6c9ab06b08e75-0">
            Jag vill veta hur länge det gruppundantag som man nu har givit
            kommer att vara.
          </note>
          <note xml:id="i-bc8a697388191922-0">
            Anf. 45 Näringsminister STEN
          </note>
          <note xml:id="i-6fdc0f28825f1cb8-7">
            HECKSCHER (s)
          </note>
          <note xml:id="i-4d3d63d1db4c96f9-0">
            Fru talman! Svaret på den sista frågan är det jag sade, nämligen
            att det gäller till utgången av juni nästa år. Anledningen till
            att tiden är satt så kort är just att vi vill få erfarenheter
            av detta. Jag trodde att det var den tidigare regeringen som bestämde
            det, men det spelar ingen roll.
          </note>
          <note xml:id="i-4c6ebb2f27178c79-0">
            Det är viktigt att små företag kan samverka på ett effektivt
            sätt och att reglerna ger lika villkor i konkurrensen med andra,
            större företag. Men problemet på den svenska marknaden är knappast
            att det är för litet samverkan mellan företag. Det egentliga problemet
            är snarare att det är för litet konkurrens, att det är för hög
            koncentration på många marknader. Det är alltför svårt för nya
            företag att ta sig in eller för små företag att växa.
          </note>
          <note xml:id="i-28683d8406863fda-0">
            Jag är glad att frågan ställdes just om den här branschen, därför
            att det är t.ex. så att konkurrensen inom handeln med livsmedel
            inte är tillräcklig. Det finns i alla fall goda tecken som tyder
            på att det inte är så. Hindren för nya företag att komma in på
            marknaden är fortfarande alltför höga. Man kan säkert också sätta
            vissa frågetecken för de former för samverkan som faktiskt är
            tillåtna nu.
          </note>
          <note xml:id="i-27ba5140c1adebe8-0">
            En effektiv konkurrens i livsmedelssektorn är nödvändig för att
            vi skall få precis det som nämnts, nämligen mat med hög kvalitet
            och till låga priser.
          </note>
          <note xml:id="i-5828ff1ad0d681ef-0">
            Regeringen kommer inom kort att tillsätta diverse översyner och
            utredningar på konkurrensområdet, bl.a. för att nå en ökad konkurrens
            inom livsmedelssektorn. Vi arbetar i hög grad med de här frågorna.
          </note>
          <note xml:id="i-eca3a24c43c4135d-0">
            Anf. 46 RIGMOR AHLSTEDT (c)
          </note>
          <note xml:id="i-979db35f39bb6842-0">
            Fru talman! Konkurrenslagen hindrar fortfarande
          </note>
          <note xml:id="i-7d94fb56434f1c33-0">
            ICA-handlaren att t.ex. utveckla nya marknadsföringsmetoder.
            Det kunde vara ett skäl för att försöka öka konkurrenstrycket
            på den svenska marknaden.
          </note>
          <note xml:id="i-51ea2998d0dc42d1-0">
            Det skulle vara väldigt bra för oss konsumenter om det blev större
            konkurrens, så att även ICA-handlarna kunde sätta prisstopp på
            vissa produkter och hålla varor med kvalitet, till lågpris och
            som är ekologiska och miljövänliga - de är nämligen duktiga på
            miljöfrågor.
          </note>
          <note xml:id="i-f49e1cbe63c62bb2-0">
            Det handlar också om att de skulle kunna ha lågpris i alla affärer
            över hela Sverige, långt ute "i buskarna", och sätta prispress
            på leverantörerna.
          </note>
          <note xml:id="i-f2e7de9317abe42b-0">
            Jag tycker att det här är en väldigt viktig fråga, för mig som
            konsument men också för småföretagarna.
          </note>
          <note xml:id="i-0e7ce0b1d364bfe9-0">
            Anledningen till att jag ställde frågan var att jag hade valt
            just ICA-handlarna när vi riksdagsledamöter fick erbjudande om
            att åka ut och prya i vissa företag. Jag möttes då av en mängd
            människor med väldigt stora kunskaper om de här frågorna. Jag
            hoppas att man tar till vara den kunskapen när man nu kommer att
            jobba vidare med detta.
          </note>
          <note xml:id="i-3867cea4f61c4b78-0">
            Anf. 47 Näringsminister STEN
          </note>
          <note xml:id="i-6fdc0f28825f1cb8-8">
            HECKSCHER (s)
          </note>
          <note xml:id="i-28ae9c99440981d7-0">
            Fru talman! Vi förefaller vara överens om målen, men jag blir
            inte riktigt klok på om vi är helt överens om metoderna. Jag är
            nämligen inte säker på att ökade möjligheter till samverkan mellan
            t.ex. ICA-handlarna är det som löser konkurrensproblemet. Snarare
            skulle mycket tala för motsatsen, enligt min mening. Men vi är
            fullständigt överens om målet, nämligen en effektiv och bra konkurrens,
            inte minst när det gäller livsmedelsdetaljhandeln.
          </note>
          <note xml:id="i-a48a00bfcba0dc1c-0">
            Jag kan försäkra Rigmor Ahlstedt att vi arbetar hårt med dessa
            frågor nu. Vi ser just över det som här har aktualiserats. Vi
            kommer att gå längre än att bara se över gruppundantagen. Vi tänker
            företa väsentligt mer ambitiösa analyser av konkurrenssituationen
            i
          </note>
          <note xml:id="i-37714349c555673e-0">
            Sverige, för att uppnå det som Rigmor Ahlstedt och jag tydligen
            är överens om.
          </note>
          <note xml:id="i-9de4a1a9c07aba74-0">
            Anf. 48 RIGMOR AHLSTEDT (c)
          </note>
          <note xml:id="i-55717e363bf4b40e-0">
            Fru talman! Jag tackar så mycket för svaret än en gång. Jag önskar
            verkligen näringsministern lycka till med det här. Jag skulle
            också vilja rekommendera även regeringen att åka på studiebesök
            ut i företagen.
          </note>
          <note xml:id="i-059c747e29c0d37c-0">
            Anf. 49 Näringsminister STEN
          </note>
          <note xml:id="i-6fdc0f28825f1cb8-9">
            HECKSCHER (s)
          </note>
          <note xml:id="i-f2f158cc048324e5-0">
            Fru talman! Jag kan försäkra Rigmor Ahlstedt att vi åker på olika
            typer av studiebesök allt vad tygen håller och så mycket vi hinner.
            Dessutom köper även jag mat då och då, bl.a. hos ICA-handlare.
          </note>
          <note xml:id="i-0e823d1612cd55ff-7">
            Överläggningen var härmed avslutad.
          </note>
          <note xml:id="i-01f09f6efade5ba8-0">
            10 § Svar på fråga 1995/96:43 om bidragsfusk
          </note>
          <note xml:id="i-9259ff722947e6c3-0">
            Anf. 50 Statsrådet ANNA HEDBORG (s)
          </note>
          <note xml:id="i-dcc02e163faebaf9-0">
            Fru talman! Kerstin Warnerbring har frågat socialminister Ingela
            Thalén om vilka åtgärder regeringen avser att vidta för att stävja
            det omfattande bidragsfusket. Arbetet inom regeringen är så fördelat
            att det är jag som skall svara på frågan. Jag kan nämna att jag
            skriftligen under juli månad har besvarat en liknande fråga från
            Gullan Lindblad.
          </note>
          <note xml:id="i-e7674a1dff68fec4-0">
            Kerstin Warnerbrings fråga är föranledd av den rapport om bidragsfusk
            som Riksrevisionsverket nyligen har publicerat. I rapporten redovisas
            en kartläggning över omfattningen av fusk, överutnyttjande och
            systembrister i socialförsäkringssystemen och vilka kostnader
            detta för med sig.
          </note>
          <note xml:id="i-2af515270bbdd96e-0">
            För socialförsäkringssystemens legitimitet är det mycket angeläget
            att folk i allmänhet är övertygade om att systemen fungerar effektivt
            och att pengarna fördelas till dem som de är avsedda för.
          </note>
          <note xml:id="i-817d93eb976cd2c2-0">
            Men jag vill först poängtera att det är viktigt att den debatt
            som nu förs inte blir enbart en onyanserad fuskdebatt, utan att
            denna debatt ingår i den större debatt som förs om våra välfärdssystem.
            Det är bl.a.
          </note>
          <note xml:id="i-41d58a1843109562-0">
            mycket viktigt att socialförsäkringssystemen är robusta i sig
            själva och att lagstiftningen är tydlig så att den inte leder
            till annan tillämpning än vad lagstiftaren har avsett.
          </note>
          <note xml:id="i-6942dbe2c1a06cc9-0">
            Det är också viktigt att konstatera att det verkliga fusket är
            relativt ovanligt och att de som får ersättning från socialförsäkringssystemen
            som regel får den ersättning som de är berättigade till.
          </note>
          <note xml:id="i-b915fea09c8a0232-0">
            Fusk i våra välfärdssystem är ändå helt oacceptabelt och måste
            med kraft bekämpas. Detta är särskilt viktigt med tanke på de
            stora besparingar som varit nödvändiga med anledning av det svåra
            statsfinansiella läget. Det är därför mycket angeläget att arbeta
            för att begränsa fusk och att undanröja systembrister.
          </note>
          <note xml:id="i-e1bc276b7af1b231-0">
            Av den nyligen lämnade regeringsförklaringen framgår också att
            regeringen ser allvarligt på bidragsfusk och att fusk och felutnyttjande
            av bidrag med kraft kommer att motverkas. När socialförsäkringsutskottet
            behandlade frågan om bidragsfusk ansåg man det värdefullt att
            regeringen lät göra en kartläggning av bidragsfuskets omfattning.
            Först när kartläggningen är klar kan man enligt betänkandet bedöma
            om åtgärder behövs för att komma till rätta med fusket.
          </note>
          <note xml:id="i-6da780be3aa28ece-0">
            Därefter bör regeringen till riksdagen redovisa resultatet av
            kartläggningen liksom förslag till eventuella åtgärder för att
            komma till rätta med fusket.
          </note>
          <note xml:id="i-d046d80c5a7ece96-0">
            Med anledning av socialförsäkringsutskottets betänkande lät regeringen
            Riksrevisionsverket göra en kartläggning, vilken alltså nyligen
            har redovisats till regeringen. Arbetet med att utvärdera RRV:s
            rapport och med att ta fram förslag till åtgärder har nu påbörjats
            inom regeringskansliet.
          </note>
          <note xml:id="i-5245d12c5630375c-0">
            Jag kan även informera om att nya regler har införts fr.o.m.
            oktober månad i år i syfte att förbättra underlaget för bedömning
            av rätten till förtidspension, vilket även innebär ökade möjligheter
            för försäkringskassorna att förhindra missbruk och överutnyttjande
            när det gäller förtidspension.
          </note>
          <note xml:id="i-dc742c7b9219d8d5-0">
            Jag vill också nämna att regeringen tagit initiativ till utredningar
            om dels bostadsbidragssystemet, dels bidragsförskottssystemet
            som bl.a. skall se över möjligheterna att minska missbruk i systemen.
            Dessutom pågår en översyn av bl.a. förtidspensionssystemet i
          </note>
          <note xml:id="i-e13bb86cc192c845-0">
            Sjuk- och arbetsskadekommittén.
          </note>
          <note xml:id="i-c4d67c88c98a63ca-0">
            Anf. 51 KERSTIN WARNERBRING (c)
          </note>
          <note xml:id="i-f795a1a0aa15089d-0">
            Fru talman! Jag ber att få tacka statsrådet för svaret. Det är
            bra att det nu har gjorts en kartläggning av bidragsfusket. Detta
            är någonting som med jämna mellanrum har diskuterats ute i samhället.
            Egentligen är väl Riksrevisionsverkets tre rapporter en bekräftelse
            på det som man tidigare har anat.
          </note>
          <note xml:id="i-ebca73dae4069c5c-0">
            Men statsrådet konstaterar att det verkliga fusket är relativt
            ovanligt. Det uppgår dock till så oerhört mycket som till 5,7
            miljarder per år. Ändå befarar
          </note>
          <note xml:id="i-02aebce553476755-0">
            Riksrevisionsverket att siffrorna har tagits till i underkant.
          </note>
          <note xml:id="i-5afa61da717eddac-0">
            Socialförsäkringssystemet innehåller ju flera olika system och
            en djungel av regler. Det gör naturligtvis att det är mycket lättare
            att missbruka systemet. Att uppbära sjukpenning, arbetslöshetsersättning
            eller förtidspension och samtidigt arbeta mot betalning eller
            att utnyttja bidragsförskott trots att båda föräldrarna bor tillsammans
            är naturligtvis fullständigt oacceptabelt. Dels är det demoraliserande,
            dels drabbar det framför allt dem som behöver samhällets stöd.
          </note>
          <note xml:id="i-d9066308f84d11eb-0">
            Jag håller fullständigt med statsrådet om att debatten om bidragsfusket
            måste - som statsrådet uttryckte det - ingå i den större debatt
            som förs om våra välfärdssystem. Därför vill jag ställa en följdfråga.
          </note>
          <note xml:id="i-ac9c1ea020d8a2f6-0">
            Eftersom dagens socialförsäkringssystem faktiskt är uppbyggt
            så att det inbjuder till fusk och så att det också är mycket lätt
            att fuska, anser inte statsrådet att det nu är dags att ändra
            hela socialförsäkringssystemet och t.ex. slå samman sjukförsäkring
            och arbetslöshetsförsäkring till en försäkring, t.ex. den arbetslivsförsäkring
            som Centern ganska länge har propagerat för?
          </note>
          <note xml:id="i-257ff02d1a58e88b-0">
            Anf. 52 Statsrådet ANNA HEDBORG (s)
          </note>
          <note xml:id="i-bd777699376eb524-0">
            Fru talman! Jag skulle nog vilja invända mot påståendet att dagens
            system inbjuder till fusk i allmänhet. Man kan nog snarare säga
            att den typ av generella system som är grunden i våra välfärdssystem
            är ganska robust mot fusk och överutnyttjande, vilket alltså inte
            betyder att det inte förekommer. Det gör det, och det måste i
            och för sig bekämpas. Jag tror nu inte att man löser några problem
            så enkelt som genom att slå ihop två försäkringar till en. Tvärtom
            kan det rent av vara en poäng att t.ex. de fackliga organisationerna
            är med och att de är intresserade av att kontrollera akassorna.
          </note>
          <note xml:id="i-7cd6bcd45fedf75f-0">
            Det är också viktigt att man kan hitta olika modeller för att
            kontrollera att systemen inte överutnyttjas och dubbelutnyttjas.
            Här är naturligtvis ADB-stöd en väldigt viktig fråga. Vid sidan
            om konstruerandet av själva systemen så att de blir väldigt robusta
            och tydliga är ett bättre utnyttjande av ADB-systemen en underutnyttjad
            källa till minskat fusk. Den debatten bör inte heller glömmas
            i samband med debatten om fusk. Ofta förs debatterna om å ena
            sidan fusk och å andra sidan integritet. Det gäller att hitta
            ett system som klarar båda dessa ting, och då måste man också
            våga använda ADB-systemen.
          </note>
          <note xml:id="i-f7cc56b6476ea5e6-0">
            Anf. 53 KERSTIN WARNERBRING (c)
          </note>
          <note xml:id="i-0b33d48969f58b7d-0">
            Fru talman! Vårt trygghetssystem och vårt välfärdssystem har
            under oerhört många år bara lappats på. Det ena efter det andra
            har förts till och det har alltså blivit ett enormt lappverk med
            väldigt många olika regler. Det är ju knappt så att personalen
            på försäkringskassorna ens själva kan hålla reda på alla regler.
            Det är självklart att ett sådant system måste inbjuda till rent
            ut sagt fusk. Det blir ju mycket lättare att fuska, därför att
            det inte finns några enhetliga regler, inget enhetligt system.
          </note>
          <note xml:id="i-1862146db3b41505-0">
            ADB-systemet är självfallet något som man skall utnyttja. Men
            nog måste väl ändå statsrådet hålla med om att det skulle vara
            enklare om man förenklade ersättningssystemet och verkligen gjorde
            det robust genom att införa t.ex. tre regler och tre system.
          </note>
          <note xml:id="i-7f64405a4549cbb4-0">
            Anf. 54 Statsrådet ANNA HEDBORG (s)
          </note>
          <note xml:id="i-42f8ac69140afc7c-0">
            Fru talman! Mycket av det som Kerstin Warnerbring talar om är
            i hög grad på gång. Samtliga de stora systemen är under utredning.
            De håller på att ses över och de håller dessutom i stort sett
            på att bli tre försäkringar: ett ålderspensionssystem, en ohälsoförsäkring
            och en a-kasseförsäkring. Alla dessa tre är under utredning just
            för att skapa ett tydligt regelverk och en inte bara rättvis utan
            också effektiv försäkring.
          </note>
          <note xml:id="i-c75b7198250273eb-0">
            I detta ingår också att systemen skall kunna vara lättkontrollerade.
          </note>
          <note xml:id="i-ea27bdde56fe89a6-0">
            Ett exempel är att den 75-procentiga ersättningsnivån rakt av
            i sjukförsäkringen innebär en väldig förenkling av regelverket
            i denna försäkring.
          </note>
          <note xml:id="i-e3aac15cd76f0c2c-0">
            Anf. 55 KERSTIN WARNERBRING (c)
          </note>
          <note xml:id="i-c8c04c80b1293b7b-0">
            Fru talman! Fortfarande är det ju så att även om man nu håller
            på att förändra systemet, så kommer det även fortsättningsvis
            att finnas olika saker som överlappar varandra.
          </note>
          <note xml:id="i-349fd982fcf239b7-0">
            Jag förstår fortfarande inte varför inte statsrådet är villig
            att titta närmare på Centerns grundtrygghetssystem som innebär
            att man slår ihop sjukpenning och arbetslöshetsförsäkring och
            har så att säga en enda punkt för allt detta. Det skulle göra
            det hela oerhört mycket enklare att kontrollera. Även om man nu
            använder ADB-systemet i kontrollarbetet måste också ytterligare
            kontroller till så länge man har detta överlappningssystem.
          </note>
          <note xml:id="i-a5eb1f33b2d19fd1-0">
            Statsrådet har inte uttryckt något i sitt svar om vilka åtgärder
            vi skall vidta för att komma åt det här.
          </note>
          <note xml:id="i-4429fddb7cd13787-0">
            Riksrevisionsverket har ju ändå påpekat några saker.
          </note>
          <note xml:id="i-98e43937deda3505-0">
            Hur har statsrådet ställt sig till detta, t.ex. till frågan om
            en enda myndighet som skall klara av alla bidrag?
          </note>
          <note xml:id="i-c76771e8b4e9f813-0">
            Anf. 56 Statsrådet ANNA HEDBORG (s)
          </note>
          <note xml:id="i-c65e7adba0609f7c-0">
            Fru talman! Arbetslöshet och sjukdom är inte samma sak. Jag tycker
            att det blir rätt så tydligt när man lyssnar till Moderaternas
            nya idéer om hur de vill slå ihop försäkringarna och skapa en
            försäkring med fem karensdagar i sjukförsäkringen. Så kan det
            gå om man vill ha en enhetlig försäkring, dvs. att det inte längre
            är någon bra sjukförsäkring. 80 % av alla är inte längre försäkrade.
            Faktum är att vi snarare går en annan väg när det gäller att skapa
            robusta system. Vi gör dem väldigt tydliga för sitt ändamål. Är
            det någonting som är besvärligt att klara är det glidande definitioner
            på vad man skall använda en försäkring till. Ohälsoförsäkringen
            skall användas vid ohälsa, akassa vid arbetslöshet. Skall myndigheterna
            kunna samverka på ett vettigt sätt i förhållande till den enskilda
            individens problem är det viktigt att man håller på de olika systemens
            uppgifter och uppdrag. Genom att renodla dem kommer man att kunna
            få både rättvisa och effektivitet, någonting som är mycket viktigt.
          </note>
          <note xml:id="i-67a90e0256ab1f50-0">
            Anf. 57 KERSTIN WARNERBRING (c)
          </note>
          <note xml:id="i-07f9507c617114e8-0">
            Fru talman! Moderaternas s.k. grundtrygghetssystem har inte speciellt
            mycket att göra med Centerns grundtrygghetssystem. Vi förordar
            alltså att alla som står till arbetsmarknadens förfogande från
            16 år och uppåt skall ingå i en och samma försäkring. På det sättet
            skulle man verkligen skapa ett robust och enkelt system.
          </note>
          <note xml:id="i-2d858e9109276c25-0">
            Jag kan alltså konstatera att statsrådet inte tycker att det
            är värt att titta på ett sådant system, trots att dagens kostar
            5-7 miljarder kronor. Det tycker jag är synd.
          </note>
          <note xml:id="i-a482d4d11404a786-0">
            Jag konstaterar också att det inte finns några som helst initiativ
            ännu så länge på vad man skall göra för att åtgärda allt detta
            så snart som möjligt, t.ex. att inrätta en speciell myndighet
            som betalar ut alla bidrag.
          </note>
          <note xml:id="i-3ea0b06e850f5667-0">
            Anf. 58 Statsrådet ANNA HEDBORG (s)
          </note>
          <note xml:id="i-6a16a0b38454056c-0">
            Fru talman! Nej, så är det. Det finns inte något intresse från
            min sida att titta på en gemensam försäkring för a-kassa och sjukförsäkring
            därför att arbetslöshet, sjukdom och ohälsa är helt olika saker.
            Finns det anledning att ha fem karensdagar i den ena försäkringen
            gör det det inte i den andra. Hur som haver måste enhetligheten
            ändå handla om att det skulle vara lika många dagar. Om det finns
            skäl och argument att ha delvis olika regelverk i försäkringarna,
            är det möjligt att ha det i de försäkringar vi nu har men inte
            i Centerns grundtrygghetssystem. De 5-7 miljarderna finns det
            inga som helst kopplingar till när det gäller en enhetlig försäkring.
            De är en beräkning av olika former av antaget fusk som man egentligen
            inte känner till men där man på grundval av internationella studier
            gissat att det kan handla om det beloppet. Det är fel. Det skall
            man göra någonting åt. Vi skall återkomma med förslag, men inte
            löser Centerns grundtrygghetssystem den frågan.
          </note>
          <note xml:id="i-0e823d1612cd55ff-8">
            Överläggningen var härmed avslutad.
          </note>
          <note xml:id="i-76080ebaa1b360b0-0">
            11 § Svar på frågorna 1995/96:6 och 7 om vapenexporten, m.m.
          </note>
          <note xml:id="i-e2d6c093cbefe5ca-0">
            Anf. 59 Statsrådet JAN NYGREN (s)
          </note>
          <note xml:id="i-e59713815ac70acf-0">
            Fru talman! Eva Zetterberg har ställt två frågor till mig som
            handlar om exporten av krigsmateriel. Jag besvarar dem i ett sammanhang.
          </note>
          <note xml:id="i-b022046978983287-0">
            Den första frågan är varför regeringen ändrat uppfattning om
            behovet av en restriktiv krigsmaterielexportpolitik. Frågan måste
            bygga på en missuppfattning. Sverige har ett internationellt sett
            mycket restriktivt regelverk för krigsmaterielexport. Regeringen
            kommer att fortsätta att tillämpa detta regelverk på ett stramt
            sätt.
          </note>
          <note xml:id="i-0ff9b981cce0f437-0">
            När jag i en intervju uttalade att det inte fanns anledning att
            begränsa vapenexporten ytterligare gjorde jag det med utgångspunkt
            från att statsrådet Hellström redan hade gett uttryck för den
            restriktiva grundsyn som råder på detta område.
          </note>
          <note xml:id="i-246ffb6af4f11d63-0">
            I en andra fråga ber Eva Zetterberg om att få besked om regeringens
            avsikter i en konkret fråga, som rör export av krigsmateriel till
            Colombia.
          </note>
          <note xml:id="i-b079e2d3fea201fc-0">
            Jag är av sekretesskäl förhindrad att besvara en sådan fråga.
            Av goda utrikespolitiska skäl är vårt regelverk så utformat att
            regeringen inte skall behöva göra svepande offentliga uttalanden
            eller preliminära ställningstaganden som leder till slutsatser
            om förhållanden i andra länder. Vi har ingen svart lista över
            förbjudna länder. Varje tänkt export behandlas för sig. Det görs
            en helhetsbedömning där alla relevanta fakta vägs in.
          </note>
          <note xml:id="i-30e4463028f77dde-0">
            Då Eva Zetterberg, som framställt frågan, hade anmält att hon
            var förhindrad att närvara vid sammanträdet, medgav andre vice
            talmannen att Jan Jennehag i stället fick delta i överläggningen.
          </note>
          <note xml:id="i-3e611940bf0edf3d-0">
            Anf. 60 JAN JENNEHAG (v)
          </note>
          <note xml:id="i-b285cba0bf69b05b-0">
            Fru talman! Jag tackar statsrådet för svaren på Eva
          </note>
          <note xml:id="i-cd0cefb9232c608f-0">
            Zetterbergs frågor. Det första svaret är bra. Regeringen kommer
            att föra en mer restriktiv linje än den tidigare borgerliga regeringen.
          </note>
          <note xml:id="i-fc4c3fad84c9e23c-0">
            Svaret på den andra frågan tolkar jag så att det ännu inte finns
            grund för en helhetsbedömning. Alla relevanta fakta har ännu inte
            kunnat vägas in.
          </note>
          <note xml:id="i-265c7d96c2ff1a79-0">
            Slutsatsen kan för min del bara bli en: Regeringen tycker inte
            att den nuvarande situationen i Colombia förhindrar krigsmaterielexport
            dit.
          </note>
          <note xml:id="i-6a71521bd3e71e6f-0">
            I övrigt är det omöjligt att få grepp om vad regeringen har för
            ståndpunkt i en fråga när man vid varje tidpunkt kan hävda att
            alla relevanta fakta inte vägts in. Företaget kommenterar inte
            pågående marknadsföringsinsatser, KMI hänvisar till sekretessen,
            statsrådet hänvisar till sekretessen. Det är omöjligt för den
            intresserade medborgaren att få reda på vad man tycker om den
            nuvarande situationen i Colombia med de omfattande övergrepp som
            har skett. Under 1994
          </note>
          <note xml:id="i-a41933bb16555556-0">
            dödades exempelvis omkring 1 000 personer av militära eller paramilitära
            grupper. Enligt mitt sätt att betrakta situationen är det närmast
            ett inbördeskrigsområde.
          </note>
          <note xml:id="i-377e4ba80cc2f9ac-0">
            Anf. 61 Statsrådet JAN NYGREN (s)
          </note>
          <note xml:id="i-05b6eb22a912894a-0">
            Fru talman! Jag kan bara upprepa det jag sade inledningsvis,
            att jag inte innan frågan har behandlats kan lämna några preliminära
            besked. Jag kan säga så mycket - och det har Jan Jennehag säkert
            noterat - att
          </note>
          <note xml:id="i-b11c48a0380dc6b1-0">
            Colombia inte har varit mottagare av svensk krigsmateriel sedan
            70-talet. Detta faktum i sig leder naturligtvis till att i den
            mån man skulle öppna för den marknaden krävs det en mycket handfast
            prövning både av rådgivande nämnd och av regeringen. Man kan göra
            det enkelt för sig genom att säga att så länge ingen export förekommer
            har heller ingen förändring av bedömningen skett i förhållande
            till det läge som nu råder.
          </note>
          <note xml:id="i-a228bf5ff7224144-0">
            Anf. 62 JAN JENNEHAG (v)
          </note>
          <note xml:id="i-e6a0b859d2abb440-0">
            Fru talman! Detta tolkar jag positivt. Den hittillsvarande politiken
            vad gäller Colombia kommer alltså att fortsätta att gälla.
          </note>
          <note xml:id="i-df6881942220d48a-0">
            Anf. 63 Statsrådet JAN NYGREN (s)
          </note>
          <note xml:id="i-46b72c3d969ecfa8-0">
            Fru talman! Då säger jag att sådana tolkningar står naturligtvis
            Jan Jennehag för, och jag står för de svar som jag har lämnat.
          </note>
          <note xml:id="i-0e823d1612cd55ff-9">
            Överläggningen var härmed avslutad.
          </note>
          <note xml:id="i-5d48c97959b105cd-0">
            12 § Svar på fråga 1995/96:24 om kraftföretagens ansvar vid kärnkraftsolyckor
          </note>
          <note xml:id="i-6926f0040625b8e7-0">
            Anf. 64 Justitieminister LAILA
          </note>
          <note xml:id="i-e3c4a4166ec4b8b0-0">
            FREIVALDS (s)
          </note>
          <note xml:id="i-80b1bfaac1759cf8-0">
            Fru talman! Lennart Daléus har frågat mig vilka åtgärder regeringen
            avser att vidta för att se till att kraftföretagen, vid en eventuell
            kärnkraftsolycka, är de som primärt bär ansvaret.
          </note>
          <note xml:id="i-80df19c0c64bdc74-0">
            Enligt svensk lag gäller att ansvaret för atomskador i första
            hand skall bäras av anläggningshavaren.
          </note>
          <note xml:id="i-3298032d73ceb460-0">
            Riksdagen har dock vid upprepade tillfällen slagit fast att ansvarsbeloppet
            inte kan sättas högre än att det kan täckas av försäkring (se
            senast 1994/95:LU25). Ansvaret är därför begränsat till visst
            belopp. Sedan den
          </note>
          <note xml:id="i-25aca9c66939a242-0">
            1 juli i år uppgår det till motsvarande drygt 1,9 miljarder kronor.
            Härutöver har den svenska staten samt de andra stater som är anslutna
            till den s.k.
          </note>
          <note xml:id="i-11efe45316989a5c-0">
            tilläggskonventionen påtagit sig ett ekonomiskt ansvar som innebär
            att den totala ersättningen vid en atomolycka uppgår till motsvarande
            drygt 3 miljarder kronor.
          </note>
          <note xml:id="i-97e3bd0036415c6e-0">
            Med min grundinställning, att ansvaret för atomskador primärt
            bör bäras av kärnkraftsindustrin, är det självklart att arbeta
            för att ett allt större ekonomiskt ansvar lyfts över på anläggningshavarna.
            Jag följer därför fortlöpande utvecklingen på försäkringsmarknaden,
            och jag kan försäkra Lennart Daléus att regeringen kommer att
            lägga fram förslag till höjda ansvarsbelopp efter hand som förhållandena
            medger det.
          </note>
          <note xml:id="i-e36eb1d31d8f214b-0">
            Jag vill tillägga att Sverige även spelar en aktiv roll i det
            arbete som pågår på det internationella planet för att ta till
            vara de möjligheter som finns till förbättringar av ansvarssystemet
            vid atomskador.
          </note>
          <note xml:id="i-c0ad668fbbfb321c-0">
            Anf. 65 LENNART DALÉUS (c)
          </note>
          <note xml:id="i-bae2677e51617607-0">
            Fru talman! Jag tackar naturligtvis för det svar som jag har
            fått från justitieministern, men det finns några oklarheter. När
            man talar om att i första hand företagen skall bära ansvaret eller
            att, som justitieministern anger som sin inställning, ansvaret
            primärt bör bäras av kärnkraftsindustrin, måste de belopp som
            man kräver av kärnkraftsindustrin stå i någon som helst paritet
            till det resonemanget.
          </note>
          <note xml:id="i-cee02c533d21e787-0">
            Om nu kraftindustrin genom försäkringar bär litet drygt 1,9 miljarder
            kronor av ansvaret, innebär det rimligen, fru talman, med en vanlig
            svensk tolkning av dessa ord att man på något sätt har gjort den
            bedömningen att en olycka som kan inträffa kan kosta ungefär det
            dubbla beloppet, dvs. 3,8 miljarder. 1,9
          </note>
          <note xml:id="i-2d2cfd5a7b4ef28c-0">
            miljarder kan då betecknas som huvuddelen av ansvaret, förstahandsansvar
            eller primärt ansvar.
          </note>
          <note xml:id="i-5f65cf576778201a-0">
            Men om kostnaden för olyckor som kan inträffa kan uppgå till
            hundratals miljarder kronor, är det naturligtvis oriktigt att
            tro att 1,9 miljarder över huvud taget kommer i närheten av förstahandsansvaret.
          </note>
          <note xml:id="i-5013d7077507e234-0">
            Justitieministern säger att riksdagen - vilket ju skett på regeringens
            förslag - har bestämt att beloppet inte kan sättas högre än att
            det kan täckas av försäkring. På den punkten går Sverige, fru
            talman, emot den konvention som vårt land liksom andra länder
            på det här området är anslutet till. Där talar man nämligen om
            försäkring eller annan ekonomisk garanti.
          </note>
          <note xml:id="i-24ed7c2bf1d042d5-0">
            Men regeringen har valt att inte basera sitt förslag till riksdagen
            på detta. Hade man gjort det, skulle man t.ex. kunna kräva en
            garanti av kraftföretagen som, till att börja med, innefattar
            kraftföretagens hela förmögenhet.
          </note>
          <note xml:id="i-053735edfe1175f0-0">
            Men man har alltså valt att inte göra på det sättet.
          </note>
          <note xml:id="i-730d14688bc9772d-0">
            Jag undrar då vilken uppfattning regeringen har om hur stor kostnaden
            för en olycka kan bli och om regeringen är beredd att komma tillbaka
            med förslag om att också annan ekonomisk garanti skall kunna gälla
            för kraftföretag.
          </note>
          <note xml:id="i-b50535c5d9a59401-0">
            Anf. 66 Justitieminister LAILA
          </note>
          <note xml:id="i-e3c4a4166ec4b8b0-1">
            FREIVALDS (s)
          </note>
          <note xml:id="i-d1662703711210d8-0">
            Fru talman! Den här frågan behandlades så sent som i våras i
            samband med en proposition från regeringen, varvid beloppsgränserna
            höjdes. Den genomgicks mycket noga i lagutskottet, där man bl.a.
            behandlade en motion från Lennart Daléus, som mycket riktigt gick
            i annan riktning än propositionen. Lagutskottet ställde sig helt
            bakom regeringens bedömning av frågan, och riksdagen beslutade
            i enlighet med den.
          </note>
          <note xml:id="i-d09d69060f6d8677-0">
            Detta skedde alltså helt nyligen, och det är den situation som
            vi nu befinner oss i. Om verkligheten förändrar sig på något sätt,
            kommer regeringen att lägga fram nya förslag till riksdagen att
            ta ställning till. Men riksdagen har alltså alldeles nyligen tagit
            ställning till denna fråga.
          </note>
          <note xml:id="i-461ff215e212085d-0">
            Anf. 67 LENNART DALÉUS (c)
          </note>
          <note xml:id="i-72bb28ea89abc281-0">
            Fru talman! Så kan man inte göra. Man kan inte i en aktuell och
            intressant fråga en gång för alla låsa dörren och kasta nyckeln
            i sjön, så att man inte kan ta upp frågan igen. Den är också i
            allra högsta grad aktuell.
          </note>
          <note xml:id="i-98adb8e9d5035e9e-0">
            Det som regeringen t.ex. senast grundade sitt ställningstagande
            på var ett material som var aktuellt före den 1 januari i år.
            Sedan den 1 januari är vi med i
          </note>
          <note xml:id="i-3aa4fd2d922a64bf-0">
            EU. Två EU-länder, Tyskland och Nederländerna, har väsentligt
            högre försäkringsbelopp än vad vi har. Kan justitieministern till
            att börja med ge någon förklaring till att de länderna har högre
            försäkringsbelopp än vi?
          </note>
          <note xml:id="i-852a59f46837fbf4-0">
            Kan justitieministern ändå inte se att någonting förändrats genom
            att vi gått med i EU, där medlemsländer tagit kraftfullare tag
            på det här området än vi?
          </note>
          <note xml:id="i-815be7be2ead97b4-0">
            Visst har det alltså skett saker sedan den här frågan senast
            var uppe i riksdagen. Dessutom är den alltid aktuell. Har vi en
            stötande lagstiftning, som innebär att kraftindustrin går skadeslös
            när tredje man drabbas, är det väl skäl i att regeringen tar upp
            frågan ännu en gång.
          </note>
          <note xml:id="i-b8ed37d9facdd46c-0">
            Anf. 68 Justitieminister LAILA
          </note>
          <note xml:id="i-e3c4a4166ec4b8b0-2">
            FREIVALDS (s)
          </note>
          <note xml:id="i-914f83ec0d1d6ec6-0">
            Fru talman! Jag kan försäkra Lennart Daléus att så snart förutsättningar
            för ändrade ansvarsbelopp föreligger kommer regeringen att återkomma
            med en proposition till riksdagen.
          </note>
          <note xml:id="i-7eceecd900827378-0">
            Anf. 69 LENNART DALÉUS (c)
          </note>
          <note xml:id="i-24b23b47d62906ee-0">
            Fru talman! Då kan jag ge justitieministern ett tips. Jag utgår
            från att justitieministern vet att varje reaktor är sakförsäkrad
            för ungefär 10 miljarder kronor. Detta innebär att om det blir
            ett haveri i reaktorn, kommer kraftföretaget att bli helt skadeslöst.
            Man får
          </note>
          <note xml:id="i-a1c65603896dca46-0">
            10 miljarder kronor. Det utgår ersättning för kraftbortfallet,
            men den som äger fastigheter i Borlänge eller mark uppe i Norrland
            berörs inte av ersättningsfrågan.
          </note>
          <note xml:id="i-9b31ee107ba8277f-0">
            När justitieministern frågar försäkringsbranschen om det finns
            utrymme för att höja ansvaret gentemot tredje man, har den hittills
            svarat och kommer att svara: Det går inte, eftersom försäkringsutrymmet
            är upptaget. Vad är det då upptaget av? Jo, av de försäkringar
            som kraftföretagen själva har tagit på sina egna maskiner. Är
            inte detta stötande, justitieministern?
          </note>
          <note xml:id="i-28a7a199f0bb49cf-0">
            Borde man inte se till att kraftföretagen släpper på sin egen
            ersättning till förmån för krav med anledning av skador som kan
            drabba tredje man? - Detta sagt som ett litet tips till ett regeringsförslag,
            justitieministern.
          </note>
          <note xml:id="i-0e823d1612cd55ff-10">
            Överläggningen var härmed avslutad.
          </note>
          <note xml:id="i-4f875f6239f407e2-0">
            13 § Svar på fråga 1995/96:28 om rekrytering av nämndemän
          </note>
          <note xml:id="i-e7d4cf2c303d748c-0">
            Anf. 70 Justitieminister LAILA
          </note>
          <note xml:id="i-e3c4a4166ec4b8b0-3">
            FREIVALDS (s)
          </note>
          <note xml:id="i-ec19b5218d8d9fc1-0">
            Fru talman! Birgitta Hambraeus har frågat mig hur jag tänker
            verka för att underlätta och bredda rekryteringen av nya och yngre
            nämndemän. Enligt Birgitta
          </note>
          <note xml:id="i-f445bc6765f1ea53-0">
            Hambraeus är det svårt att förmå yngre människor att åta sig
            nämndemannauppdrag, bl.a. av det skälet att ersättningen är helt
            otillräcklig.
          </note>
          <note xml:id="i-9ca9691b6950d755-0">
            Nämndemän får ett arvode på 300 kr per dag och ett tilläggsbelopp
            för förlorad arbetsförtjänst. Den totala ersättningen får uppgå
            till högst 1 000 kr per dag. De nuvarande reglerna innebär alltså
            att en nämndeman kan få ersättning med 1 000 kr per dag för förlorad
            arbetsförtjänst. Med dessa ersättningsnivåer torde de flesta yngre
            nämndemän inte förlora några pengar på att tjänstgöra i domstol.
            Låt vara att de inte heller tjänar något extra på uppdraget.
          </note>
          <note xml:id="i-dd7c9f4ac283ed33-0">
            Jag delar Birgitta Hambraeus uppfattning att ersättningen för
            nämndemannauppdrag inte är av den storlek som kunde vara önskvärd.
            Domstolsverket föreslog för ett par år sedan att ett nytt ersättningssystem
            skulle införas efter mönster av ersättningsreglerna för förtroendevalda
            i kommunallagen. Eftersom det har saknats ekonomiskt utrymme,
            har förslaget inte genomförts.
          </note>
          <note xml:id="i-7d61ff8a13dc8e98-0">
            Rättsväsendet skall spara en miljard kronor under innevarande
            mandatperiod. Dessa besparingar har fått och kommer att få till
            följd att anställda inom rättsväsendet måste sägas upp. Enligt
            min mening är det i denna situation inte försvarligt att nu höja
            ersättningsnivån för nämndemän.
          </note>
          <note xml:id="i-d6ce52171ebb762a-0">
            Anf. 71 BIRGITTA HAMBRAEUS (c)
          </note>
          <note xml:id="i-065ded4588fa30cc-0">
            Fru talman! Jag ber att få tacka för svaret, som jag tycker är
            mycket positivt. Jag tror faktiskt inte att det är allmänt känt
            att ersättningen kan uppgå till så mycket som 1 000 kr per dag.
            Det är viktigt att det slås fast.
          </note>
          <note xml:id="i-b738881e32204a66-0">
            Jag är också mycket tacksam för att justitieministern här säger
            att man skulle önska att man kunde höja ersättningen - det finns
            ett förslag härom från Domstolsverket, men man har i rådande budgetläge
            inte kunnat göra detta.
          </note>
          <note xml:id="i-23319cdaf2bd1718-0">
            Man måste förstå att det ofta känns stötande när man jämför denna
            ersättning med av Domstolsverket fastslagen praxis för advokatarvoden
            osv. Jämförelsen mellan vad en nämndeman och en advokat får haltar
            enormt.
          </note>
          <note xml:id="i-be02a10517e8ad20-0">
            Får jag tolka justitieministerns svar så, att när vi har bestämt
            oss för att sluta spara här i landet och det finns pengar igen,
            skulle man kunna tänka sig att i enlighet med Domstolsverkets
            förslag jämställa nämndemännen med likvärdiga grupper som har
            kommunalt uppdrag?
          </note>
          <note xml:id="i-9d89a18df653a2c7-0">
            Anf. 72 Justitieminister LAILA
          </note>
          <note xml:id="i-e3c4a4166ec4b8b0-4">
            FREIVALDS (s)
          </note>
          <note xml:id="i-d46654392d4c4805-0">
            Fru talman! När frågan blir aktuell igen - och det kommer den
            säkerligen att bli, eftersom jag med jämna mellanrum får uppvaktningar
            om detta, naturligtvis inte minst från nämndemännen själva - måste
            den sättas in i sitt sammanhang med alla andra frågor.
          </note>
          <note xml:id="i-e650838a2d495fc2-0">
            Man får göra de prioriteringar som man vid den tidpunkten anser
            är möjliga att göra.
          </note>
          <note xml:id="i-54e512c4f73f4715-0">
            Uppdraget har funnits i Domstolsverket, och det finns ett förslag.
            Det kommer givetvis att bedömas så fort som möjligt, när det finns
            förutsättningar att följa förslaget.
          </note>
          <note xml:id="i-44cbadc23bcc5732-0">
            Anf. 73 BIRGITTA HAMBRAEUS (c)
          </note>
          <note xml:id="i-9b06cc88a91e2ff7-0">
            Fru talman! Jag utgår från att vi är överens om att nämndemännens
            arbete och uppgifter är oerhört viktiga för vårt rättsväsende
            och att det därför är väsentligt att de också ekonomiskt får en
            erkänsla som motsvarar deras uppdrags betydelse.
          </note>
          <note xml:id="i-0e823d1612cd55ff-11">
            Överläggningen var härmed avslutad.
          </note>
          <note xml:id="i-65314cb13b53b5ad-0">
            14 § Hänvisning av ärenden till utskott
          </note>
          <note xml:id="i-ebd31a7e8c3afbe7-0">
            Föredrogs och hänvisades
          </note>
          <note xml:id="i-497ff3e66221c3ae-0">
            Propositioner
          </note>
          <note xml:id="i-482183f64c7ffa02-0">
            1995/96:33 till utrikesutskottet
          </note>
          <note xml:id="i-74e2210b598d41d2-0">
            1995/96:61 och 84 till lagutskottet
          </note>
          <note xml:id="i-e06512798c929f00-0">
            Kammaren biföll talmannens förslag att motionstiden för ovan
            angivna propositioner skulle förlängas till den 6 november.
          </note>
          <note xml:id="i-6f39f428f7066b4a-0">
            15 § Förnyad bordläggning
          </note>
          <note xml:id="i-93d5fa49779e945c-0">
            Föredrogs men bordlades åter
          </note>
          <note xml:id="i-b868ef25dd94c464-0">
            Skatteutskottets betänkande 1995/96:SkU1
          </note>
          <note xml:id="i-555837d28f09c944-0">
            16 § Bordläggning
          </note>
          <note xml:id="i-8ec129aca67180d1-0">
            Anmäldes och bordlades
          </note>
          <note xml:id="i-497ff3e66221c3ae-1">
            Propositioner
          </note>
          <note xml:id="i-8f744d7fa9f0f01e-0">
            1995/96:56 Ändringar i lagen om folkbokföringsregister, m.m.
          </note>
          <note xml:id="i-c1e190e83612c220-0">
            1995/96:81 Reglering av s.k. fakturaskojeri i marknadsföringslagen
          </note>
          <note xml:id="i-5e58daa81a3436b8-0">
            Redogörelse
          </note>
          <note xml:id="i-7c3fa8f444280e97-0">
            1995/96:RR1 Riksdagens revisorers verksamhetsberättelse för budgetåret
            1994/95
          </note>
          <note xml:id="i-1c53bd70f0ca9c89-0">
            17 § Anmälan om interpellation
          </note>
          <note xml:id="i-174f05b00119f7dd-0">
            Anmäldes att följande interpellation framställts
          </note>
          <note xml:id="i-e1c9797e9d4de07d-0">
            den 13 oktober
          </note>
          <note xml:id="i-e79234b9062dff26-0">
            1995/96:9 av Lennart Nilsson (s) till
          </note>
          <note xml:id="i-91ab7f4511b16383-0">
            kulturministern om Gullholmen i Bohuslän
          </note>
          <note xml:id="i-1426c9814d7f60a9-0">
            Interpellationen redovisas i bilaga som fogas till riksdagens
            snabbprotokoll onsdagen den 25 oktober.
          </note>
          <note xml:id="i-062048ea32baa2bc-0">
            18 § Anmälan om fråga
          </note>
          <note xml:id="i-7a5f202e367dae19-0">
            Anmäldes att följande fråga framställts
          </note>
          <note xml:id="i-2c3ffdb571ebccc3-0">
            den 16 oktober
          </note>
          <note xml:id="i-9227c10eb78c3b08-0">
            1995/96:46 av Rolf Gunnarsson (m) till
          </note>
          <note xml:id="i-892ac89bb024df12-0">
            justitieministern om besparingarna inom polisen
          </note>
          <note xml:id="i-8b3c917a7d21e240-0">
            Frågan redovisas i bilaga som fogas till riksdagens snabbprotokoll
            onsdagen den 25 oktober.
          </note>
          <note xml:id="i-17fb57366e22c9bb-0">
            19 § Kammaren åtskildes kl. 15.31.
          </note>
          <note xml:id="i-0f78c8114a9eed56-0">
            Förhandlingarna leddes av andre vice talmannen.
          </note>
        </div>
      </body>
    </text>
  </TEI>
</teiCorpus>
