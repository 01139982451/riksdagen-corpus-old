<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--59</head>
          <docDate when="1995-01-01">1995-01-01</docDate>
        </div>
      </front>
      <body>
        <div>
          <note xml:id="i-932b39c965e15494-0">
            Det justerade protokollet beräknas utkomma om 3 veckor
          </note>
          <note xml:id="i-800d92a6842bcb7b-0"/>
          <note xml:id="i-46090e9d8b5958c8-0">
            _________________________________________________________________________
          </note>
          <note xml:id="i-b1666c66fc700fa9-0">
            Till minne av Olof Palme
          </note>
          <note xml:id="i-b43a965d912e5f93-0">
            TALMANNEN
          </note>
          <note xml:id="i-d4160e1ba9b86f98-0">
            Ärade kammarledamöter! Några minnen är knivskarpt tydliga: ett
            ord, ett tonfall, en röst. Andra är mer svårgripbara: en känsla,
            en sinnesstämning. Så är våra minnen.
          </note>
          <note xml:id="i-0fdd9c310c8d62eb-0">
            Vi minns Olof Palme. Vi var många som lärde känna honom väl i
            arbetet, i vänkretsen eller som politisk motståndare under många
            år. Andra minns honom från mer hastiga möten. Ännu fler skapade
            sig sin bild genom TV, radio och tidningar.
          </note>
          <note xml:id="i-156b534f90143a35-0">
            Alla minns vi, på vårt sätt. Vi har vår egen bild. Vi minns den
            ostyriga luggen, aldrig på plats i ett engagerat meningsutbyte,
            den knivskarpa replikattacken, den intensivt blå blicken, ivrigt
            sökande ny kunskap och nya människor, kroppen, ständigt halvt
            på språng mot nya möten.
          </note>
          <note xml:id="i-bdeb5777a2889e1d-0">
            Vi som hade förmånen att arbeta nära Olof Palme, i riksdagen,
            i regeringen, i partiledningen, minns också en annan bild. Vi
            minns en människa, för vilken omtanken om andra gick i första
            rummet. Olof Palme uppfattades av många som den som sökte striden.
          </note>
          <note xml:id="i-c7cbfda5da051174-0">
            Men vi var många - även bland hans meningsmotståndare - som fick
            uppleva att det hos honom också fanns en annan sida. Empati, inlevelse
            och förståelse för andras uppfattning, förmågan att lyssna, var
            framträdande drag i hans personlighet. Det var därför han var
            en mästare på att jämka samman stridiga viljor.
          </note>
          <note xml:id="i-f0593dbf4a18b71c-0">
            Det var det som var nyckeln till framgång i internationella medlingsuppdrag,
            och det gjorde honom också till en god lagledare i riksdagsgrupp,
            i regering och i partiledning. Vi var många som fick del av hans
            högst personliga omtanke.
          </note>
          <note xml:id="i-7c62365c059d7247-0">
            I dag minns vi en stor politiker i Sveriges riksdag.
          </note>
          <note xml:id="i-20b91458b9ba0ff3-0">
            Olof Palme verkade i den svenska politikens absoluta centrum
            i mer än tre decennier. Först verkade han som assistent till statsminister
            Tage Erlander, från
          </note>
          <note xml:id="i-f95a6729397acb0c-0">
            1963 som konsultativt statsråd och senare som kommunikationsminister
            och utbildningsminister. Han valdes 1969 till partiordförande
            för socialdemokraterna och blev därmed Sveriges statsminister.
          </note>
          <note xml:id="i-9c0689364ff6024b-0">
            Olof Palme invaldes i riksdagens första kammare
          </note>
          <note xml:id="i-a5f65b0402de13aa-0">
            1958 och var ledamot i Sveriges riksdag i 28 år.
          </note>
          <note xml:id="i-7a005971fd58adb0-0">
            För att hedra minnet av en av sina mest framstående företrädare
            har riksdagen sammanställt en skrift i ord och bild om Olof Palme.
            Den finns att få efter denna minnesstund.
          </note>
          <note xml:id="i-f343f0b07a2086fc-0">
            Olof Palme beskrev själv sitt politiska ställningstagande sedan
            ungdomen som en gradvis fortskridande process, grundad på studier
            och eftertanke. En resa genom USA vid 40-talets slut och besök
            i Asien vid
          </note>
          <note xml:id="i-bc3feca5e2a2c589-0">
            50-talets början fick ett avgörande inflytande för hans vägval.
          </note>
          <note xml:id="i-9553a3a266d65582-0">
            "Min första politiska handling" - så kallade han det själv när
            han var med om att inom Sveriges förenade studentkårer organisera
            en penninginsamling till förmån för svarta studenter, som blivit
            utestängda från de vitas universitet i Sydafrika.
          </note>
          <note xml:id="i-7a27b08ec0d76470-0">
            Olof Palme gav i sin ordknappa, men brännande, karakteristik
            av detta barbariska system ett av många prov på sin förmåga att
            väcka engagemang.
          </note>
          <note xml:id="i-20e139e5fe2b3977-0">
            Han sade: "Apartheid är en makaber minoritetsdiktatur för social
            och ekonomisk utsugning, men apartheid har också en unik egenskap.
            Apartheid är den enda formen av tyranni som brännmärker en person
            ända från födseln beroende på hudfärgen."
          </note>
          <note xml:id="i-60f33a3b5433fe2a-0">
            Olof Palme fick aldrig själv uppleva hur människovärdet återupprättades
            i Sydafrika. Han fick aldrig se bilderna av Nelson Mandela, röstande
            för första gången i sitt liv. Men han var en av dem som gick i
            första ledet i stödet till ANC och befrielsekampen.
          </note>
          <note xml:id="i-9551059511b7d3a1-0">
            Hans betydelse i anti-apartheidrörelsen manifesteras på nytt
            när Sydafrikas nu demokratiska parlament vid en ceremoni nästa
            onsdag, den 28 februari, hedrar minnet av Olof Palme. Den svenska
            riksdagsdelegation som under min ledning i morgon reser till södra
          </note>
          <note xml:id="i-bc755079bd8a36a1-0">
            Afrika kommer att närvara vid denna minnesstund, där jag har
            inbjudits att hålla ett högtidstal.
          </note>
          <note xml:id="i-79fdf79af8d280fa-0">
            1953 började Olof Palme på allvar arbeta inom det socialdemokratiska
            partiet. Som ordförande för
          </note>
          <note xml:id="i-14f53b4ae6922a8a-0">
            Sveriges förenade studentkårer fick han, mycket överraskad, en
            morgon detta år ett samtal från Sveriges statsminister och ett
            erbjudande att bli dennes assistent.
          </note>
          <note xml:id="i-0d777b8ad26c6296-0">
            I sexton år arbetade de tillsammans och sågs varje dag. Olof
            Palme återkom ofta till det avgörande inflytande Tage Erlander
            haft på honom som person och politiker och citerade sin lärofader:
            "Hos en politiker måste tanken, ordet och handlingen uppfattas
            som en helhet. Om det uppstår en klyfta mellan tanke, ord och
            handling splittras politikerns personlighet, och medborgarna fråntar
            honom sitt förtroende."
          </note>
          <note xml:id="i-0aa01e49c6aa5f1b-0">
            Värnet och utvecklingen av demokratin var grunden i Olof Palmes
            politiska gärning. En livaktig demokrati med engagerade medborgare
            var för honom förutsättningen för att respekten för de mänskliga
            rättigheterna skulle kunna upprätthållas och stärkas.
          </note>
          <note xml:id="i-c5614bbe4927e8c4-0">
            Demokratin var för honom en nödvändig arbetsmetod, men därtill
            den enda garanten för människors lika värde.
          </note>
          <note xml:id="i-08b83c885ed3a79e-0">
            Olof Palme trodde inte bara på politikens möjligheter - i sin
            gärning försvarade han dess institutioner och utövare.
          </note>
          <note xml:id="i-912cb564923a8504-0">
            Han sade: "Vi skall ha klart för oss att det inte finns någonting
            finare än politik. Politik innebär att man går samman för att
            lösa gemensamma uppgifter.
          </note>
          <note xml:id="i-2d420a94c9e73670-0">
            Politik innebär att man ställer upp mål för samhällsutvecklingen,
            präglade av idén om ett gott samhälle som man gemensamt vill förverkliga.
            Utan politiken kan man aldrig värna människovärdet."
          </note>
          <note xml:id="i-652c1c2d85f65636-0">
            I en demokrati är det offentliga meningsutbytet en grundpelare.
            Det var också här, i debatten, i utbytet av argument, som Olof
            Palme hämtade näring till sitt engagemang. Debatten som metod
            var en utmaning för honom, och det var också här han stimulerade
            -
          </note>
          <note xml:id="i-cab22cc9718f47c1-0">
            och utmanade - oss alla. I sina tal använde han demokratins starkaste
            vapen, argumentationen, grundad på både lidelse och förnuft.
          </note>
          <note xml:id="i-e87eca5863872cc3-0">
            Torsdagen den 24 april 1958 höll den unge, nyvalde ledamoten
            av första kammaren, Olof Palme, sitt första anförande i riksdagen.
            Det gällde pensionsreformen. Hans tal handlade om framstegsoptimism.
          </note>
          <note xml:id="i-19e1c4efaf306292-0">
            Men för honom var en bättre framtid inte bara fler kraftverk,
            storflygfält och bilar. En bättre framtid måste också innebära
            trygghet och rättvisa vid ålderdomen.
          </note>
          <note xml:id="i-68742f21306f0bb6-0">
            Talets avslutande rader angav inriktningen på de nära 30 år inom
            politiken som låg framför den unge
          </note>
          <note xml:id="i-6c56b0f6c489d657-0">
            Palme.
          </note>
          <note xml:id="i-0b3ff6f06907eeee-0">
            Han sade: "Jag tror, herr talman, att de, som i dagens pensionsdebatt
            försöker spela ut generationerna mot varandra, inte känner ungdomen.
            De känner inte ungdomens sinne för solidaritet och rättvisa."
          </note>
          <note xml:id="i-dd0bc25c8757b466-0">
            Den då 31-årige riksdagsledamoten hade genom sin ställning redan
            ett avgörande inflytande på politikens inriktning, och han skulle
            utifrån sina kommande roller utöva ett avgörande inflytande på
            bygget av det moderna Sverige och välfärdsstaten.
          </note>
          <note xml:id="i-0921033d198fb3a3-0">
            17 år senare höll Olof Palme ett uppmärksammat tal vid den socialdemokratiska
            partikongressen. Då gällde det barnen - vår framtid. Olof Palme
            var engagerad i barns levnadsvillkor på ett sätt som var ovanligt
            för män i hans generation. Han sade:
          </note>
          <note xml:id="i-27026995457d6b73-0">
            "Det är bara det att den enda praktiska anknytningen till framtiden
            som vi har egentligen är barnen.
          </note>
          <note xml:id="i-23eb34bc7adbbeac-0">
            Det är i dem man ser framtiden växa fram. - - - Vi sysslar ju
            vanligtvis med allmänna problem, men vad det här ytterst handlar
            om är sådant som vi inte gärna talar om eller sätter på pränt,
            såsom ömhet och livskänsla, värme och spontanitet, samvaro och
            gemenskap. Allra längst bort handlar det om någonting så fantastiskt
            som glädje."
          </note>
          <note xml:id="i-296fc49f3e28ef8d-0">
            Olof Palme var kanske framför allt idépolitikern.
          </note>
          <note xml:id="i-88cc70f2a5ecbc61-0">
            Den som lyssnat till Olof Palme och den som i dag tar del av
            tal och riksdagens protokoll slås av det ledande temat: den ideologiska
            grundtonen.
          </note>
          <note xml:id="i-f286ff5e6fcee328-0">
            Och när vi i dag minns Olof Palme minns vi kanske framför allt
            just detta: politikern som med ideologisk övertygelse verkade
            för mänskliga rättigheter, solidaritet och rättvisa och för människors
            lika värde i en internationell rörelse utan gränser likaväl som
            i en svensk förort.
          </note>
          <note xml:id="i-0c5beb15002e1d52-0">
            Egendomligt nog är det mindre känt just hur starkt och lidelsefullt
            hans personliga engagemang var för den svenska vardagen, och vad
            man kunde göra för att förändra människors livsvillkor så att
            var och en skulle få en möjlighet att, som Hjalmar Branting en
            gång uttryckte det, "förverkliga sina bästa stämningars längtan".
          </note>
          <note xml:id="i-f23ce6f5c69a7251-0">
            Olof Palmes ideologiska ståndpunkt växte ursprungligen fram utifrån
            ett internationellt engagemang, och han kom att verka i denna
            internationella miljö i hela sitt liv. Man kan fortfarande träffa
            enskilda människor i Sydafrika, i Tjeckien och i Vietnam, som
            berättar vad Olof Palmes insatser betydde för att de skulle härda
            ut under de onda åren.
          </note>
          <note xml:id="i-c481e977fb07a2b8-0">
            Den värld som Olof Palme levde mitt i har förändrats. Hans övertygelse
            bars fram av visioner om en värld där fred råder och människovärdet
            respekteras.
          </note>
          <note xml:id="i-3eda1498b73937e8-0">
            Den av Olof Palme ledda oberoende kommissionen för nedrustnings-
            och säkerhetsfrågor lade fram den rapport om "Gemensam säkerhet",
            vars grundsyn kom att prägla den utveckling som ledde fram till
            genombrottet i nedrustningsförhandlingarna och slutet på det kalla
            kriget.
          </note>
          <note xml:id="i-01001ec35fde28d9-0">
            Men han fick aldrig själv uppleva hur många av dessa visioner
            tog form i verklighet.
          </note>
          <note xml:id="i-89a08c5840dbc2cd-0">
            Sin sista dag i livet undertecknade Olof Palme sexnationsinitiativets
            tredje budskap till president
          </note>
          <note xml:id="i-df10f142a3894887-0">
            Reagan och generalsekreterare Gorbatjov. Det var en uppmaning
            till supermakterna att inte ge tillstånd till någon ny kärnsprängning
            fram till nästa toppmöte, vilket skulle bana vägen till ett provstoppsavtal.
          </note>
          <note xml:id="i-a806cbd5172f2804-0">
            Samma dag gav han en intervju för tidningen
          </note>
          <note xml:id="i-1d1367c040e3f249-0">
            Statsanställd där han framställde 1986 som de stora möjligheternas
            år.
          </note>
          <note xml:id="i-9ac94ea05a095f3a-0">
            "Misstron viker som dimman en tidig vårmorgon", sade Olof Palme
            denna fredagseftermiddag i slutet av en lång arbetsvecka fylld
            av möten, problemlösning och hårt vardagsarbete.
          </note>
          <note xml:id="i-a56349e77fbe35b9-0">
            I vår värld i dag har många visioner blivit verklighet. Misstrons
            dimmor har gett vika för öppenhet.
          </note>
          <note xml:id="i-f994efc9ddb00f76-0">
            Murar har raserats. Det kalla kriget har förpassats till historien.
            Frihet och demokrati har återerövrats, även i vår närhet.
          </note>
          <note xml:id="i-8b9ba0b9fd7d6b28-0">
            Men vi har också tvingats uppleva att nya konflikthärdar blossat
            upp som på nytt lett till omänskligt lidande och att hoppingivande
            fredsprocesser saboterats. Det manar till att i Olof Palmes anda
            aldrig ge upp.
          </note>
          <note xml:id="i-f367eb49ed2a0fae-0">
            Ärade ledamöter och gäster!
          </note>
          <note xml:id="i-4a90d5193107c80b-0">
            Låt mig avsluta med att citera några rader av vad
          </note>
          <note xml:id="i-991e5857f63357af-0">
            FN:s dåvarande generalsekreterare, Perez de Cuéllar, sade i sitt
            tal vid Olof Palmes begravning:
          </note>
          <note xml:id="i-5f2b10053e9381cf-0">
            "Olof Palme personifierade FN-stadgans högsta ideal. Den kräver
            slut på krig - han levandegjorde begreppet fredskämpe. Den befäster
            tron på de mänskliga rättigheterna - han var en orubblig förkämpe
            för människans universella värde och värdighet.
          </note>
          <note xml:id="i-885e854847b94071-0">
            Den manar till socialt framåtskridande - han stod otvetydigt
            på de fattigas och förtrycktas sida. Över hela världen är Sverige
            i dag liktydigt med idealen fredlig stabilitet och medmänsklighet.
            Till en inte ringa del kan detta tillskrivas Olof Palme. Hans
            visioner kände inga nationella gränser."
          </note>
          <note xml:id="i-f4ee9b644483d230-0">
            Ärade kammarledamöter!
          </note>
          <note xml:id="i-9efa4be5c09889ac-0">
            Vi minns i dag Olof Palme och hans livsverk. Vi hämtar kraft
            ur vetskapen om vad en enda människa förmått uträtta under sin
            stund på jorden. Vi påminner oss om vårt ansvar att fullfölja
            och stärka de möjligheter till fred och frihet som samarbete över
            gränserna ger oss.
          </note>
          <note xml:id="i-36cb987912bac7d2-0">
            Så hyllar vi minnet av Olof Palme.
          </note>
          <note xml:id="i-3866d2ff374e6da5-0">
            Ajournering
          </note>
          <note xml:id="i-8d6f0b0685df2809-0">
            Kammaren beslöt på förslag av talmannen att ajournera förhandlingarna
            till kl. 9.20.
          </note>
          <note xml:id="i-7948fe99d0be3d10-0">
            Återupptagna förhandlingar
          </note>
          <note xml:id="i-0d7627c16d3b42eb-0">
            Förhandlingarna återupptogs kl. 9.20.
          </note>
          <note xml:id="i-b1808598a6931f7a-0">
            1 § Aktuell debatt: Välfärden
          </note>
          <note xml:id="i-6c75034f904d0b9b-0">
            Anf. 1 RAGNHILD POHANKA (mp)
          </note>
          <note xml:id="i-c6343719096b2dd5-0">
            Fru talman! Livet består av levande människor, deras arbete och
            deras vardagsliv. Dessutom är det korrelerat i tiden. Det består
            också av ett samhälle, ett samfund, som skall lyfta eller bära
            människor genom sårbara perioder, genom de perioder när individen
            själv eller familjen inte längre orkar. På det sättet är vi alla
            beroende under längre eller kortare perioder i livet, och det
            är inte alltid vi vet när dessa perioder skall inträffa.
          </note>
          <note xml:id="i-b3420b930a2d495f-0">
            Under de perioder då vi är barn, sjuka eller äldre och när vi
            ställs utan arbete är ett starkt skyddsnät en av de viktigaste
            uppgifterna för ett samhälle. Vi har varit mycket bra på att ordna
            de här sakerna för oss tidigare. Nu raseras systemet i snabb takt.
            Låt Sveriges riksdag och regering ta nya tag nu. Vi får inte svika
            våra medborgare i dessa viktiga frågor.
          </note>
          <note xml:id="i-fe2c262036cd4dcd-0">
            Vi har den kunskap som behövs för att ta nya tag.
          </note>
          <note xml:id="i-826f6737667932d7-0">
            Vi vet hur människor har det. Vi kräver av våra väljare att de
            skall vara ansvarstagande. Då måste vi politiker rimligen kräva
            av oss själva att vi skall ta ett liknande ansvar.
          </note>
          <note xml:id="i-de91715dfa715967-0">
            Vi har tidigare presenterat ett förslag om ett s.k.
          </note>
          <note xml:id="i-a1bae9e3a569eff2-0">
            brutet tak i de försäkringar vid sjukdom, arbetslöshet och barnafödande
            som har en varaktighet upp till högst två år. Förslaget innebär
            att ersättningsnivån höjs till 80 % för inkomster upp till 12
            700 kr i månaden. Av inkomster därutöver får man 40 %. Det innebär
            att alla med inkomster upp till 14 900 kr tjänar på vår modell.
          </note>
          <note xml:id="i-8e1d6f22e7ac6663-0">
            Nytt är våra förslag till ersättningar vid långvarig sjukdom
            och ohälsa samt vid ålderdom. De föreslås utgå som ett grundskydd,
            lika för alla oberoende av inkomst.
          </note>
          <note xml:id="i-75355da717c51954-0">
            Det är "vi" och "dom", och aldrig byter vi sida med varandra
            - de som har det bra och de som har det dåligt. De socialbidragsnivåer
            som föreslås är så erbarmligt låga att vi kanske snart också har
            ett Lortsverige tillbaka. I valet mellan tvål och bröd väljer
            människor bröd.
          </note>
          <note xml:id="i-66c0b5d2f2168950-0">
            Är vi beredda att i framtiden träffa på fler bagladies och bostadslösa
            män på våra gator? Är vi beredda att se dem i ögonen?
          </note>
          <note xml:id="i-78aa0c2ed89a07c5-0">
            Anf. 2 Statsrådet ANNA HEDBORG (s)
          </note>
          <note xml:id="i-30557d55e87bce0f-0">
            Fru talman! Den generella välfärden ger oberoende och rörelsefrihet.
            Den lyfter bort oron för mycket av det oväntade som kan inträffa
            och slå sönder våra liv och våra drömmar. Vi kan andas lättare.
            Vi kan se oss omkring. Viljan vaknar att erövra världen, spänna
            våra krafter för att påverka och förändra. Vi får lust att upptäcka
            och förnya. Vi orkar satsa, också när oddsen för att lyckas är
            små. Vi dras mot det ljusa och goda.
          </note>
          <note xml:id="i-58863fafd39d8c37-0">
            Så beskrev Olof Palme den generella välfärden i sin sista debatt
            i Sveriges riksdag för nästan precis tio år sedan. Bättre än så
            kan den knappast skildras. Sedan dess har den stadiga ekonomiska
            tillväxten, som gav förutsättningar för hela tiden växande välfärdsutgifter
            brutits. Vi har blivit tvungna att anpassa socialpolitiken till
            den försämrade ekonomin.
          </note>
          <note xml:id="i-b443619e9ee3e005-0">
            Men det var inte välfärdspolitiken som orsakade den ekonomiska
            krisen. Nettokostnaderna för transfereringar och verksamheter
            var oförändrade som andel av BNP under hela 80-talet. Men 90-talets
            kris har skapat en kris också för välfärden.
          </note>
          <note xml:id="i-b05c2938a1e00dc0-0">
            Miljöpartiet har inbjudit till en debatt om välfärden med anledning
            av besparingarna inom välfärdspolitiken och hur de har slagit
            mot utsatta grupper.
          </note>
          <note xml:id="i-67dd37b55b8dc44f-0">
            Jag uppskattar verkligen att Miljöpartiet visar intresse för
            välfärdsfrågorna. Det är mycket viktigt att vi kan få en bred
            debatt om välfärdens utveckling och fördelning.
          </note>
          <note xml:id="i-a0cc6af17ca724ad-0">
            Det är också glädjande att Miljöpartiet tydligt markerar mot
            dem som antyder att problemet är att människor är arbetsovilliga
            eller fuskar. En sådan stämning av misstroende uppstår lätt när
            en stor grupp hamnar utanför arbetsmarknaden. Det krävs tydlighet
            och kraft att stå emot den, och politikerna har ett alldeles särskilt
            ansvar.
          </note>
          <note xml:id="i-1ab799a6d3f89c44-0">
            Det som däremot oroar mig är att Miljöpartiet med sina "brutna
            tak" vill ge upp en av de viktigaste principerna i socialförsäkringarna,
            inkomstbortfallsprincipen. De tror att de då kan förbättra villkoren
            för de sämst ställda. Men vi får inte låta den korta sikten bli
            den långa siktens fiende. Det som i stunden kan verka riktigt
            kan på längre sikt stå i direkt motsättning till våra mål.
          </note>
          <note xml:id="i-5a4fd87f610fc8ec-0">
            De som vill förändra socialpolitiken i riktning mot minskad inkomstrelatering
            av ersättningarna verkar ha två vitt skilda mål för ögonen. Några
            vill göra det för att bryta sönder viljan att betala gemensamma
            försäkringar och i stället låta de privata alternativen ta över.
          </note>
          <note xml:id="i-82dd423776659642-0">
            Moderaterna brukar inte hymla med att det är deras strävan. Andra,
            som Miljöpartiet och Centern, tror att man med ökade inslag av
            grundtrygghet kan skapa en bättre fördelningspolitisk träffsäkerhet.
          </note>
          <note xml:id="i-3435c5f5f9f44da0-0">
            Den risk vi står inför i dag är att det bildas en ohelig allians
            mellan de på ena sidan som vill göra kortsiktiga fördelningsvinster
            och de på andra sidan som vill lägga grunden för att den svenska
            modellen på sikt skall förtvina. De senare vet och litar på att
            människor som inte får något för skatten kommer att göra motstånd
            mot att betala. Jag är rädd för att de har rätt.
          </note>
          <note xml:id="i-e9fb1afbf0ee9cb3-0">
            Fru talman! Socialdemokraterna har genomfört kraftiga besparingar
            utan att ge upp generaliteten i välfärdspolitiken. Vi är övertygade
            om att vi nu har fattat de beslut som krävs för att vi skall ha
            råd med välfärdssystemen. Några ytterligare försämringar utöver
            de som redan har beslutats skall inte behövas.
          </note>
          <note xml:id="i-0d211d9358b265ee-0">
            Men ingen kan neka till att kombinationen av hög arbetslöshet
            och nedskärningar har lett till att grupper har drabbats av försämrade
            villkor. De beräkningar som har gjorts på Socialdepartementet
            visar att barnfamiljerna, en grupp som har drabbats svårt, har
            fått inkomstminskningar med i genomsnitt 10 % sedan
          </note>
          <note xml:id="i-41651ca74534a93a-0">
            1991. Enförälderfamiljerna har fått samma neddragning i ekonomisk
            standard, men från en lägre nivå.
          </note>
          <note xml:id="i-99b125ff1166ac06-0">
            Andelen som har hamnat på en inkomstnivå som understiger socialbidragsnormen
            har fördubblats. Nu har 27 % av de ensamma mammorna inkomster
            under socialbidragsnorm. Till skillnad från det som skett i andra
            grupper har däremot socialbidragstagandet i gruppen inte ökat
            utan legat fast.
          </note>
          <note xml:id="i-a40860f2eed3451d-0">
            I ljuset av detta är det alltför lätt att ropa på att de med
            låga inkomster skall särbehandlas och att man skall ge upp den
            generella principen. Men alla erfarenheter visar entydigt att
            om man ger sig in på den vägen slutar den i segregering i stället
            för integrering, fattigdom i stället för välstånd.
          </note>
          <note xml:id="i-0663cb86227d5f14-0">
            Den grupp där det framgår med allra störst tydlighet är för ensamföräldrarna.
            I Sverige riktar sig inte några speciella åtgärder direkt till
            dem. De har barnbidrag, bostadstillägg och bidragsförskott enligt
            samma regler som andra. Betydelsen av detta är större i deras
            ekonomi, men de särbehandlas inte och de är inte överrepresenterade
            bland de allra fattigaste.
          </note>
          <note xml:id="i-3ada5099a7bda24c-0">
            Om man mäter fattigdom, som internationellt brukligt är, med
            dem som har en inkomst under halva medianinkomsten är 6 % av de
            ensamstående mammorna i Sverige fattiga och andelen har knappast
            alls ökat. I USA är andelen fattiga 60 %, tio gånger större, och
            i Tyskland över 25 %.
          </note>
          <note xml:id="i-d7c94ce3cfa4f7cf-0">
            Den lägre fattigdomen bland ensamstående mammor i Sverige beror
            inte i första hand på att bidragen är generösa, utan i stället
            på att de allra flesta kvinnor med barn är väl förankrade på arbetsmarknaden.
            Ensamma mammor är inte någon ny underklass. De är vanliga, hårt
            arbetande kvinnor med barn, som lever vanliga liv. De ensamma
            mammorna är dagisfröknar, sjukvårdsbiträden, journalister, handelsanställda
            och statssekreterare. De bor i Stockholms förorter, i innerstan,
            i småstäder och på landet. Deras barn gör samma saker som andra
            barn.
          </note>
          <note xml:id="i-e3c4195e1f90ba47-0">
            Ensam mamma är något som många svenska kvinnor är någon period
            i livet. De har det ekonomiskt litet kärvare, eftersom de bara
            har en lön som oftast är en kvinnolön. De har mindre tid för att
            städa och hänga upp nya gardiner. Men de allra flesta klarar av
            sin livssituation och ger sina barn en god start i livet.
          </note>
          <note xml:id="i-b61ed3613f47eacc-0">
            Det går också lättare ju mer ansvar fäderna tar. Det gör faktiskt
            många, och de blir allt fler.
          </note>
          <note xml:id="i-9f00d9cb86e117e1-0">
            Många gånger har ensamma mammor valt att bryta upp samboförhållanden
            som inte har fungerat.
          </note>
          <note xml:id="i-9b37a009398a7497-0">
            Vi får inte glömma att detta är en av de största frihetsvinsterna
            för svenska kvinnor. De kan välja partner av kärlek och måste
            inte stanna i dåliga förhållanden av ekonomiskt nödtvång.
          </note>
          <note xml:id="i-676102f025af260c-0">
            En effekt av lågkonjunkturen är dock särskilt allvarlig. Det
            verkar vara betydligt svårare, speciellt för de unga och ensamföräldrarna,
            att etablera sig på arbetsmarknaden. Bland dem som är ensamma
            med barn och är under 25 år har bara en tredjedel arbete.
          </note>
          <note xml:id="i-496156cdda79d62a-0">
            Även bland dem som är litet äldre har andelen utan arbete ökat
            och är högre än för kvinnor i allmänhet.
          </note>
          <note xml:id="i-0f4ce7b73b3d679c-0">
            När arbetslösheten har ökat har den här gruppen hamnat långt
            bak i kön.
          </note>
          <note xml:id="i-6743e10a75d1477c-0">
            Ensamföräldrarna måste återerövra sin position på arbetsmarknaden.
            Det måste vara möjligt att gå tillbaka till utbildning även om
            man har barn. Den andra föräldern måste också ta stort ansvar
            för barnet. Vi måste hålla fast vid den generella välfärdspolitiken
            så att vi inte skapar fattigdomsfällor och låser in ensamma mammor
            i fattigdom och bidragsberoende. Vi måste värna om en bra barnomsorg
            till alla barn.
          </note>
          <note xml:id="i-80371e31fddbf2a1-0">
            Särskilt ensamstående mammor måste få behålla barnomsorgen också
            om de är arbetslösa.
          </note>
          <note xml:id="i-494b1e659abb2e19-0">
            Fru talman! De bästa socialförsäkringarna är de som så få som
            möjligt är beroende av men som ger alla så goda ersättningar som
            möjligt när de verkligen behövs. Ett stort antal bidragsmottagare
            gör socialförsäkringarna dyra men vittnar också om ett samhälleligt
            misslyckande med att hålla nere arbetslöshet och ohälsa.
          </note>
          <note xml:id="i-a60a203e1702020f-0">
            Vi måste verka för att socialförsäkringssystemen inte blir återvändsgränder
            utan tvärtom vägar tillbaka till produktivt arbete. Det gör vi
            bara genom att få ned arbetslösheten och behålla den generella
            välfärden.
          </note>
          <note xml:id="i-33d1285e4a9c9fce-0">
            Anf. 3 RAGNHILD POHANKA (mp)
          </note>
          <note xml:id="i-cf65dcf93f5f61ca-0">
            Fru talman! Miljöpartiets förslag är också inkomstrelaterat.
          </note>
          <note xml:id="i-51f741e3b917eef8-0">
            Sverige och svenska beslutsfattare har stor makt att besluta
            om hur vi skall omfördela våra resurser och vad som skall prioriteras.
            I Sverige står minst
          </note>
          <note xml:id="i-75a17d98c18af9d2-0">
            800 000 människor utanför trygghetssystemen, och de blir bara
            fler för varje dag som går. Nära en miljon är nollklassade i vår
            sjukförsäkring.
          </note>
          <note xml:id="i-bcf6ca462d91e477-0">
            Sverige har valt sin väg - en väg som i snabb takt leder till
            ett A-lag och ett B-lag i samhället. Kriteriet för att kvala in
            i A-laget är att man någon gång skall ha haft ett arbete under
            en viss tid. Många människor kommer aldrig så långt, och där har
            vi vårt B-lag.
          </note>
          <note xml:id="i-124d5f75b7c23293-0">
            Sveriges riksdagsmajoritet har valt vilken inriktning vårt samhälle
            skall ha. Det visar de nedskärningar vi redan verkställt. Sänkningen
            av a-kassan och försäkringsnivåerna till 75 %, sänkningen av basbeloppet
            som påverkar våra folkpensionärer och sänkningen för förtidspensionärer
            är några av otaliga exempel.
          </note>
          <note xml:id="i-e4ee32baf23c2c60-0">
            Den andra biten är de taxehöjningar och fördyringar som påverkar
            människors dagliga liv, t.ex.
          </note>
          <note xml:id="i-960c5174914cd965-0">
            dyrare medicin, tandvård, hemtjänst och dagis.
          </note>
          <note xml:id="i-d53281cb4a899194-0">
            Svenska folket har ganska nyvaket börjat se efter i sin plånbok,
            bara för att märka att dess levnadsvillkor kraftigt har förändrats.
            Klyftorna i samhället ökar, och vi står bara här och ser på.
          </note>
          <note xml:id="i-d0df1dea32e58dd2-0">
            I de flesta partiers program och deklarationer talas det högstämt
            och vackert om människors lika värde.
          </note>
          <note xml:id="i-bcbfcea56e7f5217-0">
            Jag anser att dessa ord helt saknar innehåll om de inte följs
            upp av en realpolitik som tar fasta på dessa grundvärderingar.
          </note>
          <note xml:id="i-657af30d168c195f-0">
            I dag kommer vi med all säkerhet att ett flertal gånger få höra
            att vi har ett stort budgetunderskott och en stor utlandsskuld
            och att vi måste spara. Det håller
          </note>
          <note xml:id="i-e87b20a939897a15-0">
            Miljöpartiet med om. I vårt förslag till budget hade vi sparat
            lika mycket som Socialdemokraterna, ja, t.o.m.
          </note>
          <note xml:id="i-041529c779721370-0">
            litet mer. Vi är beredda att ta vårt samhällsekonomiska ansvar,
            men vi anser inte att det går att spara mer på de grupper som
            har det sämst ställt!
          </note>
          <note xml:id="i-20b462674a6ab19a-0">
            Vi miljöpartister anser att finns områden där vi inte skall spara.
            Exempel på sådana är lönebidragen till handikappade, assistansersättningen
            till de svårt funktionshindrade, barntillägget för vuxenstuderande,
            villkoren för människor med förtidspension samt låginkomsttagarnas
            sjuk- och a-kasseersättningar.
          </note>
          <note xml:id="i-eababf0fc119c789-0">
            Har vi inte råd att prioritera dem som har det svårast i dag
            kan Sverige inte längre kallas för ett välfärdsland. Regeringen
            talar om att den utslagning som görs, den görs för att bevara
            välfärden. Det är ett resonemang som brister i logik.
          </note>
          <note xml:id="i-e5841d6bfeb9bbd8-0">
            Jag läste i går i DN att styrelseledamöters arvoden måste höjas
            och direktörers löner stiga ytterligare. I
          </note>
          <note xml:id="i-4d05460fa226a643-0">
            går ställde sig även Metalls ordförande Göran Johnsson på samma
            sida och hävdade att löneklyftorna måste öka i samhället. Han
            talar hellre om lönsamhet än om solidaritet, står det i artikeln.
            Jag undrar: Är det något att vara stolt över i dag?
          </note>
          <note xml:id="i-f9bc24e0dda7810e-0">
            Jag tycker att vi riksdagsledamöter skulle kunna frysa våra löner
            igen, precis som vi gjorde förra gången vi var i riksdagen. Det
            skulle vara att visa att vi står på den andra sidan.
          </note>
          <note xml:id="i-7e74065f27ac3a20-0">
            Samtidigt som man föreslår att människor som söker socialbidrag
            skall gå till socialkontoret för att få pengar till nya skor är
            det i dag helt okej att vilja öka inkomstklyftorna mellan människor.
            Är detta en verklig förnyelse? För mig är det bara desperat sökande
            efter nya förslag till hur grundskyddsnivåerna skall beräknas.
          </note>
          <note xml:id="i-7f0d7f7044dfa121-0">
            Vi i Miljöpartiet har ett förslag till grundskydd där en ensamstående
            långvarigt sjuk eller arbetslös får
          </note>
          <note xml:id="i-8dbe954903bdcd22-0">
            9 900 kr i månaden före skatt och en ålderspensionär får 9 100
            kr, inklusive en basbostadskostnad.
          </note>
          <note xml:id="i-f5c4c194f8f840b6-0">
            Med enhetliga ersättningsnivåer blir det möjligt att samordna
            de olika systemen på ett helt annat sätt än i dag när den enskilde
            ofta skickas runt mellan arbetsförmedling, försäkringskassa, sjukvård
            och socialtjänst. I sämsta fall kan han bli Svarte Petter som
            ingen riktigt vill veta av. Det är arbetsamt för den enskilde
            och ineffektivt och dyrt för samhället.
          </note>
          <note xml:id="i-5857504c4a4b145d-0">
            Vi har också ett förslag om att höja barnbidraget till 1 000
            kr och beskatta det. Då blir det både generellt och behovsprövat.
          </note>
          <note xml:id="i-6eb3808541dcd10b-0">
            De exempel på olika länder som statsrådet tog upp tycker jag
            inte har någon större relevans för oss. Skall vi jämföra oss med
            några länder skall det vara iländer, och där har Sverige lämnat
            toppen i ligan för länge sedan.
          </note>
          <note xml:id="i-ea561f2bcb9d99b9-0">
            Vi har inte alls det sociala skyddsnät som vi har haft. Många
            ramlar helt emellan; andra får så låga nivåer att de inte klarar
            sitt dagliga liv. Då måste samhället träda in igen! Först sänker
            myndigheterna så mycket att människor inte klarar sig, och sedan
            skall de gå till samma myndigheter och be om mera pengar! Vore
            det inte bättre att stödja människors självtillit och ge dem så
            mycket att de har en möjlighet att hålla näsan över vattnet?
          </note>
          <note xml:id="i-dd3bcd63954a3989-0">
            Vi har det dåligt ställt, men det finns pengar i samhället. Jag
            återkommer till det i mitt nästa anförande.
          </note>
          <note xml:id="i-4e13e086414b3bda-0">
            Anf. 4 LARS TOBISSON (m)
          </note>
          <note xml:id="i-4d9598f19f176f83-0">
            Fru talman! För många är i dag försörjningen ett stort problem.
            Exempel på det är höjda skatter, minskade bidrag och oro för jobbet.
          </note>
          <note xml:id="i-d774c3993e0acc01-0">
            Vad vi här ser är konsekvenserna på det individuella planet av
            att Sverige sedan 1970-talet har fallit tillbaka från tredje plats
            i den internationella välfärdsligan till sjuttonde plats bland
            24 OECD-länder.
          </note>
          <note xml:id="i-f98a9942d279e2df-0">
            Även inom EU ligger vi klart under genomsnittet i levnadsstandard.
          </note>
          <note xml:id="i-2493ac0b8eb1b374-0">
            I en artikel i Dagens Nyheter i måndags beskrev förre finansministern
            Kjell-Olof Feldt situationen på följande sätt:
          </note>
          <note xml:id="i-6eabe5ae4b04ea78-0">
            "Om människor inte kan leva på 75 procent av sin inkomst - och
            många anser 90 procent knappt räcka till - synliggör det effekterna
            av att svensk ekonomi i många år haft svag tillväxt och en undermålig
            utveckling av arbetets produktivitet, som berövat stora löntagargrupper
            möjligheten att höja eller ens bevara sina inkomsters köpkraft
            sedan början av 80-talet."
          </note>
          <note xml:id="i-9be931476752deae-0">
            Vad det handlar om är således inte ett fördelningsproblem utan
            ett resursproblem. Det är inte så att välståndet är anmärkningsvärt
            ojämnt fördelat i Sverige. I den rapport om ensamföräldrarnas
            situation som är en av utgångspunkterna för denna debatt påpekas
            att endast ca 5 procent av ensamföräldrarna i
          </note>
          <note xml:id="i-b4274d415dc6d865-0">
            Sverige har en disponibel inkomst under halva medianinkomsten,
            jämfört med 60 procent av de ensamma mödrarna i USA.
          </note>
          <note xml:id="i-040aa641abb194ce-0">
            Vad som inträffat är att hela landet i en internationell jämförelse
            har blivit fattigare. Jag kan åter åberopa Kjell-Olof Feldt, som
            visar att gränsen för de 10 %
          </note>
          <note xml:id="i-4c63f07874baebfd-0">
            s.k. höginkomsttagare här hemma, de som nu skall beskattas hårdare,
            är lägre - 21 000 kronor i månaden
          </note>
          <note xml:id="i-8125563bc64ced83-0">
            - än vad en högst vanlig industriarbetare tjänar i
          </note>
          <note xml:id="i-a1f34ceec8074ab9-0">
            Danmark.
          </note>
          <note xml:id="i-99386c7a07312527-0">
            Problemet med den vikande välfärden är således inte i första
            hand fördelningspolitiskt utan tillväxtpolitiskt. För 20 år sedan
            lanserade vi moderater begreppet "den nya otryggheten". Härmed
            avsågs att allt fler svenskar kände sig osäkra och rotlösa till
            följd av stigande skatter och växande svårigheter att på egen
            hand dra försorg om sig och sina närmaste. Vi pekade på rundgången
            av skatter och bidrag.
          </note>
          <note xml:id="i-f8a4a32cea36582a-0">
            Sedan dess har ekonomin vuxit mycket långsamt, bidragsberoendet
            ökat och samhällets små, frivilliga gemenskaper satts på undantag.
            Länge dolde man problemen genom att i accelererande takt bygga
            ut den offentliga sektorn, vilket gav både arbetstillfällen och
            service. När verksamheten inte längre gick att finansiera inom
            landet, började vi leva på lån, vilket kom till uttryck i stora
            underskott i bytesbalansen.
          </note>
          <note xml:id="i-fbbfb9c152e4c98f-0">
            Genom att kronan försvagades blev Sverige dock allt fattigare.
            Till slut blev det inte möjligt att fortsätta denna politik. Men
            när nu den offentliga sektorn inte längre har råd att leverera
            de bidrag och den service som människor anpassat sig till, är
            många helt försvarslösa. Bidragsfällan slår igen.
          </note>
          <note xml:id="i-e11164f81ee3008b-0">
            Offentliga bidrag, det har vi många exempel på, kan aldrig ersätta
            den verkliga trygghet som växer ur ett eget arbete, en god inkomst,
            ett eget sparande och en efterfrågad kompetens. Trygghet är att
            leva i ett samhälle där ekonomin växer, där arbetsmarknaden fungerar
            och där man själv förfogar över merparten av vad man förtjänar
            på sitt arbete. Trygghetens värsta fiender är ekonomisk stagnation,
            arbetslöshet och bidragsberoende.
          </note>
          <note xml:id="i-c374f130bbba61c9-0">
            Ekonomisk stagnation drabbar alltid hårdast dem som har de smalaste
            marginalerna. När människor till följd av bl.a. höga skatter tvingas
            se offentliga bidrag som ett betydelsefullt inslag i hushållsbudgeten,
            blir de mycket känsliga för förändringar. Dålig ekonomisk tillväxt
            kan inte i längden maskeras med en ännu sämre produktivitetsutveckling
            utan måste till slut leda till färre jobb. Utbredd arbetslöshet
            medför att stora grupper blir helt utlämnade till den offentliga
            sektorns insatser.
          </note>
          <note xml:id="i-497067a249377263-0">
            I Sverige råder i dag en strukturell massarbetslöshet, eftersom
            den del av arbetskraften som inte fann sysselsättning på den öppna
            arbetsmarknaden ens i högkonjunkturen låg avsevärt över 10 %.
            En illa fungerande ekonomi, en stel arbetsmarknad och en traditionsbunden
            fackföreningsrörelse låser ute tusentals personer från den kanske
            viktigaste trygghetskällan av alla: det egna produktiva arbetet.
          </note>
          <note xml:id="i-3e2489200c5e767d-0">
            Den som har ett riktigt arbete har också den grund för såväl
            inkomster som social gemenskap som ett aktivt arbetsliv utgör.
            Att dessutom ha kontrollen över en fungerande privatekonomi, där
            den egna lönen är en helt dominerande del av den disponibla inkomsten,
            ger en handlingsfrihet som gör den enskildes situation mer trygg
            och förutsägbar.
          </note>
          <note xml:id="i-cba95da1e7c1ac0a-0">
            Men det är inte nog med att den behållna inkomsten skall räcka
            till för löpande utgifter. I varje persons liv inträffar händelser
            som inte kan förutses. Förmågan att klara det oförutsedda beror
            i hög grad på det utrymme som finns att sätta undan ett sparande
            för oväntade utgifter.
          </note>
          <note xml:id="i-dd55d2aa28420e1f-0">
            Trygghet och välfärd handlar således i botten om tillväxt. Det
            handlar inte om ökade bidrag som kräver höjda skatter. Tvärtom
            måste det skapas ett utrymme för att sänka skatter på produktionen,
            vilket tillsammans med en avreglering av arbetsmarknaden kan ge
            nya företag och fler jobb. Och inte minst gäller det att sänka
            skatter på det arbete som utförs av personer med lägre inkomster
            för att dessa skall ges en realistisk möjlighet att klara sin
            egen ekonomi - att kunna leva på sin lön!
          </note>
          <note xml:id="i-96ac11e0421d0bd9-0">
            (Applåder)
          </note>
          <note xml:id="i-dad50aa27dfbe3e7-0">
            Anf. 5 ROLAND LARSSON (c)
          </note>
          <note xml:id="i-56c785634fcc9732-0">
            Fru talman! Ekonomisk balans och uthållig tillväxt är grunden
            för vår välfärd. Utan sådan ekonomisk balans och utan tillväxt
            baserad på kretsloppsprincipen kommer den gemensamma kaka som
            vi har att fördela för vår välfärd att förbli ständigt krympande.
          </note>
          <note xml:id="i-f3529c21d4e385dd-0">
            Det är därför viktigt att välfärdsdebatten fokuseras på det verkliga
            problemet, hur vi skall kunna uppnå ekonomisk balans och få mer
            resurser att dela på för våra gemensamma behov. Det är viktigare
            än att bara fastna i frågan om hur den krympande kakan skall kunna
            delas i allt mindre bitar. Rättvis fördelning och en trygg välfärd
            måste gälla alla. Det är inte rimligt att stora grupper står utanför
            trygghetssystemen.
          </note>
          <note xml:id="i-63e0dcd42ffc06b6-0">
            Centerpartiet anser att de befintliga socialförsäkringssystemen
            inte längre är tillräckligt hållbara. Försäkringar som nästan
            enbart bygger på inkomstbortfallsprincipen ger inte trygg välfärd
            åt alla, speciellt inte när staten tvingas spara. Generella besparingar
            i befintliga system drabbar människor med knappast marginaler
            mest. Inriktningen inför kommande arbete måste vara att förändra
            välfärden så att försäkringarna ger mer av grundtrygghet.
          </note>
          <note xml:id="i-c06fe7f16e6070c4-0">
            Om vi skall kunna rädda välfärden måste vi så fort som möjligt
            få bort statens budgetunderskott. Vi måste börja betala av på
            statsskulden. Vi måste satsa på att få i gång en kretsloppsanpassad
            tillväxt. Det gör oss alla rikare. Med en sådan ekonomisk inriktning
            sjunker räntan, stiger kronan i värde, kommer investeringarna
            i gång och jobben med dem. Med jobben följer stabilare inkomster
            för hushållen vilket ger ett mer rättvist fördelat konsumtionsutrymme.
            På så vis kan en nedåtgående spiral vändas uppåt igen.
          </note>
          <note xml:id="i-1a3bc1f0ef575123-0">
            Det är arbetslösheten, som orsakas av den ekonomiska obalansen,
            som är det främsta och största hotet mot en rättvist fördelad
            välfärd. Arbetslösheten är fördelningspolitiskt orättfärdig därför
            att den drabbar unga människor, de lågutbildade och kvinnorna
            hårdast. Nyckeln till en god välfärdspolitik ligger därför i hur
            vi skall kunna få bukt med arbetslösheten.
          </note>
          <note xml:id="i-b403b932ce8bf6bf-0">
            Ett av de avgörande svaren på den frågan är: Vi måste lyckas
            med att sanera statens finanser. Vägen dit och till en trygg och
            rättvis välfärd går, mina vänner, hur illa vi än tycker om det,
            över tuffa och på kort sikt kännbara besparingar. Någon annan
            väg finns tyvärr inte att gå.
          </note>
          <note xml:id="i-da65053826d5ec2e-0">
            Centern har genom överenskommelse med regeringen om den ekonomiska
            politiken markerat sin avsikt att slå vakt om välfärdspolitiken.
            Genom Centerns medverkan har den ekonomiska grunden lagts för
            att arbetslösheten successivt skall kunna minskas.
          </note>
          <note xml:id="i-220a3fd0f3cb91f8-0">
            Men det räcker inte. Det kommer att krävas ännu fler åtgärder,
            framför allt av strukturell karaktär, för tillväxten.
          </note>
          <note xml:id="i-bb931ef45d5ddc01-0">
            Fru talman! Det behövs också en strukturell förnyelse av trygghetssystemen,
            en förnyelse som bygger på mer av grundtrygghet. Dagens trygghetssystem
            fungerar inte längre tillfredsställande. Det är konstruerat i
            ett helt annat ekonomiskt klimat än det vi kan förvänta oss i
            framtiden. Det emanerar från en tid då vi hade ständigt hög tillväxt
            och då det fortfarande fanns utrymme för skattehöjningar. Dagens
            trygghetssystem fungerar dessutom bäst för dem som redan har det
            relativt bra, medan hundratusentals, i första hand unga människor,
            står utanför systemet.
          </note>
          <note xml:id="i-b85122536da374c0-0">
            För några dagar sedan kom larmrapporten om de ensamstående mödrarnas
            allvarliga situation. Det är ytterligare ett belägg för trygghetssystemets
            dåliga träffsäkerhet. De som har störst behov får minst. Både
            de ensamma mödrarna och de som i dag står utanför arbetslöshetsförsäkrings-
            och socialförsäkringsskyddet skulle gynnas av det förslag som
            Centern har lagt fram på försäkringsområdet och inom familjepolitiken.
          </note>
          <note xml:id="i-890ca2e588c90339-0">
            Centerns förslag till reformerat välfärdssystem står på tre ben.
            Ett nytt pensionssystem, en s.k. arbetslivsförsäkring och ett
            nytt familjestöd.
          </note>
          <note xml:id="i-6f51198bb4ca53a6-0">
            Centern vill reformera nuvarande arbetslöshetsförsäkring och
            socialförsäkring till en gemensam försäkring kallad arbetslivsförsäkring.
            Meningen är att den försäkringen skall omfatta alla som är mellan
            18 och
          </note>
          <note xml:id="i-23a119701961e08d-0">
            65 år och även ge ett ökat inslag av grundskydd för dem som i
            dag står utanför systemet.
          </note>
          <note xml:id="i-2eb029c5c0e925a3-0">
            Inom ramen för det här ligger också ett frivilligt system för
            höginkomsttagarna. Det är nödvändigt att det sker en omfördelning
            från dem som har höga inkomster till dem som har lägre för att
            det här skall kunna bli rättvist.
          </note>
          <note xml:id="i-8f5abe27e5527d42-0">
            Centerns barnkonto bygger på en sammanslagning av den nuvarande
            föräldraförsäkringen och barnbidraget, och meningen är att ersättningen
            skall utgå per barn i stället för att vara baserad på föräldrarnas
            inkomster.
          </note>
          <note xml:id="i-8f2690b5f8f2b0d0-0">
            Fru talman! De ensamstående mödrarna och de som står utanför
            nuvarande försäkringsskydd skulle tjäna på Centerns förslag till
            grundtrygghetssystem.
          </note>
          <note xml:id="i-2da0d2cacd5a9059-0">
            De tillhör utan tvivel dem som har mest att tjäna på den ekonomiska
            politik som Centern och regeringen tillsammans kommit överens
            om för att jobben skall kunna tryggas och för att människor skall
            kunna få arbeta för sin försörjning. Centern erbjuder en helhetslösning
            som är en kombination av ekonomisk sanering och ett förnyat välfärdssystem,
            byggt på grundtryggheten.
          </note>
          <note xml:id="i-f1893deedd7d6e4a-0">
            Anf. 6 OLA STRÖM (fp)
          </note>
          <note xml:id="i-5be34ce3029a1cd3-0">
            Fru talman! Flera plus än minus för hushållen
          </note>
          <note xml:id="i-a805d04507df1fb3-0">
            1996, i alla fall för dem som är friska, har jobb och inte många
            barn. Så låter den mycket talande titeln på den privatekonomiska
            rapport som Postens ekonomer har sammanställt inför förändringarna
            som trädde i kraft i och med årsskiftet.
          </note>
          <note xml:id="i-976f15f8a6653ac9-0">
            Det är en tuff vardag regeringen har försatt många svenska familjer
            i. Att ha mycket månad kvar i slutet av pengarna är en verklighet
            för hundratusentals människor. Socialkontoren har fått många nya
            besökare, och antalet arbetssökande på varje ledig plats ökar.
            Sverige tillhör inte längre de allra rikaste länderna. Det är
            vinter i välfärdslandet, både bildligt och bokstavligt talat.
          </note>
          <note xml:id="i-4a05e807fc82260a-0">
            Stundar det då en vår för det svenska folket?
          </note>
          <note xml:id="i-3e953c200005c2bc-0">
            Kommer det nya jobb till den dryga halvmiljon som är arbetslösa?
            Kommer statens ekonomi i balans, så att räntorna kan sjunka? Skjuter
            tillväxten fart, så att friska pengar kan komma till sjukvården,
            skolan och äldreomsorgen? Ja, säg det!
          </note>
          <note xml:id="i-4addb35ec42679f2-0">
            En sak kan man dock vara rätt säker på - det är ingen naturlag
            att det hela tiden måste bli sämre i
          </note>
          <note xml:id="i-a415ee9f9c4498dd-0">
            Sverige. Det finns ju faktiskt orsaker till att många andra länder
            nu har sprungit ifrån oss i välfärdsligan.
          </note>
          <note xml:id="i-146654aace868882-0">
            Det är vår absoluta övertygelse i Folkpartiet att det går att
            vända utvecklingen. Men då måste vi börja styra utvecklingen och
            inte låta utvecklingen styra oss! Jag tycker att Anna Hedborg
            och regeringen skulle lyssna på lilla Ida när hon sjunger i Sommarvisan:
            Du ska inte tro det blir sommar ifall inte nån sätter fart.
          </note>
          <note xml:id="i-5bfd9d5c5cfd5196-0">
            Vi i Folkpartiet har en del bra förslag för att sätta fart på
            Sverige mot sommaren. Den största sprickan i välfärdsbygget är
            naturligtvis arbetslösheten. Regeringen tycks tro att den går
            att prata bort, men tiden är ute för fagra tal och ihåliga löften.
            Nu krävs handling.
          </note>
          <note xml:id="i-51c75fd7312e1d8a-0">
            Det första regeringen måste göra är att sluta mobba de små och
            medelstora företagen. Det är ju där de nya jobben måste komma.
            Det är rätt fantastiskt, tycker jag, att det verkar som om socialdemokratiska
            statsråd inser vikten av företag först när de har avgått som statsråd.
            Odd Engström pratar numera om vikten av småföretag, Kjell-Olof
            Feldt har gjort det länge, och nu senast har Mona Sahlin gjort
            det. Det vore ju trevligt om någon som fortfarande är statsråd
            kunde prata om vikten av företagande.
          </note>
          <note xml:id="i-c9866493348ca553-0">
            Folkpartiet gjorde nyligen en undersökning om svenska folkets
            vilja att starta nya företag. Det visade sig att var fjärde svensk
            bar på en affärsidé. Min uppmaning till Anna Hedborg och regeringen
            blir därför att försvara företagarna i stället för att försvåra
            för dem. Företagarna måste bli våra nya hjältar, som
          </note>
          <note xml:id="i-d9db70f97a600565-0">
            Anne Wibble brukar uttrycka saken.
          </note>
          <note xml:id="i-8e3b2c99f5cda791-0">
            Vi måste ha ett näringsliv som fungerar och växer
          </note>
          <note xml:id="i-14ea4664ee37de26-0">
            - annars får vi ägna all tid här i kammaren åt att diskutera
            vilken välfärd vi skulle vilja ha om vi hade pengar till det.
            Men - och det är ett viktigt "men" - en förutsättning för att
            näringslivet skall kunna fungera och växa är också att vi har
            ett bra utbildningssystem, att barn- och äldreomsorgen fungerar
            och att sjukvården har kvalitet. Min första fråga till Anna Hedborg
            får därför bli: Kommer regeringen att lägga fram några förslag
            som förbättrar villkoren för företag och företagare? Det borde
            vara enkelt att svara ja eller nej på den frågan.
          </note>
          <note xml:id="i-2a20ebfc3dd59fe4-0">
            Ragnhild Pohanka räknade i sitt inledningsanförande upp en lång
            rad områden där nedskärningarna har fått effekt. Det är inte svårt
            att hålla med henne om den hotbilden. Men problemet med Miljöpartiet
            är att man säger nej till tillväxten, man säger nej till att kakan
            skall växa. Då måste en rimlig fråga till Miljöpartiet bli: Varifrån
            skall pengarna tas? Om ni är emot tillväxt - vem är det då som
            skall avstå för att vi skall ha råd med allt detta som är så bra?
          </note>
          <note xml:id="i-ad4d21d3ee29478d-0">
            Till Lars Tobisson vill jag säga: Det låter så oerhört fint att
            säga att skatten måste sänkas så att man har råd att leva på sin
            lön, men vad innebär det i praktiken? Bo Lundgren och andra talar
            t.ex. om att ta bort statliga och kommunala bidrag till barnomsorgen.
            Vad innebär det för t.ex. en ensamstående mamma? Om hon skall
            betala hela barnomsorgskostnaden själv handlar det om över 10
            000 kr i månaden. Det räcker ju inte ens att ta bort skatten helt
            för att hon skall få råd med det - hon borde också få en månatlig
          </note>
          <note xml:id="i-54c7ca896449029a-0">
            "skatteåterbäring" för att klara av det.
          </note>
          <note xml:id="i-8a1a47459c72981e-0">
            Det går inte att debattera välfärd utan att nämna socialförsäkringsmodeller.
            Folkpartiet tycker att det är bra med allmänna och obligatoriska
            försäkringar.
          </note>
          <note xml:id="i-47b631cb69c6cea8-0">
            Vi har föreslagit en nivå på 80 %. Det som är ett problem är
            den grundtrygghetsmodell som finns i olika varianter från Moderaterna,
            kds och Centern till
          </note>
          <note xml:id="i-674f4ac535328921-0">
            Miljöpartiet. Det är ett förföriskt namn på ett förkastligt system.
            Om man jämför grundtrygghetsmodellen med en villaförsäkring, som
            är mycket enklare, innebär den att om man har en villa och den
            brinner ned så får man en friggebod som ersättning. Det är den
            moderata varianten, men enligt Moderaternas förslag får man behålla
            pengarna själv och köpa en egen försäkring. De andra modellerna
            kan ha en motsatt effekt: Skulle man ha en friggebod och den brinner
            ned kan man få en villa i ersättning. Det är klart att sådana
            system inte kan fungera.
          </note>
          <note xml:id="i-800049c22b18d872-0">
            Min slutsats är att grundtrygghet inte har någonting med trygghet
            att göra - bara med grund: den skulle medföra att den sociala
            välfärden i Sverige gick på grund.
          </note>
          <note xml:id="i-7229e81832038e78-0">
            Anf. 7 STIG SANDSTRÖM (v)
          </note>
          <note xml:id="i-6db2a200c8cf9a37-0">
            Fru talman! Det pågår en smygande strukturomvandling i Sverige.
            Det mest påtagliga är att allt fler får det sämre och tappar tryggheten
            i tillvaron. Å
          </note>
          <note xml:id="i-2697870e30d0f96d-0">
            andra sidan avslöjas hur girigheten breder ut sig bland dem som
            redan har sitt på det torra. När välfärdsssamhället brakar ihop
            försvagas solidariteten och cynismen tar över. Man börjar sparka
            på dem som redan ligger och fjäskar för de ekonomiskt starka.
            Vi ser ett nytt klassamhälle börja ta form.
          </note>
          <note xml:id="i-90c64eea3733a5b4-0">
            Från Vänsterpartiets sida vill vi se en helt annan typ av strukturomvandling.
            Vi vill ha en kraftig ökning av efterfrågan på arbetskraft. Vi
            vill öka incitamenten för företagen att börja anställa folk -
            de saknas i dag. Vi måste börja ställa krav på kommuner, landsting
            och näringsliv att deras skyldighet är att ta ansvar för att människor
            skall ha rätt till en försörjning.
          </note>
          <note xml:id="i-9f2b959fa8ba1ebd-0">
            Ett första hinder som vi vill undanröja är fastlåsningen vid
            åttatimmarsdagen. I dag produceras mer arbetslöshet än nya jobb.
            Det massiva övertidsuttaget ökar utslagningen ur arbetslivet och
            försvårar för unga människor att komma in. Marknaden tycks tro
            att intensifierad utsugning är detsamma som ökad produktivitet.
          </note>
          <note xml:id="i-81702977cb6a6bcb-0">
            Med kortare arbetsdag får vi en naturlig ökning av produktiviteten.
            Fler kan dras in i produktionen, och bättre arbetsplatser kan
            skapas. Vi får ett naturligt omvandlingstryck på näringslivet.
            Det ställer självfallet krav på industri och företagsamhet, men
            när omstruktureringen väl är genomförd kan svenskt näringsliv
            stå starkare än tidigare. Med fler och bättre arbetsplatser får
            vi också ytterligare stimulans av ekonomin i och med att köpkraft
            sprids på fler händer och skatteunderlaget blir bättre. Samtidigt
            avlastas staten och kommunerna stora kostnader i och med att massarbetslösheten
            elimineras.
          </note>
          <note xml:id="i-21113880067154aa-0">
            Vi vill med andra ord rikta kraven mot dem som har resurserna
            eftersom vi tror att det ger bäst resultat.
          </note>
          <note xml:id="i-9bd2f5cf9bcd74df-0">
            Det måste vara bättre än att man som i dag försöker göra de arbetslösa
            och biståndssökande till syndabockar för den ekonomiska krisen
            och tvinga dem till förnedrande handlingar, som att söka hundratals
            jobb som inte finns bara för att kunna få ut ett litet bidrag
            för att överleva.
          </note>
          <note xml:id="i-e8fe80ab8c674b03-0">
            Vi menar också att det måste bli tillåtet att diskutera fördelningspolitik
            igen. Varje år produceras stora överskott i den svenska ekonomin,
            både inom näringslivet och i den offentliga sektorn. Under 1995
          </note>
          <note xml:id="i-f07f08231410b55a-0">
            kunde de största företagen t.ex. redovisa vinster på över 150
            miljarder. Samtidigt uppbär de stora bidrag, transfereringar från
            staten på över 50 miljarder.
          </note>
          <note xml:id="i-0bec9c3144d3fbfb-0">
            Eftersom överskotten tagits fram ur den svenska ekonomin måste
            det också vara tillåtet för det svenska folket att ha synpunkter
            på hur dessa enorma överskott skall användas.
          </note>
          <note xml:id="i-cfb821b2502fe161-0">
            Vi tror att om överskotten används på ett vettigt sätt, t.ex.
            för att skapa bättre arbetsplatser, för framtidsinvesteringar,
            kortare arbetsdag, miljösatsningar och liknande, kommer folket
            att acceptera det och tycka att det är bra.
          </note>
          <note xml:id="i-f95393c4d991b7f3-0">
            Men om överskotten går till fantasilöner, spekulationer, fallskärmar
            och liknande tror jag att folk revolterar och blir förbannade
            - och det med all rätt, naturligtvis. Eftersom överskotten har
            tagits fram i den svenska ekonomin med gemensamma ansträngningar
            bör också alla kunna ha synpunkter på dem.
          </note>
          <note xml:id="i-16414a079ec3f16b-0">
            Fru talman! Aftonbladet hade i förra veckan en ledare där tidningen
            tyckte att det var en skam att man i den socialdemokratiska regeringen
            över huvud taget höll på att bry sina hjärnor med hur mycket man
            skulle tordas försämra i socialbidragsnormen.
          </note>
          <note xml:id="i-b8dab57a87c90c74-0">
            Vi delar den inställningen. Vi tycker att det är mycket sorgligt
            att man över huvud taget diskuterar förslag om att folk skall
            behöva tigga pengar till skor och kläder till sina barn.
          </note>
          <note xml:id="i-057a60400957e330-0">
            Det är också märkligt att man tycks sakna insikt om hur hårt
            nedskärningarna slår mot olika grupper.
          </note>
          <note xml:id="i-9286202ba3dd3094-0">
            Det är självfallet inte bara ensamma mammor som blivit drabbade.
            Sedan en tid får vi allt fler rapporter om hur barnen drabbas.
            Mest skrämmande är kanske hur de psykiska sjukdomarna kryper nedåt
            i åldrarna.
          </note>
          <note xml:id="i-e6f324cf6f109f0f-0">
            Barnen är mer känsliga och utsatta än föräldrarna när de sociala
            problemen börjar dyka upp. Vad händer med barnen när någon av
            föräldrarna blir ofrivilligt arbetslös, när dagisplatsen kanske
            försvinner, när pengar till skolaktiviteter saknas och när man
            inte kan åka bort på semester? Det är därför som vi har krävt
            fördelningspolitiska analyser och en ny låginkomstutredning.
          </note>
          <note xml:id="i-5bcdf0f7e5bba121-0">
            Från Vänsterpartiets sida menar vi att man måste börja ställa
            upp bestämda mål för välfärden. Välfärdspolitiken får inte bli
            en restpost som blir över när statsskuldsräntor och fallskärmar
            är betalda.
          </note>
          <note xml:id="i-a50c3ac9a14d2712-0">
            Även ensamma mammor skall ha rätt till försörjning och utbildning.
            Bostad skall vara en social rättighet. Alla barn skall ha lika
            rätt till dagis, skola och högre utbildning, utan att hindras
            av föräldrarnas ekonomiska och sociala status.
          </note>
          <note xml:id="i-29b3db3466f21aff-0">
            Läget är nu så allvarligt att vi bör formulera ett kampprogram
            mot fattigdomen. Ett bra motto kan vara att endast det bästa är
            gott nog för folket, som gamle socialminister Gustav Möller brukade
            uttrycka sig.
          </note>
          <note xml:id="i-6da5fc05ea237ed1-0">
            Anf. 8 CHATRINE PÅLSSON (kds)
          </note>
          <note xml:id="i-0bc821f1e7d7bae3-0">
            Fru talman! Jag har sällan känt mig så upprörd och engagerad
            som när jag satte mig för att summera det regeringen har hunnit
            göra under ett och ett halvt år.
          </note>
          <note xml:id="i-796157f09c818b2c-0">
            Jag kände ett behov av att säga till socialdemokraterna i dag:
            Ni har lurat svenska mammor, svenska ensamstående mammor. Ni har
            lurat svenska familjer.
          </note>
          <note xml:id="i-b9cb8b96807c3358-0">
            Ni har lurat svenska kommuner.
          </note>
          <note xml:id="i-812fa922623d1d9f-0">
            Jag vill börja med att prata om familjen som jag tror är valfärdens
            absolut viktigaste beståndsdel. När vi genomförde vårdnadsbidraget
            som syftade till att ge valfrihet sade socialdemokraterna i den
            här kammaren: 2 000 kr, det är ju högst marginellt för en svensk
            familj. Nu säger samma parti: 2 000 kr skall man klara sig på
            under en hel månad. Detta är ju helt otroligt!
          </note>
          <note xml:id="i-73b753ed2809bef1-0">
            Vi befinner oss i dag vid ett vägskäl. Vi riskerar faktiskt att
            hamna i ett läge där fattigvården kommer tillbaka. Det går ju
            an att uttrycka sig på ett annat sätt i kammaren. Men det duger
            inte, för det är faktiskt det som man gör som är det som folk
            ser.
          </note>
          <note xml:id="i-b08f3106b7d75e0f-0">
            Alla vet vi att ekonomin är ansträngd. Jag vill säga att det
            vill också vi kristdemokrater ta ansvar för.
          </note>
          <note xml:id="i-0a864a90f72d285e-0">
            Men vi måste se till att vi prioriterar våra resurser på ett
            etiskt riktigt sätt, med människovärdet i fokus.
          </note>
          <note xml:id="i-cf1b6f25ea045d2a-0">
            Fru talman! Man borde kanske fundera över vad välfärd är. Jag
            tror att svaret beror på vem frågan ställs till. Man ser det utifrån
            sitt eget perspektiv.
          </note>
          <note xml:id="i-0857d642d42df2d0-0">
            Men jag tror att välfärd är att "färdas väl" - att alla skall
            kunna färdas väl genom livet. Våra vägar är olika. En del har
            det dimmigt, krångligt och svårt och ramlar ofta. Andra synes
            vägen vara upplyst utan några större bekymmer. Ändå borde vi ha
            som mål att alla skall färdas väl.
          </note>
          <note xml:id="i-a5e83a9712844887-0">
            Fru talman! Min övertygelse är att det viktigaste för oss som
            beslutsfattare är att vi ser till att de som har det sämst - orsakerna
            kan naturligtvis vara många
          </note>
          <note xml:id="i-80c2840680c07689-0">
            - skyddas och får en god välfärd. Det är därför jag är så upprörd
            över regeringens prioriteringar. Det regeringen har hunnit att
            göra är hårresande och hade icke varit möjligt att göra av någon
            annan regering. Gång på gång läggs fram förslag som drabbar dem
            som är sämst ställda. Inte nog med det, Socialdemokraterna får
            stöd av Centern, vilket kanske är ännu mer hårresande.
          </note>
          <note xml:id="i-5f92486af28a8b83-0">
            Man har sänkt ersättningsnivåerna i social- och arbetsmarknadsförsäkringarna.
            Man har försämrat nivåerna i studiestödet för vuxna. Man har tagit
            bort barntillägget i svuxa. I den rapport om ensamstående mammor
            som har kommit var ett av bekymren att de ensamstående mammorna
            inte hade tillräcklig utbildning. Ändå har man gjort detta, och
            man har slopat den allmänna arbetslöshetsförsäkringen.
          </note>
          <note xml:id="i-9df9de83a7c07eb1-0">
            Vi kristdemokrater har sagt nej till alla dessa försämringar.
            Jag är glad att jag kan säga det i dag. Det har vi kunnat göra,
            inte för att vi har mer pengar eller har lagt fram en budget där
            vi inte har täckningar för våra förslag, utan för att vi har prioriterat
            på ett annat sätt.
          </note>
          <note xml:id="i-28f9b7c0150f13d8-0">
            Socialdemokraterna har inte ens bemödat sig om att se hur försämringarna
            slår mot den enskilde. Man ser bara en post i taget. Det tycker
            jag, fru talman, är ynkligt. För den enskilde är det faktiskt
            helheten som är intressant. Det är den som är verkligheten och
            som är helt avgörande för hur livet ser ut. Kanske skulle jag
            uppmana både Anna Hedborg och andra att försöka känna empati med
            alla dessa människor som har det så svårt i dag. En ensamstående
            mamma sade i en nyhetssändning vid 7-snåret i dag: Jag vet att
            vi måste spara, men jag har inget att spara!
          </note>
          <note xml:id="i-ba50fb84d6aa4e7a-0">
            För en kort tid sedan fick vi en rapport om de många ensamma
            mammornas svåra situation. Den berörde mig djupt. Jag vet, och
            ni vet, att när en ensam mamma och förälder har det svårt drabbas
            barnen. Man har sagt att det bästa sättet att hjälpa de utsatta
            barnen är att hjälpa föräldrarna så att de får det drägligt.
          </note>
          <note xml:id="i-5543c97dc723fb4d-0">
            Jag har redan nämnt exemplet med studiestöd osv.
          </note>
          <note xml:id="i-d48418b4a445ab84-0">
            Det är ett bra exempel på att det inte går an att ha den här
            politiken.
          </note>
          <note xml:id="i-3b33c643d16beadb-0">
            Nyligen röstade en majoritet här i riksdagen på ett förslag som
            innebar att man tog bort flerbarnstillägget. Det drabbar många
            barnfamiljer hårt, och ändå har inte detta slagit igenom till
            fullo eftersom barn som är födda innan den 1 januari i år får
            bidraget.
          </note>
          <note xml:id="i-90ada78e1cc07312-0">
            Fru talman! Jag ser att min tid är ute, men jag återkommer. Det
            är synd att vi inte har mer tid, eftersom det finns hur mycket
            som helst att säga här. Jag hoppas att den här dagen skall bli
            ett avstamp för något nytt i välfärdspolitiken i vårt land.
          </note>
          <note xml:id="i-8dd66f9b38c29810-0">
            Anf. 9 Statsrådet ANNA HEDBORG (s)
          </note>
          <note xml:id="i-d36849412418a48d-0">
            Fru talman! Jag är överens med Lars Tobisson på en punkt - jag
            tror att det bara är en - och det är att arbete är grunden för
            välfärden. Eget arbete och egen försörjning är verkligen viktigt,
            liksom tillväxt.
          </note>
          <note xml:id="i-980cd3aa3da3772e-0">
            Lars Tobisson gör en stor poäng av att Sverige har fallit i den
            samlade välfärdsligan. Men detta fall inträffade under de borgerliga
            åren. Under det senaste året har det dess bättre inte varit riktigt
            lika illa.
          </note>
          <note xml:id="i-a628e17270fa5b63-0">
            I övrigt är Lars Tobissons lösning den gamla vanliga. Det är
            minskade skatter och minskade bidrag.
          </note>
          <note xml:id="i-caafef7fca292a71-0">
            Men om vi tar den ensamma mamman som vi har talat om här, hon
            som har det sämst och ingår i den fjärdedel av de ensamma mammorna
            som faktiskt har det väldigt knepigt, visar det sig att hon har
            ett överskott av bidrag i förhållande till de skatter hon betalar
            på i genomsnitt 60 000 kronor. Det handlar om bostadsbidrag, barnbidrag
            och bidragsförskott. Hon är inte betjänt av minskade skatter och
            minskade bidrag. Det är den här typen av generella bidrag som
            hon har som med nödvändighet skulle sänkas om skatterna var ännu
            lägre.
          </note>
          <note xml:id="i-2add4e6db16580c9-0">
            Moderaterna vill ha en individuell riskhantering genom eget sparande.
            Socialdemokratin, och jag tror även de flesta andra i den här
            kammaren, vill ha en gemensam riskhantering genom socialförsäkringar.
          </note>
          <note xml:id="i-74b64b7f0b3c215d-0">
            Det är ett betydligt bättre sätt att skapa trygghet -
          </note>
          <note xml:id="i-5db0eb85228c27ee-0">
            någonting som jag tror är avgörande i det man önskar kring de
            sociala trygghetssystemen.
          </note>
          <note xml:id="i-d074dcef5a817473-0">
            Miljöpartiet har nu mycket tydligt lagt beslag på en oppositionsroll.
            Det är en tacksam uppgift. Tvingas man inte ta hänsyn till de
            ekonomiska realiteterna kan man vara emot allt impopulärt och
            för allt som man tror att folk tycker om. Det är lätt som en plätt.
            Det är annorlunda när man tvingas ta ansvar.
          </note>
          <note xml:id="i-c22cb179a263785e-0">
            Om Miljöpartiet skulle tvingas göra de avvägningar och slåss
            med de frågeställningar som regeringen tvingas till skulle tonen
            i debatten kanske vara litet annorlunda. Det skulle man kunna
            tydliggöra med ett kommunalt exempel.
          </note>
          <note xml:id="i-639b3a61e0336c24-0">
            I Stockholms stad ingår Miljöpartiet sedan valet
          </note>
          <note xml:id="i-e10ed243e460240d-0">
            1994 i en koalition tillsammans med Vänsterpartiet och Socialdemokraterna.
            Där är man t.ex. med och skär i socialbidragen med 10 %. Man har
            infört nya taxor för pensionärernas hemtjänst, och man har ytterligare
            sparbeting som man tänker bidra till. Jag tar inte upp detta för
            att kritisera den förda politiken. Jag tänker inte påstå att detta
            har fört Stockholm tillbaka till ett Fattigsverige. Jag tar upp
            det för att belysa hur annorlunda det är att dela ut gåvor i opposition
            jämfört med när man själv tvingas vara med och ta ansvar.
          </note>
          <note xml:id="i-f309c8cf94e1c9b8-0">
            Det finns också en mängd riktigt svåra missuppfattningar i debatten,
            t.ex. att socialbidrag skulle innebära att människor tvingas leva
            på 2 000 kronor.
          </note>
          <note xml:id="i-b78a7353aadcfb1e-0">
            Det är ingen som påstår eller tror att det är möjligt.
          </note>
          <note xml:id="i-cf28470ff5a15edb-0">
            Nu förs det en diskussion om hur socialbidragen skall utformas.
            Hur mycket skall vara en central av riksdagen fastställd schablondel?
            Hur mycket skall vara en av kommunen med nödvändighet tillhandahållen
            ytterligare del i normen? Och där kan det handla om olika kostnader
            i olika delar av landet. Hur mycket vill kommunen därutöver stoppa
            in i sin egen socialbidragsnorm? Först därefter blir det aktuellt
            med en individuell prövning. Jag hoppas verkligen att inga kommuner
            är så dumma att de vill återgå till den form av socialbidragshantering
            som innebär att människor tvingas att tigga pengar till skor.
          </note>
          <note xml:id="i-5609b7f71b812211-0">
            Anf. 10 RAGNHILD POHANKA (mp)
          </note>
          <note xml:id="i-a5b96f68f239e96a-0">
            Fru talman! Jag rekommenderar statsrådet att läsa igenom Miljöpartiets
            budget. Miljöpartiet har en ännu stramare budget än regeringen,
            men med en annan fördelningsprofil.
          </note>
          <note xml:id="i-696aaa8030a2b292-0">
            Det fanns, och det finns, pengar i Sverige. Det fanns uppemot
            120 miljarder som bankerna försnillade bort. Dessutom fick de
            stöd för att återupprätta sin ekonomi. Det har funnits hundratals
            miljarder att betala till människor som inte arbetar. Är vi så
            fattiga som Wigforss sade att vi inte har råd att arbeta längre.
          </note>
          <note xml:id="i-39891b802d379075-0">
            50 miljarder har gått till företag som ofta varken vill ha eller
            behöver pengar. Skattereformen, den omvända Robin Hoodreformen,
            kostar fortfarande miljarder. I maj 1995 anslogs 55,8 miljarder
            till inköp av vapen m.m. En planerad vägutbyggnad skall få kosta
            113 miljarder under en tioårsperiod - och ändå skärs i detta sammanhang
            de små bidragen till enskilda vägar ned.
          </note>
          <note xml:id="i-fad187fe14186dd3-0">
            Sverige är världens sjätte rikaste land. Förutom
          </note>
          <note xml:id="i-f609186a16e6accb-0">
            EU-avgiften på ca 20 miljarder kronor satsas årligen i
          </note>
          <note xml:id="i-735d4c980b8452f2-0">
            Sverige flera miljarder på resor till Bryssel, både i offentlig
            och privat regi. Världsbanken mätte detta
          </note>
          <note xml:id="i-46f4783dfb58bb83-0">
            1995. I Europa var endast Schweiz och Luxemburg rikare. Länder
            som Tyskland, Frankrike och USA
          </note>
          <note xml:id="i-fe48e8ed2b43f8ef-0">
            hamnade mycket längre ned på listan.
          </note>
          <note xml:id="i-71cbc6a26b099438-0">
            Arbetslösheten är inte ett ekonomiskt utan ett politiskt problem
            till stor del. Kostnaden att heltidsanställa 500 000 arbetslösa
            med en medellön på 14 000
          </note>
          <note xml:id="i-55284191d9b8567f-0">
            kronor per månad är 84 miljarder. Men med en skatt på 33 % blir
            kostnaden bara 56 miljarder, dvs. ungefär lika mycket som arbetslösheten
            kostar. Så enkelt löser man inte problemet. Men det är märkligt
            att så gott som ingen förbättring märks i minskad arbetslöshet.
          </note>
          <note xml:id="i-dbe3c79f97dcba4d-0">
            Miljöpartiet vill satsa på gröna jobb, en ombyggnad av energisystem
            och ett småskaligt uthålligt samhälle. Det ger jobb. Att ge småföretag
            och kooperativ bättre förutsättningar ger också jobb. Vill man
            inte lösa arbetslösheten?
          </note>
          <note xml:id="i-44649961f5f2d341-0">
            Vinsten i börsnoterade företag 1995 var 120 miljarder och vinsten
            per anställd i genomsnitt 150 000.
          </note>
          <note xml:id="i-65a049a92a5e6c29-0">
            En Volvoarbetare drar in en vinst på 213 000 och en skogsanställd
            575 000. Staten försöker sanera sina skulder inte genom att ta
            pengar där de finns utan genom att minska bidragen till dem som
            egentligen inte har råd att avstå något.
          </note>
          <note xml:id="i-be82430c12ca03bf-0">
            Jag har bara pekat på några ställen där det finns pengar att
            hämta genom ett nytt skattesystem och genom att spara på en del
            utgifter inom bl.a. trafik och försvar.
          </note>
          <note xml:id="i-62447d31083d3c06-0">
            Vi i Miljöpartiet kan tänka oss en sammanslagen ohälsoförsäkring
            i en enda stark lokal myndighet. Vi är övertygade om att det är
            lönsamt att ha ett helhetsperspektiv på människor och ekonomi,
            precis som vi miljöpartister har haft i årtionden på miljöområdet.
          </note>
          <note xml:id="i-37ec204bf19a6ad1-0">
            Dessutom är det en bra grund för ett värdigt bemötande av varje
            människa.
          </note>
          <note xml:id="i-04c59d78fe0418fd-0">
            Det är förkastligt att som i dag i utredningar och skrivelser
            misstänkliggöra människor och att anklaga människor för att fuska
            och sko sig på systemet. I de kartläggningar som gjorts har fusket
            varit marginellt.
          </note>
          <note xml:id="i-4ac23163593ae6b6-0">
            Den största enskilda gruppen som utnyttjar systemet har visat
            sig vara privatläkare, men det är en liten grupp. Fuskare är alltså
            i högre grad mannen i vit rock än den hjälpsökande patienten framför
            honom och höga beslutsfattare i landet.
          </note>
          <note xml:id="i-882e187de490e788-0">
            Att människor hellre vill ha bidrag än arbete är ännu en myt
            om bidragsberoende som frodas i varje lågkonjunktur. Efter en
            undersökning av Walter Korpi sommaren 1995 blev det märkligt tyst
            om den. Ändå var hans resultat i det närmaste sensationella: Folk
            vill arbeta i Sverige.
          </note>
          <note xml:id="i-464108b1b7b45ac8-0">
            Människor vill göra rätt för sig, men de kan knäckas genom samhällets
            hårda attityder. Samhället får dem att känna skuld för krisen,
            och att de inte behövs längre. I den situationen är det lätt att
            bli passiv.
          </note>
          <note xml:id="i-ac1abb81720f1457-0">
            Anf. 11 LARS TOBISSON (m)
          </note>
          <note xml:id="i-6a9a79e1ffd0b933-0">
            Fru talman! Jag förstår väl, och känner med alla dem som i dag
            har svårt att klara ekonomin och som tycker att marginalerna har
            blivit tunnare, t.o.m. obefintliga. Om det är till någon tröst
            kan jag säga att detta inte är deras fel, mer än möjligen på det
            viset att de valt fel politiska ledare.
          </note>
          <note xml:id="i-692e5314e1a1ebd2-0">
            Jag vill inte ägna min korta tid här i debatten åt frågor om
            hur man bäst skall mixtra med bidragsreglerna. Huvudbudskapet
            måste vara detta: Välfärd är inte någonting som bara finns där
            för oss politiker att fördela. Välfärd måste först skapas. Det
            sker genom enskilda människors arbete och företagande. Vi politiker
            kan inte skapa välfärd. Vår uppgift är att skapa gynnsamma villkor
            för de produktiva insatser som leder till välfärd.
          </note>
          <note xml:id="i-9447b46512046292-0">
            Först och främst handlar det om den långsiktiga tillväxten i
            ekonomin. Därför är det märkligt att det är det tillväxtfientliga
            Miljöpartiet som begärt denna debatt. Enligt tillväxtpropositionen
            ser regeringen en potential på mindre än 2 % om året. Då består
            och förstärks massarbetslösheten. Fattigdomsfällan slår igen om
            allt fler.
          </note>
          <note xml:id="i-e9f529b2c87b0735-0">
            Det är fåfängt att försöka omfördela mer från dem som har högre
            inkomster. Det räcker inte långt, inte ens om man tar allt, och
            kanske särskilt inte då.
          </note>
          <note xml:id="i-39ad67d0a49004f7-0">
            Att utveckla sin kompetens genom högre studier lönar sig redan
            nu dåligt. Många får aldrig ens möjlighet att bli kvitt sina studieskulder.
            De vars talanger uppskattas frestas att flytta utomlands. Minns
            Ericsson- och Astrachefernas varningar i DN-artiklar nyligen!
          </note>
          <note xml:id="i-71c723d435b60388-0">
            Nu gäller det att skapa gynnsamma förutsättningar för alla att
            verka här i Sverige. Men då måste det först också löna sig att
            starta och utvidga verksamhet i vårt land. Och minst lika viktigt
            är att vi måste tillåta dem som får de nya jobben att behålla
            så mycket att de klarar sig på sin lön, och t.o.m. kan bygga upp
            ett sparande som trygghet för framtiden.
          </note>
          <note xml:id="i-96ac11e0421d0bd9-1">
            (Applåder)
          </note>
          <note xml:id="i-47e58eac15fa1bfb-0">
            Anf. 12 ROLAND LARSSON (c)
          </note>
          <note xml:id="i-9546ef2e3d868fb6-0">
            Fru talman! Grunden till välfärdspolitikens problem ligger inte
            i uppgiften att fördela den krympande kakan. Det kan man göra
            på olika sätt och med ungefär samma effekt för de enskilda hushållen.
          </note>
          <note xml:id="i-326c1e503f8c96fd-0">
            Problemet ligger i att vi måste skapa större resurser och en
            större kaka att fördela gemensamt. Det är därför inriktningen
            på debatten borde och bör vara att man diskuterar hur kakan skall
            kunna bli större. Det är problemets kärna i dessa sammanhang.
            När t.ex.
          </note>
          <note xml:id="i-a3be87844a61c7af-0">
            kds säger att man vill ge mer pengar till kommunerna vet vi allihop
            att det kommer att finansieras med en höjning av matmomsen. Vem
            betalar detta? Vem står för den kostnaden, om inte hushållen?
          </note>
          <note xml:id="i-877aebc10213e473-0">
            Vad är det som Vänsterpartiet och Miljöpartiet anvisar? Jo, i
            stort sett samma politik, dvs. skattehöjningar och omfördelningar,
            som den som ledde fram till de problem vi har i dag.
          </note>
          <note xml:id="i-c2430f32de429a44-0">
            Det föreligger en massa missförstånd om vad
          </note>
          <note xml:id="i-4449e93e10f3fbd5-0">
            Centern egentligen menar med sin grundtrygghetsprincip. Vi i
            Centerpartiet har aldrig sagt att det inte skall finnas någon
            inkomstrelaterad del i försäkringssystemet. Vi vill tvärtom ha
            en inkomstrelaterad del kvar. Men vi vill lägga tyngdpunkten på
            tryggheten för dem som i dag står utanför systemen, dvs. i botten
            i stället för på toppen.
          </note>
          <note xml:id="i-e46e4b557c8879a5-0">
            Vårt system innebär följaktligen att de som har en högre inkomst
            själva får stå för en större del av sin trygghet. På så sätt kan
            vi överföra resurser och ge större grundtrygghet till de många
            hundratusentals -
          </note>
          <note xml:id="i-a88d68afc472eedf-0">
            bland dem många unga - människor som i dag står utanför såväl
            arbetslöshetsersättnings- som socialförsäkringssystemet.
          </note>
          <note xml:id="i-fc84863a830b8524-0">
            Jag har svårt att förstå vad det kan vara i detta system som
            strider mot de socialdemokratiska principerna i grunden. Om man
            tittar närmare på systemet ser man att det i mycket liknar det
            pensionssystem som vi ju faktiskt är överens om.
          </note>
          <note xml:id="i-c479c74b614d4009-0">
            Anf. 13 OLA STRÖM (fp)
          </note>
          <note xml:id="i-fe4dabf107724f85-0">
            Fru talman! Ragnhild Pohanka och Miljöpartiet svarar egentligen
            inte på min fråga. Om man nu som
          </note>
          <note xml:id="i-f327fb2c5fc694c2-0">
            Miljöpartiet är emot tillväxt måste man veta var resurserna skall
            tas. Ragnhild Pohanka säger att det finns pengar, t.ex. i företagens
            vinster. Man tar sig för pannan när man hör denna diskussion.
          </note>
          <note xml:id="i-d42c82a1415c0bb0-0">
            Det finns det som går bra i Sverige och som genererar skatte-
            och exportintäkter. Skall Miljöpartiet sopa in de pengarna i statskassan?
            Hur kommer det att gå året därefter, och året därpå? Hur många
            företagare har lust att gå med vinst om Miljöpartiet skall konfiskera
            deras vinster? Med en sådan politik kommer
          </note>
          <note xml:id="i-014a2c4c5e699d3c-0">
            Sverige att vandra in i välfärdsmisären med stormsteg.
          </note>
          <note xml:id="i-75d12ef2abee2fb5-0">
            I de politiska diskussionerna låter det ibland som om det vore
            något slags sjukdomstillstånd att vara ensam mamma. Så är det
            naturligtvis inte. Ensamma mammor är inte en homogen grupp - det
            finns ensamma pappor som i många fall har det sämre än vissa ensamma
            mammor. Problemet är snarast var papporna är. Det är den fråga
            som det vore naturligt att ställa sig. Vad jag vet har inte Sverige
            befunnit sig i krig på över 200 år, så papporna kan alltså inte
            ha stupat vid fronten. De måste finnas någonstans. Det är detta
            det handlar om - ensamma mammor är inte ett problem för att de
            är ensamma mammor utan för att samhället är organiserat på ett
            sätt som gör det väldigt svårt att vara ensam mamma.
          </note>
          <note xml:id="i-1fbc63ac8df9384b-0">
            Det är inte så konstigt att denna grupp blir utsatt som en följd
            av de rader av nedskärningar som gjorts i t.ex. barnbidrag, barntillägg,
            svux och svuxa. Det är förvånande att regeringen blir förvånad
            över att denna grupp drabbas av detta.
          </note>
          <note xml:id="i-29c316bf74c0e89d-0">
            Anf. 14 STIG SANDSTRÖM (v)
          </note>
          <note xml:id="i-e05e8cdfa3184817-0">
            Fru talman! Man kan urskilja två linjer i dagens politiska debatt
            om hur vi vill tackla framtiden.
          </note>
          <note xml:id="i-92f8682d904982c2-0">
            Den ena innebär det nya klassamhället - att vi skall öka löneskillnader
            och tillåta utslagning. Feldt,
          </note>
          <note xml:id="i-edb40ac6300a4488-0">
            Tobisson och kanske även Sahlin säger att vi skall tillåta folk
            att bli rika så att de i sin tur kan anställa folk, t.ex. pigor.
            Den typen av debatt har förts. Ett sådant samhälle sägs vara tillväxtbefrämjande
            och produktivt.
          </note>
          <note xml:id="i-4c75786d72e9a85f-0">
            Den andra huvudlinjen förespråkas främst av
          </note>
          <note xml:id="i-446dc91493991ff8-0">
            Miljöpartiet och Vänsterpartiet här i dag. Den innebär ett jämlikt
            och solidariskt samhälle, där folk har råd att leva och arbeta.
            Vi tror att det även är ekonomiskt lönsamt att pensionärer, studerande
            och ensamma mammor m.fl. har en dräglig standard och att de kan
            handla och efterfråga varor. Vi tror att detta är bra för ekonomin
            och för samhället. Vi tror inte att det ojämlika klassamhället
            är ett lönsamt samhälle. Vi tror att det innebär att man lurar
            sig själv, och att det leder åt fel håll.
          </note>
          <note xml:id="i-607eb6a7bc53bad5-0">
            Mellan dessa två huvudalternativ står nu Socialdemokraterna och
            Centern och vacklar. Så uppfattar jag situationen. De vill ha
            både det ena och det andra.
          </note>
          <note xml:id="i-0453678cdfb70930-0">
            De måste börja bestämma sig snart - i Socialdemokraternas fall
            hoppas jag det blir på kongressen. Jag hoppas att de slår in på
            en vänsterpolitik. Det är ju uppenbarligen det som svenska folket
            vill ha, och det är det som Vänsterpartiet slåss för i denna kammare.
          </note>
          <note xml:id="i-cfcb9d6f2315e47e-0">
            Tack!
          </note>
          <note xml:id="i-c26891569731fde1-0">
            Anf. 15 CHATRINE PÅLSSON (kds)
          </note>
          <note xml:id="i-681e286ad7afe977-0">
            Fru talman! När vi talar om välfärd är det viktigt att vi har
            både kort- och långsiktiga lösningar. I huvudsak berörde jag de
            kortsiktiga lösningarna i mitt anförande. Jag ser nämligen att
            människor lider och har det svårt just nu.
          </note>
          <note xml:id="i-08cc177da2171d5b-0">
            De är naturligtvis riktigt, som Lars Tobisson sade, att vi måste
            slå tillbaka arbetslösheten. Här har regeringen misslyckats. Vi
            måste släppa ideologiska blockeringar och våga pröva nya lösningar.
            Vi måste göra den gråa arbetsmarknaden vit. Vi kristdemokrater
            har förordat att man kunde pröva det danska systemet om hjemmeservicemodellen.
            Ni skall gärna få vår rapport om det om ni hör av er.
          </note>
          <note xml:id="i-7ac9214b5b1b0106-0">
            Den svenska familjen är att betrakta som en oerhört viktig grupp.
            Samhället måste göra allt för att se till att familjen kan hålla
            ihop och att familjen kan utgöra den fullständigt otroliga möjlighet
            som den är för samhället. Det handlar inte för oss kristdemokrater
            om att sentimentalt blicka tillbaka till Elsa Beskows trygga familjeidyll.
            Vi tror på en öppen familj. Vi tror på familjen som en makt som
            kan hjälpa människor utanför familjen. Det är oerhört viktigt.
          </note>
          <note xml:id="i-df1eff700b487220-0">
            Jag vill fråga Anna Hedborg, som av någon anledning inte bemötte
            mina påhopp trots mina starka anklaganden: Vad har Socialdemokraterna
            emot en allmän arbetslöshetsförsäkring? Det kan jag inte förstå
            med tanke på att man har en solidarisk grund att stå på.
          </note>
          <note xml:id="i-63c3cb2fcc74800f-0">
            Jag skall avsluta med att återge vad en socialchef i
          </note>
          <note xml:id="i-8dbdfd61c8e2db40-0">
            Örebro sade häromdagen: Förr ringde människor till socialkontoret
            och var arga för att de inte fick socialbidrag. Nu ringer de till
            socialkontoret och är förtvivlade därför att de känner sig kränkta.
            Hur känns det när människor känner sig kränkta?
          </note>
          <note xml:id="i-b8119a6fa168f509-0">
            Anf. 16 Statsrådet ANNA HEDBORG (s)
          </note>
          <note xml:id="i-e1642f00c952b8fb-0">
            Fru talman! Centern, Miljöpartiet, kds och Moderaterna står för
            olika typer av grundtrygghet som socialpolitisk modell, med litet
            olika former av enhetsbelopp, låga tak eller brutna tak. Det är
            farliga saker. Min bestämda uppfattning är att höga tak är en
            av de allra viktigaste principerna i en generell inkomstbortfallsförsäkring.
            Den generella välfärdsmodellen bygger i själva verket på att de
            flesta får det mesta av sin inkomst försäkrat i det allmänna systemet.
            Genom att förena solidaritet med egenintresse bygger man in stablilitet
            i systemet. Att hävda de kortsiktiga fördelningsvinsterna med
            sänkta tak i försäkringarna är i själva verket populistisk retorik.
          </note>
          <note xml:id="i-03705765e51a9182-0">
            Långsiktigt hotar det grunden för välfärdsmodellen.
          </note>
          <note xml:id="i-fa9e361792acd86c-0">
            Om de grupper som inte får sina inkomster kompenserade av den
            allmänna försäkringen blir stora, om allt fler får betala egenavgifter
            som inte är förmånsgrundande, skapar vi i slutändan en politisk
            majoritet för att verkligen nedmontera den generella välfärden.
          </note>
          <note xml:id="i-7af5de59bbb05909-0">
            Vi kommer därför att vilja gå den andra vägen.
          </note>
          <note xml:id="i-2a74be499db1524d-0">
            För att behålla det mesta av de flestas inkomster försäkrat i
            det allmänna systemet bör taket i sjukförsäkringen höjas. Men
            vi kommer att vara öppna för praktiskt politiskt samarbete för
            att trygga villkoren också för de sämst ställda och för dem som
            riskerar att ställas utanför ett inkomstskydd som ingalunda är
            den miljon, som nämnts här. Det består i hög grad av att man numera
            har en arbetsgivarperiod på 14 dagar och inte behöver anmäla sin
            inkomst förrän man behöver använda försäkringen.
          </note>
          <note xml:id="i-2537c4c5e49b8d9d-0">
            Det är genom breda koalitioner som vi kan ge människor och företag
            tilltro till en stabil utveckling framöver. Samhället har förändrat
            sig. På 30-talet var trygghetssystemen till för att tjäna de många
            på landet och stadens folk. Efterkrigstiden präglades av snabb
            industrialism och den offentliga sektorns snabba utveckling. Nu
            ser det annorlunda ut igen. Tjänstesektorn expanderar medan industrin
            stagnerar eller krymper och jordbrukssektorn sysselsätter ett
            fåtal.
          </note>
          <note xml:id="i-a87e05a751b5f248-0">
            Hög arbetslöshet gör att stora grupper har svårt att få en fast
            anknytning till arbetsmarknaden. Livslånga anställningar kommer
            att bli ovanligare. Byten av arbete, yrke och inkomstläge kommer
            att bli vanligare, liksom sannolikt egenföretagande.
          </note>
          <note xml:id="i-31bb087f000a197d-0">
            Det är mot den verkligheten som vi skall forma dagens och morgondagens
            trygghetssystem. Socialdemokratins mål är att fullfölja en politik
            för hela folket. Den socialpolitiska modell som vi har utvecklat
            under efterkrigstiden har handlat om att knyta ihop de bättre
            ställdas sociala rättigheter med stödet för de sämst ställda.
            Den har varit framgångsrik på många områden. Pensionssystemet
            är ett bra exempel. I takt med att de inkomstrelaterade ersättningarna
            har stigit i ATP-systemet har också grundtryggheten förbättrats.
          </note>
          <note xml:id="i-6100f55980e25b9a-0">
            Nu reformerar vi pensionssystemet i brett samarbete.
          </note>
          <note xml:id="i-3ae2d2ac09296af4-0">
            Formen för den breda uppgörelsen är att de offentliga pensionerna
            även i framtiden skall ge både grundtrygghet och inkomstbortfallsskydd.
            Lyssnade man t.ex. till Olof Johansson i partiledardebatten härförleden
            i kammaren kunde man tycka att det han sade skulle kunna vara
            formen för ett vidare samarbete framöver om den sociala tryggheten,
            men det kan man inte tycka i debatten i dag. Men jag tror att
            vi kunde skapa den stabilitet kring de här försäkringarna som
            skulle ge människor trygghet och känsla av att det finns stabilitet
            också i framtiden, om vi vore många som kunde stå för en bred
            koalition.
          </note>
          <note xml:id="i-cce785aedd460f7a-0">
            Anf. 17 RAGNHILD POHANKA (mp)
          </note>
          <note xml:id="i-51361dc2624a631e-0">
            Fru talman! Miljöpartiet är för en tillväxt i ett grönt långsiktigt
            perspektiv i ett hållbart samhälle.
          </note>
          <note xml:id="i-ee191a3279106464-0">
            Naturen har inte råd med det resursslöseri som tillväxten i ett
            konsumtionssamhälle förespråkar. Ett land vars ledning håller
            på att förlora sin moraliska resning är i en mycket allvarlig
            situation. Man tar ifrån människor deras självtillit, något som
            är nödvändingt att ha för deras livsmod och livsglädje. Man ifrågasätter
            deras arbetsvilja och deras vilja att klara sig själva.
          </note>
          <note xml:id="i-3a43214875fada39-0">
            Man låter dem klä av sig andligen nakna på socialbyråer och arbetsförmedlingar.
            Man vräker barnfamiljer som inte kan betala hyran och tar ifrån
            dem deras daghemsplats - till stora delar gäller det just de barn
            som allra bäst behöver barnomsorg. Hur skall de gå för ensamma
            mammor och barnen? I familjer med social och ekonomisk kris är
            barnen de verkliga förlorarna. Är statsrådet beredd att sätta
            in särskilda insatser för dessa grupper? Om lågavlönade eller
            arbetslösa får litet mer pengar används det till köp av nödvändigvaror,
            och hjulen börjar rulla igen. Men övre medelklassens och de rikas
            löneökningar används till mer lyxbetonad konsumtion eller försvinner
            ur landet.
          </note>
          <note xml:id="i-da0364156659350e-0">
            Är statsrådet beredd att genom offentliga sektorn medverka till
            att stoppa nya fallskärmar och omförhandla redan ingångna? Är
            statsrådet beredd att medverka till att beskatta alla redan utlösta
            fallskärmar?
          </note>
          <note xml:id="i-aa4aaeba9af5d16a-0">
            Svenska folket måste säga ifrån och bilda en opinion mot den
            nyfattigdom som breder ut sig. Det är bara en opinion som kan
            vända allt till en förnyad kamp för en rättvis fördelning av arbete
            och fritid, se till att EU-överklassen inte flyter omkring på
            rikedomens Internet och att inte fallskärmar, orimligt höga löner
            och arvoden i industrins styrelser ytterligare ökar klyftorna
            i samhället. Om detta skall lyckas måste många flera engagera
            sig i samhället och i politiken.
          </note>
          <note xml:id="i-7308be01326365a7-0">
            Anf. 18 Statsrådet ANNA HEDBORG (s)
          </note>
          <note xml:id="i-b471a307dfe91db3-0">
            Fru talman! Vårt ideal skall vara icke stiltje som kan göra själva
            havet till ett kärr och icke orkanen, men den stora starka passaden,
            väldig, full av lust, stark och levande, en evig och ständig vädring.
          </note>
          <note xml:id="i-a11af4f5699f4d8b-0">
            Så lyder slutorden i Harry Martinsons Kap Farväl.
          </note>
          <note xml:id="i-3badb018d3a16726-0">
            Samhället förändras, världen kommer närmare, vägen till ett samhälle
            för alla ser inte likadan ut i dag som i går. Debatten om välfärdssamhällets
            möjligheter och brister måste ständigt föras. En evig och ständig
            vädring är förutsättningen för en stark och levande demokrati.
            Bara med uppfinningsrikedom och kunskap kan vi hålla fast vid
            den generella välfärdens princip också när resurserna krymper.
          </note>
          <note xml:id="i-b874f490019e88d6-0">
            För oss socialdemokrater är visionen om det goda samhället nära
            förbunden med utvecklingen av det sociala medborgarskapet. Det
            handlar om alla människors delaktighet i samhället. För att det
            skall kunna bli verklighet måste alla tillförsäkras de resurser
            som krävs för att man skall kunna delta inte bara på arbetsmarknaden
            utan också i det sociala och politiska livet.
          </note>
          <note xml:id="i-855e2945a5c5ba49-0">
            Även i det moderna samhället är det viktigaste för oss alla det
            gamla vanliga livet. Vi behöver en trygg uppväxt och bra utbildning
            för att känna social förankring och kunna träda ut på arbetsmarknaden,
            bilda familj, skaffa barn och se dem växa upp. Vi vill behålla
            hälsa och kanske fortbilda oss. Vi vill behålla värdigheten på
            ålderdomen.
          </note>
          <note xml:id="i-f40fd222a68e8111-0">
            Medborgarskapet är inte kravlöst. Rättigheter skall alltid vara
            förknippade med skyldigheter. Men kraven måste anpassas efter
            förmåga. Arbetslinjen för oss socialdemokrater är inte någon piska,
            utan skall ge förutsättningar och möjligheter till ett självständigt
            liv. Så ger vi förutsättningarna för djärvhet och lust till förändring
            och utveckling, som Olof Palme talade om. Så kan vi bidra till
            att människor låter sig bäras av trygghetens vingar.
          </note>
          <note xml:id="i-b50e2170faa28633-0">
            Överläggningen var härmed avslutad.
          </note>
          <note xml:id="i-f2a50f31ca623da8-0">
            2 § Justering av protokoll
          </note>
          <note xml:id="i-d46079e58a1505bc-0">
            Justerades protokollet för den 15 februari.
          </note>
          <note xml:id="i-d101f1e00fe1c6a5-0">
            3 § Sista dag för avlämnande av propositioner
          </note>
          <note xml:id="i-d01858e7478c54b3-0">
            Andre vice talmannen meddelade att i enlighet med 3 kap. 3 §
            riksdagsordningen hade talmannen föreslagit att propositioner
            som regeringen avser skall behandlas vid innevarande riksmöte
            och för vilka särskild tidpunkt inte är föreskriven skulle avlämnas
            senast onsdagen den 13 mars.
          </note>
          <note xml:id="i-c92b74e55930b9d3-0">
            Kammaren biföll detta förslag.
          </note>
          <note xml:id="i-cc804908a5fe2330-0">
            4 § Hänvisning av ärende till utskott
          </note>
          <note xml:id="i-b39af1e82cc41f9c-0">
            Föredrogs och hänvisades
          </note>
          <note xml:id="i-ecc379de382d229e-0">
            Proposition
          </note>
          <note xml:id="i-ca6293fe86ad6402-0">
            1995/96:129 till justitieutskottet
          </note>
          <note xml:id="i-f330ac94599dc293-0">
            Kammaren biföll talmannens förslag att motionstiden för ovan
            angivna proposition skulle förlängas till måndagen den 11 mars.
          </note>
          <note xml:id="i-3546b169782a964e-0">
            5 § Beslut rörande utskottsbetänkanden som slutdebatterats den
            14 februari
          </note>
          <note xml:id="i-b77e657fa5d80c50-0">
            LU17 Ändring i lagen om Sveriges allmänna hypoteksbank
          </note>
          <note xml:id="i-f6e2e51b9e819cf4-0">
            Kammaren biföll utskottets hemställan.
          </note>
          <note xml:id="i-05e22a88326b59d4-0">
            KrU7 Språkfrågor
          </note>
          <note xml:id="i-15955021511c46c2-0">
            Mom. 1 (inrättande av ett auktoritativt organ med uppgift att
            vårda svenska språket)
          </note>
          <note xml:id="i-ca9a756b9e31cd67-0">
            1. utskottet
          </note>
          <note xml:id="i-ed57d78dbcd48002-0">
            2. res. (m)
          </note>
          <note xml:id="i-a27e78a58c8382e3-0">
            Votering:
          </note>
          <note xml:id="i-970fd17639ce6ed8-0">
            271 för utskottet
          </note>
          <note xml:id="i-49a1c149cfd1ad97-0">
            37 för res.2
          </note>
          <note xml:id="i-3f1f77ba2a198265-0">
            41 frånvarande
          </note>
          <note xml:id="i-f6e2e51b9e819cf4-1">
            Kammaren biföll utskottets hemställan.
          </note>
          <note xml:id="i-751a0c10d91b7e49-0">
            Partivis fördelning av rösterna:
          </note>
          <note xml:id="i-efa0a301ac674ee7-0">
            För utskottet: 146 s, 35 m, 21 c, 22 fp, 18 v, 15 mp,
          </note>
          <note xml:id="i-0eb11b815d6422d6-0">
            14 kds
          </note>
          <note xml:id="i-782ccd542508ab3c-0">
            För res.2: 37 m
          </note>
          <note xml:id="i-2a4fa53472b2cbeb-0">
            Frånvarande: 15 s, 8 m, 6 c, 4 fp, 4 v, 3 mp, 1 kds
          </note>
          <note xml:id="i-003c5eed179edd33-0">
            Jeppe Johnsson (m) anmälde att han avsett att rösta ja men markerats
            ha röstat nej.
          </note>
          <note xml:id="i-306f370936809939-0">
            Mom. 2
          </note>
          <note xml:id="i-f6e2e51b9e819cf4-2">
            Kammaren biföll utskottets hemställan.
          </note>
          <note xml:id="i-915ff373177707f0-0">
            KrU8 Kulturmiljöfrågor
          </note>
          <note xml:id="i-f6e2e51b9e819cf4-3">
            Kammaren biföll utskottets hemställan.
          </note>
          <note xml:id="i-0b1903201fb46782-0">
            KrU9 Forskningsinformation m.m.
          </note>
          <note xml:id="i-f6e2e51b9e819cf4-4">
            Kammaren biföll utskottets hemställan.
          </note>
          <note xml:id="i-0d31ab0c63a9ec19-0">
            JoU9 Vatten- och luftvård
          </note>
          <note xml:id="i-821bd43646c5ab49-0">
            Mom. 6 (aktionsplaner)
          </note>
          <note xml:id="i-ca9a756b9e31cd67-1">
            1. utskottet
          </note>
          <note xml:id="i-a35f5a55936e4aa0-0">
            2. res. 1 (mp)
          </note>
          <note xml:id="i-a27e78a58c8382e3-1">
            Votering:
          </note>
          <note xml:id="i-20712e9d9a5f15b0-0">
            294 för utskottet
          </note>
          <note xml:id="i-1f9210210832fdf5-0">
            16 för res. 1
          </note>
          <note xml:id="i-018efbb347944991-0">
            39 frånvarande
          </note>
          <note xml:id="i-f6e2e51b9e819cf4-5">
            Kammaren biföll utskottets hemställan.
          </note>
          <note xml:id="i-751a0c10d91b7e49-1">
            Partivis fördelning av rösterna:
          </note>
          <note xml:id="i-d757845c9122bcdf-0">
            För utskottet: 147 s, 72 m, 21 c, 22 fp, 18 v, 14 kds
          </note>
          <note xml:id="i-c46bde025d9a34d6-0">
            För res. 1: 1 s, 15 mp
          </note>
          <note xml:id="i-f5ec17082327d949-0">
            Frånvarande: 13 s, 8 m, 6 c, 4 fp, 4 v, 3 mp, 1 kds
          </note>
          <note xml:id="i-25f5569c849154c9-0">
            Sinikka Bohlin (s) anmälde att hon avsett att rösta ja men markerats
            ha röstat nej.
          </note>
          <note xml:id="i-66dfc169880edbce-0">
            Mom. 9 (oljeletning i Skagerrak)
          </note>
          <note xml:id="i-ca9a756b9e31cd67-2">
            1. utskottet
          </note>
          <note xml:id="i-1c9d069a20eeb1c2-0">
            2. res. 2 (v)
          </note>
          <note xml:id="i-f42a29d9ef3690d2-0">
            3. res. 3 (mp)
          </note>
          <note xml:id="i-dfe17d08712dcd80-0">
            Förberedande votering:
          </note>
          <note xml:id="i-671fb12924095d3a-0">
            19 för res. 2
          </note>
          <note xml:id="i-5e5ef28ec398dd64-0">
            15 för res. 3
          </note>
          <note xml:id="i-798fc2f4ab5d40ff-0">
            274 avstod
          </note>
          <note xml:id="i-3f1f77ba2a198265-1">
            41 frånvarande
          </note>
          <note xml:id="i-e424e073a852b4b3-0">
            Kammaren biträdde res. 2.
          </note>
          <note xml:id="i-42bd0d82f22ce608-0">
            Huvudvotering:
          </note>
          <note xml:id="i-5b5869a81bcf2bd2-0">
            272 för utskottet
          </note>
          <note xml:id="i-671fb12924095d3a-1">
            19 för res. 2
          </note>
          <note xml:id="i-87c7d01b2914e463-0">
            17 avstod
          </note>
          <note xml:id="i-3f1f77ba2a198265-2">
            41 frånvarande
          </note>
          <note xml:id="i-f6e2e51b9e819cf4-6">
            Kammaren biföll utskottets hemställan.
          </note>
          <note xml:id="i-751a0c10d91b7e49-2">
            Partivis fördelning av rösterna:
          </note>
          <note xml:id="i-4fb5b9024272c00e-0">
            För utskottet: 147 s, 71 m, 20 c, 20 fp, 14 kds
          </note>
          <note xml:id="i-cc8e2ce4efc4c64a-0">
            För res. 2: 18 v, 1 mp
          </note>
          <note xml:id="i-2e05825b56eb41ed-0">
            Avstod: 1 c, 2 fp, 14 mp
          </note>
          <note xml:id="i-0357264cf1928776-0">
            Frånvarande: 14 s, 9 m, 6 c, 4 fp, 4 v, 3 mp, 1 kds
          </note>
          <note xml:id="i-14772485417a2921-0">
            Mom. 16 (regler för kommunal avloppsrening)
          </note>
          <note xml:id="i-ca9a756b9e31cd67-3">
            1. utskottet
          </note>
          <note xml:id="i-67fd5fbc51891ddf-0">
            2. res. 6 (m)
          </note>
          <note xml:id="i-a27e78a58c8382e3-2">
            Votering:
          </note>
          <note xml:id="i-6deb3823156d9b24-0">
            223 för utskottet
          </note>
          <note xml:id="i-34383e61da4ac642-0">
            72 för res. 6
          </note>
          <note xml:id="i-af758fa3d55e49ee-0">
            4 avstod
          </note>
          <note xml:id="i-6ac9c2bf59f3b1fa-0">
            50 frånvarande
          </note>
          <note xml:id="i-f6e2e51b9e819cf4-7">
            Kammaren biföll utskottets hemställan.
          </note>
          <note xml:id="i-751a0c10d91b7e49-3">
            Partivis fördelning av rösterna:
          </note>
          <note xml:id="i-9e71ee7300b554aa-0">
            För utskottet: 147 s, 20 c, 19 fp, 8 v, 15 mp, 14 kds
          </note>
          <note xml:id="i-1a6750d455432e8f-0">
            För res. 6: 71 m, 1 v
          </note>
          <note xml:id="i-361a75283715015b-0">
            Avstod: 4 v
          </note>
          <note xml:id="i-173adaa2bf81c175-0">
            Frånvarande: 14 s, 9 m, 7 c, 7 fp, 9 v, 3 mp, 1 kds
          </note>
          <note xml:id="i-40538496a1de6670-0">
            Mom. 20 (inrättande av en global vattenkonvention)
          </note>
          <note xml:id="i-569cc49518200bbc-0">
            Yrkanden:
          </note>
          <note xml:id="i-ca9a756b9e31cd67-4">
            1. utskottet
          </note>
          <note xml:id="i-2706dab545c22b4e-0">
            2. mot. 1994/95:Jo605 yrk. 7
          </note>
          <note xml:id="i-a27e78a58c8382e3-3">
            Votering:
          </note>
          <note xml:id="i-c92db381acde1f42-0">
            263 för utskottet
          </note>
          <note xml:id="i-e092c57da765581d-0">
            47 för mot.
          </note>
          <note xml:id="i-018efbb347944991-1">
            39 frånvarande
          </note>
          <note xml:id="i-f6e2e51b9e819cf4-8">
            Kammaren biföll utskottets hemställan.
          </note>
          <note xml:id="i-751a0c10d91b7e49-4">
            Partivis fördelning av rösterna:
          </note>
          <note xml:id="i-de7504ef5621bf76-0">
            För utskottet: 147 s, 72 m, 21 c, 22 fp, 1 v
          </note>
          <note xml:id="i-a2fcf0e542bcc9d8-0">
            För mot.: 17 v, 16 mp, 14 kds
          </note>
          <note xml:id="i-26c84337514ef276-0">
            Frånvarande: 14 s, 8 m, 6 c, 4 fp, 4 v, 2 mp, 1 kds
          </note>
          <note xml:id="i-9e82ae4ac1e7c6a2-0">
            Mom. 26 (ändring av drivmedelsförordningen)
          </note>
          <note xml:id="i-ca9a756b9e31cd67-5">
            1. utskottet
          </note>
          <note xml:id="i-ee49849d0772ab1e-0">
            2. res. 11 (c)
          </note>
          <note xml:id="i-a27e78a58c8382e3-4">
            Votering:
          </note>
          <note xml:id="i-a7d28328a94be629-0">
            289 för utskottet
          </note>
          <note xml:id="i-714cc1db68ad228e-0">
            21 för res. 11
          </note>
          <note xml:id="i-018efbb347944991-2">
            39 frånvarande
          </note>
          <note xml:id="i-f6e2e51b9e819cf4-9">
            Kammaren biföll utskottets hemställan.
          </note>
          <note xml:id="i-751a0c10d91b7e49-5">
            Partivis fördelning av rösterna:
          </note>
          <note xml:id="i-91ce033cc6362223-0">
            För utskottet: 147 s, 72 m, 22 fp, 18 v, 16 mp, 14
          </note>
          <note xml:id="i-cea3761d8cddf3b0-0">
            kds
          </note>
          <note xml:id="i-d342bdd0eda50e60-0">
            För res. 11: 21 c
          </note>
          <note xml:id="i-26c84337514ef276-1">
            Frånvarande: 14 s, 8 m, 6 c, 4 fp, 4 v, 2 mp, 1 kds
          </note>
          <note xml:id="i-672a72009b8d86f6-0">
            Mom. 28 (bensindrivna gräsklippare)
          </note>
          <note xml:id="i-ca9a756b9e31cd67-6">
            1. utskottet
          </note>
          <note xml:id="i-ce5cc9d8f0992545-0">
            2. res. 12 (mp)
          </note>
          <note xml:id="i-a27e78a58c8382e3-5">
            Votering:
          </note>
          <note xml:id="i-e8d863b5e468c2f5-0">
            293 för utskottet
          </note>
          <note xml:id="i-9909156a3c5ec6c0-0">
            16 för res. 12
          </note>
          <note xml:id="i-b0526c541d3e38a8-0">
            40 frånvarande
          </note>
          <note xml:id="i-f6e2e51b9e819cf4-10">
            Kammaren biföll utskottets hemställan.
          </note>
          <note xml:id="i-751a0c10d91b7e49-6">
            Partivis fördelning av rösterna:
          </note>
          <note xml:id="i-e643eda64973e8cf-0">
            För utskottet: 147 s, 72 m, 21 c, 22 fp, 17 v, 14 kds
          </note>
          <note xml:id="i-3967e4947c122392-0">
            För res. 12: 16 mp
          </note>
          <note xml:id="i-7c20a6cec22dc0a2-0">
            Frånvarande: 14 s, 8 m, 6 c, 4 fp, 5 v, 2 mp, 1 kds
          </note>
          <note xml:id="i-f4a60dea7ce04e98-0">
            Mom. 31 (utsläpp från båtmotorer)
          </note>
          <note xml:id="i-ca9a756b9e31cd67-7">
            1. utskottet
          </note>
          <note xml:id="i-96035d0d0b552f1a-0">
            2. res. 13 (mp)
          </note>
          <note xml:id="i-a27e78a58c8382e3-6">
            Votering:
          </note>
          <note xml:id="i-20712e9d9a5f15b0-1">
            294 för utskottet
          </note>
          <note xml:id="i-6feebbef5a51721c-0">
            16 för res. 13
          </note>
          <note xml:id="i-018efbb347944991-3">
            39 frånvarande
          </note>
          <note xml:id="i-f6e2e51b9e819cf4-11">
            Kammaren biföll utskottets hemställan.
          </note>
          <note xml:id="i-751a0c10d91b7e49-7">
            Partivis fördelning av rösterna:
          </note>
          <note xml:id="i-d757845c9122bcdf-1">
            För utskottet: 147 s, 72 m, 21 c, 22 fp, 18 v, 14 kds
          </note>
          <note xml:id="i-e9c5ee105ecee864-0">
            För res. 13: 16 mp
          </note>
          <note xml:id="i-26c84337514ef276-2">
            Frånvarande: 14 s, 8 m, 6 c, 4 fp, 4 v, 2 mp, 1 kds
          </note>
          <note xml:id="i-bd63a5afca86fc13-0">
            Mom. 32 (växthusgaser)
          </note>
          <note xml:id="i-ca9a756b9e31cd67-8">
            1. utskottet
          </note>
          <note xml:id="i-d92079d27b7df2b7-0">
            2. res. 14 (mp)
          </note>
          <note xml:id="i-a27e78a58c8382e3-7">
            Votering:
          </note>
          <note xml:id="i-368b1d1379922887-0">
            295 för utskottet
          </note>
          <note xml:id="i-c741ea540ea777e4-0">
            15 för res. 14
          </note>
          <note xml:id="i-018efbb347944991-4">
            39 frånvarande
          </note>
          <note xml:id="i-f6e2e51b9e819cf4-12">
            Kammaren biföll utskottets hemställan.
          </note>
          <note xml:id="i-751a0c10d91b7e49-8">
            Partivis fördelning av rösterna:
          </note>
          <note xml:id="i-43e48b6f8ed72e0c-0">
            För utskottet: 147 s, 72 m, 21 c, 22 fp, 18 v, 1 mp,
          </note>
          <note xml:id="i-0eb11b815d6422d6-1">
            14 kds
          </note>
          <note xml:id="i-a5f5be9ef3ed5ed7-0">
            För res. 14: 15 mp
          </note>
          <note xml:id="i-26c84337514ef276-3">
            Frånvarande: 14 s, 8 m, 6 c, 4 fp, 4 v, 2 mp, 1 kds
          </note>
          <note xml:id="i-6a3f9e57aae73f33-0">
            Övriga moment
          </note>
          <note xml:id="i-f6e2e51b9e819cf4-13">
            Kammaren biföll utskottets hemställan.
          </note>
          <note xml:id="i-672cf297cf9000bf-0">
            JoU13 Avfallshantering
          </note>
          <note xml:id="i-25a5d483d638abde-0">
            Mom. 15 (förbränning av avfall)
          </note>
          <note xml:id="i-ca9a756b9e31cd67-9">
            1. utskottet
          </note>
          <note xml:id="i-8071b7d63271b975-0">
            2. res. 5 (m)
          </note>
          <note xml:id="i-06453674c885d87d-0">
            3. res. 6 (mp)
          </note>
          <note xml:id="i-dfe17d08712dcd80-1">
            Förberedande votering:
          </note>
          <note xml:id="i-1e95296dab603c6e-0">
            71 för res. 5
          </note>
          <note xml:id="i-4bf6e64b9de2ae54-0">
            16 för res. 6
          </note>
          <note xml:id="i-3e526c51a3904b83-0">
            221 avstod
          </note>
          <note xml:id="i-3f1f77ba2a198265-3">
            41 frånvarande
          </note>
          <note xml:id="i-a78c2fc74c392650-0">
            Kammaren biträdde res. 5.
          </note>
          <note xml:id="i-42bd0d82f22ce608-1">
            Huvudvotering:
          </note>
          <note xml:id="i-4d69e21925dfae62-0">
            221 för utskottet
          </note>
          <note xml:id="i-5fc166daf47a46a2-0">
            72 för res. 5
          </note>
          <note xml:id="i-2ce84cec45111025-0">
            16 avstod
          </note>
          <note xml:id="i-b0526c541d3e38a8-1">
            40 frånvarande
          </note>
          <note xml:id="i-f6e2e51b9e819cf4-14">
            Kammaren biföll utskottets hemställan.
          </note>
          <note xml:id="i-751a0c10d91b7e49-9">
            Partivis fördelning av rösterna:
          </note>
          <note xml:id="i-31b76a73a68b2f23-0">
            För utskottet: 147 s, 21 c, 21 fp, 18 v, 14 kds
          </note>
          <note xml:id="i-1089ef1d659a624e-0">
            För res. 5: 72 m
          </note>
          <note xml:id="i-93eb5568015fc95b-0">
            Avstod: 16 mp
          </note>
          <note xml:id="i-02063b857307e467-0">
            Frånvarande: 14 s, 8 m, 6 c, 5 fp, 4 v, 2 mp, 1 kds
          </note>
          <note xml:id="i-6a3f9e57aae73f33-1">
            Övriga moment
          </note>
          <note xml:id="i-f6e2e51b9e819cf4-15">
            Kammaren biföll utskottets hemställan.
          </note>
          <note xml:id="i-2bc00284de44a62c-0">
            JoU14 Djurskydd m.m.
          </note>
          <note xml:id="i-39e03e214599bf47-0">
            Mom. 2 (pälsdjursuppfödning)
          </note>
          <note xml:id="i-ca9a756b9e31cd67-10">
            1. utskottet
          </note>
          <note xml:id="i-bbd65185b4707465-0">
            2. res. 2 (v, mp)
          </note>
          <note xml:id="i-a27e78a58c8382e3-8">
            Votering:
          </note>
          <note xml:id="i-970fd17639ce6ed8-1">
            271 för utskottet
          </note>
          <note xml:id="i-28f460df8a377a20-0">
            36 för res. 2
          </note>
          <note xml:id="i-654ddbb3c0556326-0">
            1 avstod
          </note>
          <note xml:id="i-3f1f77ba2a198265-4">
            41 frånvarande
          </note>
          <note xml:id="i-f6e2e51b9e819cf4-16">
            Kammaren biföll utskottets hemställan.
          </note>
          <note xml:id="i-751a0c10d91b7e49-10">
            Partivis fördelning av rösterna:
          </note>
          <note xml:id="i-7f3205ce97de6a5d-0">
            För utskottet: 144 s, 72 m, 20 c, 21 fp, 14 kds
          </note>
          <note xml:id="i-808f9e85878ec375-0">
            För res. 2: 1 s, 1 fp, 18 v, 16 mp
          </note>
          <note xml:id="i-31285093570ee458-0">
            Avstod: 1 c
          </note>
          <note xml:id="i-f129cf15554538c2-0">
            Frånvarande: 16 s, 8 m, 6 c, 4 fp, 4 v, 2 mp, 1 kds
          </note>
          <note xml:id="i-e0d72e9e636f3167-0">
            Mom. 12 (WTO:s regler)
          </note>
          <note xml:id="i-ca9a756b9e31cd67-11">
            1. utskottet
          </note>
          <note xml:id="i-307b969594f533f3-0">
            2. res. 8 (v, mp)
          </note>
          <note xml:id="i-a27e78a58c8382e3-9">
            Votering:
          </note>
          <note xml:id="i-5933fc8dab8269b6-0">
            261 för utskottet
          </note>
          <note xml:id="i-2fcd8e908bc4623a-0">
            48 för res. 8
          </note>
          <note xml:id="i-b0526c541d3e38a8-2">
            40 frånvarande
          </note>
          <note xml:id="i-f6e2e51b9e819cf4-17">
            Kammaren biföll utskottets hemställan.
          </note>
          <note xml:id="i-751a0c10d91b7e49-11">
            Partivis fördelning av rösterna:
          </note>
          <note xml:id="i-e3ece5e9dee22dc9-0">
            För utskottet: 147 s, 72 m, 21 c, 20 fp, 1 kds
          </note>
          <note xml:id="i-114cf14e455a539e-0">
            För res. 8: 1 fp, 18 v, 16 mp, 13 kds
          </note>
          <note xml:id="i-02063b857307e467-1">
            Frånvarande: 14 s, 8 m, 6 c, 5 fp, 4 v, 2 mp, 1 kds
          </note>
          <note xml:id="i-6a3f9e57aae73f33-2">
            Övriga moment
          </note>
          <note xml:id="i-f6e2e51b9e819cf4-18">
            Kammaren biföll utskottets hemställan.
          </note>
          <note xml:id="i-8b6e7e2edfb6ccb4-0">
            Meddelande om samlad votering
          </note>
          <note xml:id="i-0ae6fd3c8b28dc3c-0">
            Tredje vice talmannen meddelade att bostadsutskottets betänkande
            BoU7, jordbruksutskottets betänkande JoU12 samt bostadsutskottets
            betänkanden
          </note>
          <note xml:id="i-03976369bfef6d68-0">
            BoU6, BoU8 och BoU5 skulle avgöras i ett sammanhang.
          </note>
          <note xml:id="i-0cb237d2dc140451-0">
            6 § Jordförvärvslagen och rennäringslagen m.m.
          </note>
          <note xml:id="i-2d7bd0fba7f70768-0">
            Föredrogs
          </note>
          <note xml:id="i-5d0c788cb4afb304-0">
            Bostadsutskottets betänkande 1995/96:BoU7
          </note>
          <note xml:id="i-b5d7a57edb79ddd2-0">
            Jordförvärvslagen och rennäringslagen m.m.
          </note>
          <note xml:id="i-04a38e053e30ec88-0">
            Anf. 19 ULLA LÖFGREN (m)
          </note>
          <note xml:id="i-444287f03de5d1dd-0">
            Herr talman! Jag tänker inte bli mångordig med anledning av föreliggande
            betänkande. I den första delen, som gäller jordförvärvslagen,
            har vi moderater två reservationer. De ligger helt i linje med
            vår politik, som går ut på att underlätta boende i glesbygd och
            på att värna om den fria förfoganderätten och om äganderätten.
            För tids vinnande, herr talman, yrkar jag emellertid bara bifall
            till reservation 1.
          </note>
          <note xml:id="i-91ef4e97f912e527-0">
            När det gäller den andra delen, rennäringslagen m.m. yrkar jag
            bifall till betänkandet i dess helhet.
          </note>
          <note xml:id="i-3d90a131206a373d-0">
            Jag skulle kunna avsluta mitt anförande därmed, men efter att
            ha läst den, i detta fall, socialdemokratiska minoritetens särskilda
            yttrande angående förnyade överväganden om ersättning för rovdjursrivna
            renar, måste jag ändå säga några ord.
          </note>
          <note xml:id="i-4e86699a026308c8-0">
            Det jag måste få säga, är att jag är förvånad över att socialdemokraterna
            i bostadsutskottet lägger sig platt ned och låter sig chikaneras
            av regeringen. Känner ni er inte ett dugg kränkta och tveksamma
            över hur jordbruksministern i detta fall har behandlat utskottet
            och riksdagen?
          </note>
          <note xml:id="i-2baa3bae58a55da7-0">
            Samtliga partier i bostadsutskottet, även Socialdemokraterna,
            gick hela hösten och väntade på att jordbruksministern skulle
            återkomma till riksdagen med ett förslag om hur det nya systemet
            för rovdjursrivna renar skulle finansieras. Inget förslag kom.
          </note>
          <note xml:id="i-d561c0644b403955-0">
            Så sent som den 21 december i fjol sade regeringen via Margareta
            Winberg kategoriskt nej till att finansiera ett ersättningssystem
            som riksdagen i full enighet hade beslutat om. Först när bostadsutskottet
            i brev från Svenska samernas riksförbund uppmanades att fullfölja
            riksdagsbeslutet även ekonomiskt, och när
          </note>
          <note xml:id="i-a6986e8c9c23c27e-0">
            Per Lager i medierna nämnde ordet "utskottsinitiativ", kände
            uppenbarligen fru Winberg att det började brännas under fötterna.
            Då satte hon sitt departement i arbete.
          </note>
          <note xml:id="i-b604921071cd2e33-0">
            Samtidigt satte majoriteten i bostadsutskottet i gång med att
            formulera sitt utskottsinitiativ. Socialdemokraterna erbjöds att
            vara med, men valde att passa, eftersom Margareta Winberg enligt
            uppgift skulle presentera ett förslag till lösning på Jokkmokks
            marknad.
          </note>
          <note xml:id="i-0c1df0b34f18346e-0">
            När jag samma vecka under en frågestund i riksdagen frågade jordbruksministern
            om hon kunde avslöja det väsentligaste i regeringens förslag,
            valde hon att glida undan och säga att hon ingalunda skulle lägga
            fram sitt förslag på Jokkmokks marknad. Trots detta besked presenterade
            hon två dagar senare förslag just på Jokkmokks marknad. Det gjorde
            mig faktiskt besviken och ledsen.
          </note>
          <note xml:id="i-355b74ad8c0b5bab-0">
            Just därför, herr talman, vill jag inte bli anklagad för att
            missbruka initiativrätten. Jag vore däremot väldigt intresserad
            av att få veta vad KU har att säga om regeringens agerande i denna
            fråga.
          </note>
          <note xml:id="i-9732db1bee66a668-0">
            Anf. 20 RIGMOR AHLSTEDT (c)
          </note>
          <note xml:id="i-3a458fc6bcb9336a-0">
            Herr talman! I detta betänkande behandlas frågor som berör landsbygden
            och de människor som bor där. Jordbruksverket har nyligen genomfört
            en utvärdering av jordförvärvslagen (rapport 1995:3).
          </note>
          <note xml:id="i-399507584e3d693b-0">
            Verket anser där att de ändrade förutsättningarna för jordbruket
            i sig inte bör föranleda några omfattande förändringar av jordförvärvslagen.
            Lagen, säger man, hävdar angelägna samhällsintressen. Verket anser
            dock att lagen effekter för sysselsättning och bosättning varit
            små i förhållande till de resurser som lagtillämpningen krävt.
            Därför anser Jordbruksverket att lagen bör förändras.
          </note>
          <note xml:id="i-b7d80d1dab1cf902-0">
            Det är dock, herr talman, förvånande att man inte ser det som
            självklart att hänsyn skall tas till regionala politiska strävanden.
            Skall lagen ha den innebörden bör den, enligt Jordbruksverket,
            skärpas ytterligare.
          </note>
          <note xml:id="i-f362991d0861e9e5-0">
            Herr talman! Om det är något som är angeläget för oss alla i
            samhället, så är det att människor i hela vårt land har arbete
            och sysselsättning, samt att hela vårt land ges möjligheter till
            utveckling.
          </note>
          <note xml:id="i-67e7ba03eb270e4b-0">
            I Centerpartiets motion Landsbygdsutveckling -
          </note>
          <note xml:id="i-2dde292aa0d26988-0">
            Modern landsbygd, tas några utgångspunkter för arbetet med att
            skapa den moderna landsbygden upp.
          </note>
          <note xml:id="i-f774f0001fcd5604-0">
            I motionen säger vi centerpartister att:
          </note>
          <note xml:id="i-812f2ad63ca82aa5-0">
            * Landsbygden och de människor som är verksamma där är en tillgång
            för hela landet.
          </note>
          <note xml:id="i-f9a6b510e87d40cf-0">
            * En positiv utveckling av landsbygden är viktigt för att ta
            Sverige ur den ekonomiska krisen.
          </note>
          <note xml:id="i-6bfcbc14a5196412-0">
            * Hela samhället skulle må väl av att ha mer av det som är kännetecknande
            för landsbygden: ideellt arbete, småskaliga lösningar, långsiktigt
            tänkande, miljöansvar och gemensamma lösningar.
          </note>
          <note xml:id="i-2af3620a6977175d-0">
            * Landsbygden är beroende av annat boende och företagande än
            det som är kopplat till lantbruket.
          </note>
          <note xml:id="i-416d018571ac9fb5-0">
            * Det avtal som fyrklöverregeringen förhandlade fram med EU om
            EU-pengar till jordbruket och om regional utveckling skall användas
            fullt ut.
          </note>
          <note xml:id="i-a8004c0bf19c3ac7-0">
            Dessa punkter återfinns i Centermotionen. Jag kan dela bostadsutskottets
            mening att det just i detta betänkande är svårt att ta in allmänna
            krav i fråga om sådant som landsbygdens beroende av annat boende
            och företagande än det som är kopplat till lantbruket.
          </note>
          <note xml:id="i-cfe026d5c8cc8f8e-0">
            Jag hävdar dock att det, om vi menar att landsbygden är en stor
            resurs för vårt land, är oerhört viktigt att
          </note>
          <note xml:id="i-73714f0487a19b13-0">
            Centerpartiets synsätt vad gäller landsbygdsutveckling beaktas
            i all lagstiftning. Vi i Centern anser att den är en sådan resurs.
          </note>
          <note xml:id="i-6e56fd56d37decbb-0">
            Herr talman! Jag vill också säga något beträffande min motion
            med rubriken En levande skärgård. Ingen riksdagsledamot, och inte
            heller talmannen eller någon annan i Sverige, har väl undgått
            den massiva opposition som förekommit i landet när det gäller
            såväl fastighetstaxeringen som skattefrågorna. Detta har i hög
            grad berört skärgårdsbefolkningen, och det har även berört övrig
            landsbygdsbefolkning.
          </note>
          <note xml:id="i-6a3f9d5efa769921-0">
            Man arbetar nu med dessa frågor. Förhoppningsvis kommer det att
            läggas fram ett förslag under vårriksdagen. Det anser jag vara
            ett måste. Det lagförslag som läggs fram måste beakta sambandet
            mellan brukande av och boende i jordbruks- eller näringsfastigheter.
          </note>
          <note xml:id="i-aa23e3450ad55f76-0">
            Den problematik som gör sig gällande i skärgården måste ägnas
            särskild uppmärksamhet. Man måste komma fram till ett förslag
            som skattemässigt tar hänsyn till om en fastighet bebos av permanent
            boende eller av fritidsboende. Fastigheter med karaktär av permanent
            boende bör ges rimliga taxeringsvärden.
          </note>
          <note xml:id="i-42274282e2fa5c86-0">
            Vacker utsikt är underbart, herr talman, men man lever inte på
            det. Och det är bråttom med denna reform. Människor har farit
            illa och människor mår dåligt.
          </note>
          <note xml:id="i-39505efc2809e409-0">
            Finn en enkel och tydlig skattereform! Varför inte låta den permanenta
            befolkningen ha en skatt, och de fritidsboende - det handlar ju
            ändå om lyxkonsumtion
          </note>
          <note xml:id="i-4ffba01f457033ec-0">
            - en annan?
          </note>
          <note xml:id="i-50f4ee275699438e-0">
            Det måste också fram förslag tom hur man på ett smidigt sätt
            löser frågan om överlåtelser av fastigheter vid generationsskifte.
            Jag skulle vilja säga till utredarna: Se möjligheterna till lösningar!
            Se också möjligheten att på nytt i kommunerna införa lokala taxeringsnämnder
            som har den person- och lokalkännedom som fordras i detta sammanhang.
          </note>
          <note xml:id="i-6bac4f8981dd4416-0">
            Skärgården är ovärderlig för vårt land. Det måste ges förutsättningar
            för att den även i fortsättningen skall vara det rekreationsområde
            som så många behöver. Den bofasta befolkningen är en garanti för
            det, likaväl som den är en garanti för att landskapet skall förbli
            öppet och tillgängligt. Jag yrkar bifall till reservation 3, moment
            5.
          </note>
          <note xml:id="i-6d44dc847ba9cf8c-0">
            Jag vill också, beträffande det initiativ som utskottet har tagit
            om rovdjursrivna renar, understryka att det är viktigt att dessa
            frågor löses under våren. I det sammanhanget tycker jag också
            att det är på sin plats att påtala att vi måste få fram en nationell
            rovdjurspolicy som riksdagen kan ställa sig bakom. Vi måste få
            fram ett ställningstagande som både beaktar rennäringen och rovdjursstammens
            överlevnad.
          </note>
          <note xml:id="i-3cc48b185fb7bcb5-0">
            Till sist skulle jag också vilja uppmärksamma riksdagen på att
            inte heller det försäkringssystem som gäller i fråga om rovdjursriven
            tamboskap fungerar i dag. Det måste vi också se över i framtiden.
          </note>
          <note xml:id="i-a923283555b7bffa-0">
            Med de orden yrkar jag bifall till utskottets förslag angående
            ersättningen för rovdjursrivna renar.
          </note>
          <note xml:id="i-5b8ea189c8db7664-0">
            Anf. 21 ERLING BAGER (fp)
          </note>
          <note xml:id="i-0e55baa9c828195d-0">
            Herr talman! Allra först yrkar jag bifall till reservation 3,
            som är gemensam för Folkpartiet, Centern och kds. Där tas frågan
            om fastighetsöverlåtelser i skärgården upp. Skärgårdens problem
            ökar ju, och allt fler hus tas över av fritidsboende.
          </note>
          <note xml:id="i-9b8fbebe712e0227-0">
            Vi säger i reservationen att vi vill att en utredning kommer
            till stånd som skyndsamt kan se över problemen, vilka hopar sig
            för dem som är åretruntboende i skärgården och för dem som försöker
            ha sin förvärvsverksamhet där. Enbart höjningen av fastighetsskatten
            innebär, som riksdagen nu säkerligen känner till, att många tvingas
            lämna sina fastigheter. Vi vill med nämnda reservation få till
            stånd ett tillkännagivande till regeringen.
          </note>
          <note xml:id="i-e68a126e6745c588-0">
            Herr talman! Jag övergår så till frågan om ersättning för rovdjursrivna
            renar. Detta betänkande handlar om mer än frågan om ersättningen
            för rivna renar.
          </note>
          <note xml:id="i-4b4cb1a309cb136f-0">
            Det handlar nämligen också om att vi i Sverige måste få till
            stånd en rovdjurspolitik som ser frågan i ett längre perspektiv.
          </note>
          <note xml:id="i-48ca4cf1b65ff895-0">
            Därtill finns det i landet ett allmänt intresse för att vi kan
            bevara den biologiska mångfalden. Från svensk sida har vi också
            via Bernkonventionen 1983 klargjort för omvärlden att vi vill
            behålla i vårt land varg, björn, järv och lo samt kungsörn i så
            stora stammar att de här djurens fortlevnad är utom all fara.
            Vi är inte där ännu!
          </note>
          <note xml:id="i-651ea0d464df3e77-0">
            Bernkonventionens föreläggande att "vidtaga lämpliga och nödvändiga
            åtgärder" måste rimligtvis kunna innebära att staten minskar de
            mest uppenbara konfliktorsakerna, eftersom konflikten i sig är
            ett hot mot de aktuella djurarterna. En del av konfliktlösningen
            består i att ersätta de förluster som de hotande rovdjuren åstadkommer.
          </note>
          <note xml:id="i-a645a29ec7e49b01-0">
            Herr talman! Det kan inte vara rimligt att en enskild näring,
            rennäringen, skall stå för större delen av dessa kostnader och
            detta arbete. Renskötseln är den mest traditionsbärande samiska
            näringen i dag. Tanken med det nya ersättningssystemet var ju
            att det skulle vara till fullo, dvs. att till rätta värdet ersätta
            rennäringen för de förluster som rovdjuren orsakar.
          </note>
          <note xml:id="i-b89b33362aca4363-0">
            Så blev det inte med det nya ersättningssystemet!
          </note>
          <note xml:id="i-cb098f739ecf05b9-0">
            Då det nya förslaget lades fram valde regeringen att kraftigt
            minska de budgeterade medlen för ersättning. När riksdagen förra
            våren behandlade förslaget reserverade sig flera partier, däribland
            Folkpartiet.
          </note>
          <note xml:id="i-937950000ce6d8db-0">
            Även den dåvarande utskottsmajoriteten insåg att det givna anslaget
            kunde skapa problem och förutsatte att i ett sådant läge skulle
            regeringen skyndsamt återkomma till riksdagen. Detta gjorde inte
            regeringen!
          </note>
          <note xml:id="i-42982adb31c8e0fd-0">
            Det är därför nu nästan rörande att ta del av sgruppens särskilda
            yttrande i det här betänkandet om att detta ändå skulle ske senare
            i år. Det säger man nu, efter det att regeringen struntat i detta
            - trots uppmaningar om att den skall återkomma till riksdagen
            under hösten!
          </note>
          <note xml:id="i-94aabb5b847b1a4d-0">
            Sametinget och Naturvårdsverket slog larm till regeringen. Men
            den 21 december 1995 avslog regeringen begäran om ytterligare
            budgetmedel. Svenska samernas riksförbund återkom i denna fråga
            med en ny skrivelse den 12 januari 1996. Man erinrade då regeringen
            om bostadsutskottets uppfattning - att regeringen, om så ansågs
            erforderligt, skulle återkomma till riksdagen. Även Naturvårdsverket
            inkom den 15 januari med en liknande skrivning i ersättningsfrågan.
            Ingenting hände från regeringens sida.
          </note>
          <note xml:id="i-beeaea5288422acb-0">
            I bostadsutskottet började då en majoritet formera sig som var
            starkt kritisk mot regeringen och mot att
          </note>
          <note xml:id="i-1ea2b2cf0d483a03-0">
            Margareta Winberg inte åstadkommit ett förslag till finansiering
            av det nya regelverket. S-ledamöterna, som vi trodde skulle ställa
            upp på ett utskottsinitiativ, valde att avvakta med sitt ställningstagande.
            Det var först när övriga partier, alltifrån Moderaterna till
          </note>
          <note xml:id="i-1906c3ed01cde48d-0">
            Vänsterpartiet, den 31 januari gick ut med ett pressmeddelande,
            där man sade att nu tar man ett utskottsinitiativ och kräver att
            regeringen lägger fram ett förslag till lösning, som regeringen
            och Margareta
          </note>
          <note xml:id="i-58bafb74dc5ab464-0">
            Winberg gjorde helt om.
          </note>
          <note xml:id="i-9065b62c61a17f63-0">
            Detta är bakgrunden till utskottsinitiativet, som alltså har
            sin grund i att regeringen behandlat denna fråga ansvarslöst.
          </note>
          <note xml:id="i-40c24a882beb9c2f-0">
            Herr talman! Slutligen uttrycker jag min glädje över att vi i
            utskottet har kunnat skapa en majoritet för att sätta fart på
            regeringen.
          </note>
          <note xml:id="i-281cb4c5859a8187-0">
            Anf. 22 PER LAGER (mp)
          </note>
          <note xml:id="i-d72155e44b4b67ca-0">
            Herr talman! Om vi inte vill ha döda skärgårdssamhällen vintertid,
            om vi inte vill ha timer-samhällen med programmerade lampor som
            tänds och släcks och om vi i stället vill ha folk boende runt
            om, folk som kan försörja sig - dvs. samhällen som lever, oavsett
            årstid - måste vi gå in och politiskt styra de obalanser som marknaden
            skapar.
          </note>
          <note xml:id="i-31df9caf4a367715-0">
            Fritidsboendet dominerar redan och håller på att helt ta över.
            Vi som bor i sådana samhällen känner hotet och anser att det inte
            bara är ett lokalt eller regionalt problem utan att det också
            är ett vitalt nationellt intresse. En arbetsgrupp på Finansdepartementet
            skall behandla frågan om fastighetstaxeringens konsekvenser i
            skärgården. Dessutom pågår en bostadspolitisk utredning, där bl.a.
            jag själv sitter med. Till detta kommer att Jordbruksverket skall
            lämna en komplettering till utvärderingen av jordförvärvslagstiftningen.
          </note>
          <note xml:id="i-7df5bd9c7ab8cb69-0">
            Detta är gott och väl. Men ingen av dessa utredningar kommer,
            såvitt jag förstår, att lämna förslag till åtgärder som berör
            bostads- och förvärvsmöjligheterna i de mest utsatta samhällena.
            De kommer dock att utgöra ett bra bakgrundsmaterial för en ny
            utredning. Därför yrkar jag bifall till reservation 3, mom. 5.
          </note>
          <note xml:id="i-13391dcc2e6ee96f-0">
            Herr talman! I Miljöpartiets partimotion om samerna poängterar
            vi vikten av att Sametingets befogenheter utökas. Om syftet med
            Sametinget skall vara att samerna bättre skall kunna forma sin
            egen utveckling måste tinget också få större inflytande över de
            viktigaste frågorna, bl.a. frågor som rör markanvändningen inom
            renbetesområdet.
          </note>
          <note xml:id="i-edd072d9f49e83cf-0">
            Samerna måste själva få vara med och besluta, inte bara i sådana
            frågor som i snäv mening har en knytning till traditionella samiska
            näringar som renskötsel, jakt, fiske eller samisk kultur. Vi yrkar
            därför i vår motion att Sametinget tillerkänns vetorätt när det
            gäller exploatering av renbeteslanden. Jag är förvånad över att
            inte fler partier delar den åsikten. Jag tror att ett starkt sameting
            är en vinst för hela Sverige. Jag yrkar således bifall till reservation
            4, mom. 11.
          </note>
          <note xml:id="i-307e1ae425070978-0">
            Herr talman! Nu kommer jag till något som verkligen är positivt,
            nämligen utskottsinitiativet. Flera har före mig berört det ämnet.
          </note>
          <note xml:id="i-e54fce02da7afea0-0">
            Med Miljöpartiets förslag till utskottsinitiativ gavs utrymme
            för en samling av hela oppositionen i bostadsutskottet och till
            en gemensam skrivning, som därmed nu är utskottets mening. Detta
            innebär i sig allvarlig kritik mot regeringen och jordbruksministern,
            men det visar också att vårt parlamentariska system fungerar.
          </note>
          <note xml:id="i-e17f32cdd7d97153-0">
            Bakgrunden är följande - och den tål att upprepas:
          </note>
          <note xml:id="i-7bd11518e2af88da-0">
            När vi diskuterade frågan om ersättningar för rovdjursrivna renar
            vid den här tiden förra året var utskottet enigt i skrivningarna.
            Att regeringen skulle återkomma med pengar, som byggde på det
            nya inventeringssystemet och därför mer motsvarade verkligheten,
            tog vi alla för givet. Men så blev det ju inte.
          </note>
          <note xml:id="i-72d682672e51c69b-0">
            Regeringen återkom inte i tilläggspropositionen och inte heller
            vid något annat tillfälle under året. En helt annan signal lämnades
            i stället i december 1995. Det fanns inte några extra pengar och
            det skulle inte heller bli några.
          </note>
          <note xml:id="i-9be9413918d28794-0">
            Att sätta ett tak på 14 miljoner kronor för 1996 var inte bara
            verklighetsfrämmande utan det var också på tvärs mot vårt eget
            riksdagsbeslut om hur ersättningen skulle kopplas till det nya
            beräkningssättet som nu hade börjat gälla. För övrigt hade Miljöpartiet
            i sin budgetmotion föreslagit 20 miljoner kronor extra, eftersom
            vi visste att detta skulle hända.
          </note>
          <note xml:id="i-c6750def91b97f1f-0">
            Eftersom regeringen inte återkom och höll fast vid sitt tak för
            ersättningarna fanns det bara en sak att göra, nämligen att föreslå
            ett utskottsinitiativ. Frågan bordlades och under bordläggningstiden
            skrev, som sagt, hela oppositionen ihop sig och kunde presentera
            en gemensam skrivning till nästa utskottsmöte. Tyvärr fick vi
            inte socialdemokraterna med oss. Jag tycker att det är litet tråkigt
            att man förklarar att man ser detta utskottsinitiativ mera som
            en demonstration av oppositionen. Jag skulle snarare vilja vända
            på kakan och säga att det var en demonstration av socialdemokraterna
            att inte delta i detta initiativ.
          </note>
          <note xml:id="i-bcceec18ad9fa572-0">
            Jordbruksministern lovade 10 miljoner kronor extra i ersättning
            i samband med ett besök på Jokkmokks marknad. Men riktigt så kan
            det väl ändå inte gå till. Underlaget för ersättningen måste ju
            utgöras av inventeringarna som skall göras under vårvintern och
            av eventuella kompletteringar fram till sommaren.
          </note>
          <note xml:id="i-719e05b85c052e94-0">
            Ersättningen måste vara helt beroende av vad man vid dessa inventeringar,
            som givetvis också skall ingå i ersättningen, kommer fram till.
            Att Naturvårdsverket och Sametinget tillsammans arbetar med undersökningarna
            är den bästa garanten för rättvisa. Även om vi inte borde nämna
            belopp, så måste förmodligen jordbruksministern åtminstone fördubbla
            sitt bud i förslaget, detta för att komma i närheten av det pris
            som våra stora rovdjur - björn, varg, lo, järv och kungsörn -
            kommer att kosta. Rovdjursstammarna får inte decimeras mer än
            vad som är absolut nödvändigt.
          </note>
          <note xml:id="i-3ef47faa6f2857c0-0">
            Naturvårdsverket har givit tillstånd till en starkt begränsad
            skyddsjakt på lodjur och vi måste kanske undantagsvis acceptera
            detta om koncentrationen blir alldeles för stor inom vissa områden
            och om det inte går att lösa på annat sätt. Men längre än så får
            vi inte gå. Licensjakt skall över huvud taget inte komma på tal.
            Detta vårt jättestora land har inte fler än kanske
          </note>
          <note xml:id="i-6345f71208186a38-0">
            25 björnar, lika många vargar, ca 200 järvar, möjligen upp till
            1 000 lodjur och 600 par kungsörnar. Skall vi någonsin kunna försvara
            våra internationella överenskommelser om den biologiska mångfalden
            måste vi klart hävda våra stora rovdjurs plats i Sveriges natur.
          </note>
          <note xml:id="i-7b57b7bb00a6d5af-0">
            För övrigt kan man ifrågasätta om en sådan jakt strider mot EU:s
            art- och habitatdirektiv, vilket kanske andra än jag borde vara
            mer måna om att hävda.
          </note>
          <note xml:id="i-366362f38fa9e8e6-0">
            Nu kommer alltså samerna att få sin rättmätiga ersättning. Regeringen
            har att återkomma till riksdagen med nya anslag - förslagsanslag
            - i vår i tilläggspropositionen eller i en särskild proposition.
            Därmed har vi tagit ansvar för vårt eget beslut om det nya beräkningssättet,
            det som vi alla är överens om. Vart pengarna sedan skall tas ifrån
            är faktiskt regeringens problem. Vad jag nu innerligt hoppas är
            bara att detta är en tillräcklig åtgärd för rädda de stora rovdjuren
            och att samerna också kan få fortsätta sin viktiga rennäring i
            en fjällnatur i ekologisk balans.
          </note>
          <note xml:id="i-b1ec38c4747de228-0">
            Herr talman! Med detta vill jag yrka bifall till utskottets hemställanspunkt
            nr 12 i betänkandet.
          </note>
          <note xml:id="i-93fb1ab426ad49d5-0">
            Anf. 23 ULF BJÖRKLUND (kds)
          </note>
          <note xml:id="i-e105baad8e765618-0">
            Herr talman! När det gäller det här betänkandet med motioner
            från allmänna motionstiden 1995 vill jag först kommentera några
            kds-yrkanden som berör fastighetsförvärvslagstiftningen. Det handlar
            således om den bekanta skärgårdsproblematiken, som vi tidigare
            här har hört om.
          </note>
          <note xml:id="i-3856fda3fcaef162-0">
            Självfallet vill vi även i framtiden ha levande skärgårdar runt
            om i vårt land. Därför måste möjligheterna till fast utkomst i
            skärgårdsnäringar också fortsättningsvis garanteras. Det är här
            vi tycker att det snarast krävs åtgärder för att hävda intresset
            av bosättning och sysselsättning vid fastighetsöverlåtelser i
            skärgårdarna.
          </note>
          <note xml:id="i-b5e3e248ed09ce9b-0">
            I dag är sannolikt fastighetstaxeringen och fastighetsbeskattningen
            de största problemen i skärgården beroende på köpstarka storstadsbors
            köpkraft som drivit upp fastighetspriserna. Med de små marginaler
            som skärgårdsföretag lever under leder fastighetsskatten till
            att en stor del av ersättningen för den egna arbetsinsatsen helt
            äts upp. Särskilt gäller detta de äldre skärgårdsborna.
          </note>
          <note xml:id="i-2cb2455525a0100a-0">
            Utskottet hänvisar i betänkandet till den arbetsgrupp vid Finansdepartementet
            som kommer att behandla fastighetsbeskattningens konsekvenser
            för skärgårdsbefolkningen. Man vill invänta den arbetsgruppens
            resultat innan man tar ställning till motionens frågeställningar.
          </note>
          <note xml:id="i-4ea19b2d89b79ac9-0">
            I reservation nr 3 pekar vi på den problematik som gör sig gällande
            i skärgården och som måste ägnas särskild uppmärksamhet innan
            den fasta befolkningen är helt borta. Jag uppskattar det breda
            stöd som reservationen har fått också av Centern, Folkpartiet
            och
          </note>
          <note xml:id="i-d5c228cc37985fa1-0">
            Miljöpartiet.
          </note>
          <note xml:id="i-8e5b1eb428501413-0">
            Så över till rennäringsfrågorna. Rennäringslagen, som antogs
            1971, har enligt 9 § som uppgift att via samebyn för medlemmarnas
            gemensamma bästa sköta renskötseln inom byns betesområde. Med
            tanke på att samebyn är basen för det samiska samhället blev det
            olyckligt redan från början med den här ensidiga inriktningen
            av samebyns verksamhet. Länge har enskilda samer och de samiska
            organisationerna kämpat för vidgade näringsmöjligheter inom samebyns
            ram.
          </note>
          <note xml:id="i-73fb60490ee62c9d-0">
            Naturligtvis är det inte alltid så att en verksamhet bör drivas
            inom samebyns ram utan det handlar om att den möjligheten också
            måste stå öppen som ett alternativ, om det bedöms som det lämpligaste
            i det enskilda fallet. Det handlar således om den öppna samebyn,
            både versamhetsmässigt och när det gäller ansökan om medlemskap.
            Många är de samer som har en önskan att uppta verksamhet på sina
            fäders marker och bli inlemmade i samebyns gemenskap även om alla
            inte kan eller ens vill bedriva renskötsel.
          </note>
          <note xml:id="i-5084a1db77465455-0">
            När denna och andra frågor diskuterades 1992 i samband med den
            s.k. samepropositionen och
          </note>
          <note xml:id="i-70f2dc8d4fb3f5d3-0">
            1992/93:BoU8, markerade utskottet i sitt betänkande att det nyinrättade
            Sametinget självfallet kommer att ta upp aktuella frågor för behandling
            i tinget och genom en positiv dialog föra fram sådana frågor till
            riksdag och regering. Ett sådant initiativ har nu tagits av Sametinget
            i Vilhelmina i januari genom att en arbetsgrupp utsetts för att
            framarbeta ett förslag till utvidgning av samebyns verksamhetsområde
            och kriterierna för medlemskap. I utredningsarbetet kring samebyns
            verksamhetsområde kan vi också hoppas att fiskesamernas situation
            både rättsligt och ekonomiskt nu till sist får en positiv lösning.
          </note>
          <note xml:id="i-8461b52b8f148f02-0">
            Också när det gäller ordningen för upplåtelse av rätt till småviltsjakt
            och fiske pågår det ett utredningsoch utvärderingsarbete där Jordbruksverket
            och Sametinget skall redovisa sitt uppdrag till regeringen senast
            den 1 april 1996. Min förhoppning är att man då också presenterar
            en reviderad förvaltningsmodell där samerna själva ges större
            möjlighet att ta administrativt och praktiskt ansvar för verksamheten.
            Med de skrivningar som utskottet enats kring i betänkandet har
            en kds-motion i berörda delar fått en positiv behandling.
          </note>
          <note xml:id="i-c5bbe6b47d123eb1-0">
            Jag vill kort beröra frågan om ersättning för rovdjursrivna renar.
          </note>
          <note xml:id="i-3d21df486277ac2f-0">
            Herr talman! Riksdagen har beslutat att den biologiska mångfalden
            och den genetiska variationen skall säkerställas. Växt- och djursamhällen
            skall bevaras så att alla i landet förekommande växt- och djurarter
            ges förutsättningar att fortleva under naturliga betingelser och
            i livskraftiga bestånd. Sverige har också genom internationella
            konventioner ett åtagande att bevara den biologiska mångfalden
            och då inte minst prioritera de hotade arterna. Samtliga fyra
            stora rovdjursarter som förekommer i Sverige finns med på
          </note>
          <note xml:id="i-0e07567470597402-0">
            Naturvårdsverkets s.k. röda listor över hotade och sällsynta
            arter. Nu verkar det som att regeringen helst skulle vilja vältra
            över kostnaderna för de stora rovdjuren på samerna. Vi för vår
            del anser att Sverige har råd med rovdjur. Det är självfallet
            det allmänna som skall bära kostnaderna för bevarande av rovdjursstammar
            i Sverige och inte samerna.
          </note>
          <note xml:id="i-2d2e60742510a43d-0">
            Det nya system som trädde i kraft den 1 januari i år bygger på
            att samebyarna får ersättning i proportion till antalet rovdjur
            inom renbetesmarkerna. Tidigare utgick ersättningen för varje
            återfunnen dödad ren. Fördelen med det nya systemet är bl.a. att
            samebyarna nu, trots allt besvär med rovdjuren, ändå får ett motiv
            att hysa en rovdjursstam, och att man kommer förbi problemet med
            dödade renkalvar som ofta inte återfinns.
          </note>
          <note xml:id="i-036c4678d12c34a6-0">
            Regeringens hantering av samerna och den biologiska mångfalden
            är utmanande. Ytterligare medel utöver de 14 miljonerna från 1996
            måste naturligtvis skjutas till. Avsikten måste väl ändå även
            för socialdemokraterna vara att det nya regelsystemet skall kunna
            fungera som tänkt var.
          </note>
          <note xml:id="i-859adf5eb16ea383-0">
            Eftersom regeringen underlåtit att återkomma med ytterligare
            medel trots många påpekanden från alla berörda parter har ett
            utskottsinitiativ och ett tillkännagivande i frågan blivit nödvändigt.
            De signaler som jordbruksministern givit under de sista veckorna
            tyder på att ett uppvaknande hos socialdemokraterna är på gång.
            Det är naturligtvis tillfredsställande, men litet väl sent.
          </note>
          <note xml:id="i-3cd879d8d13e7d9a-0">
            Herr talman! Jag vill med detta yrka bifall till reservation
            nr 3 och i övrigt enligt utskottets majoritet.
          </note>
          <note xml:id="i-a6ade43e37dc9e08-0">
            Anf. 24 BENGT-OLA RYTTAR (s)
          </note>
          <note xml:id="i-77d5bd2d8fc53500-0">
            Herr talman! Som det har framgått handlar detta betänkande om
            fastighetsförvärvslagstiftningen, jordförvärvslagen och rennäringslagstiftningen.
            Det finns fem reservationer i betänkandet och ett särskilt yttrande.
          </note>
          <note xml:id="i-4c11e432b861fad3-0">
            Den första reservationen är en moderat reservation där man vill
            avreglera jordförvärvslagstiftningen ytterligare. För moderaterna
            är avreglering fortfarande alla problems lösning. Man har väldigt
            svårt att ta till sig alla de misslyckanden som andra avregleringar
            inneburit.
          </note>
          <note xml:id="i-762fa89a30c4e845-0">
            Jordbruksverket har uppdraget att utvärdera den tidigare reformeringen
            av lagstiftningen på detta område, vilket innebär att reservationen
            bör avslås.
          </note>
          <note xml:id="i-10721e44e7bf4804-0">
            Den andra reservationen är också en moderat reservation. Den
            kräver att myndighetskravet om att förutsättningen för en avstyckning
            är att företaget skall vara ekonomiskt bärkraftigt skall avskaffas.
          </note>
          <note xml:id="i-2e25d37840cd7e57-0">
            Även här är den nyligen genomförda reformeringen tillräckligt
            skäl för att avvisa moderaternas krav.
          </note>
          <note xml:id="i-0d4058a539d13c7e-0">
            Reservation 3 från Centern, Folkpartiet, Miljöpartiet och kds
            handlar om fastighetsöverlåtelser i skärgården. Man vill ha ett
            tillkännagivande om boende och sysselsättning i skärgården.
          </note>
          <note xml:id="i-1f26fa831a77a9e0-0">
            I sak upplever jag inte att det finns några större motsättningar
            i denna fråga. De flesta är starkt medvetna om detta problem och
            är angelägna om att det skall gå att finna en bra lösning. Det
            har gjorts många försök i den riktningen under senare år, men
            utan att något riktigt bra förslag kunnat tas fram.
          </note>
          <note xml:id="i-79964b4e31b19be7-0">
            Just nu arbetar en arbetsgrupp i Finansdepartementet med frågan.
            Som det också framhålls i reservationen kan det vara värdefullt
            att beakta vad den bostadspolitiska utredningen kan komma fram
            till.
          </note>
          <note xml:id="i-2386f42caf4b3426-0">
            Regeringen är starkt medveten om denna problematik och behöver
            inget tillkännagivande från riksdagen för att arbeta intensivt
            med denna fråga.
          </note>
          <note xml:id="i-af73537f90738e04-0">
            Resten av betänkandet handlar om rennäringslagen och rovdjursersättningen.
            Jag vill informera riksdagen om att socialdemokraterna som första
            riksdagsparti har antagit ett samepolitisk program vars syfte
            är att vara plattform för en långsiktig och sammanhållen politik
            på de områden som har betydelse för den samiska kulturens framtid
            i Sverige och i Norden.
          </note>
          <note xml:id="i-a36aa1508fcc9d0b-0">
            Det viktiga i betänkandet är att det öppnar för nya överväganden
            om samebyns verksamhetsområde och rätten till medlemskap i samebyn.
            Det var Ulf Björklund som kommenterade det i sitt anförande. Det
            länder honom till heder.
          </note>
          <note xml:id="i-cfa19edf6c4f7790-0">
            Dessa överväganden skall naturligtvis göras i samverkan mellan
            Sametinget och regeringen. Vi ser det som angeläget att man når
            lösningar som på bästa sätt främjar den samiska kulturens överlevnad
            och utveckling.
          </note>
          <note xml:id="i-cf65ad05173e7f31-0">
            Reservation 4 står Miljöpartiet ensamt bakom.
          </note>
          <note xml:id="i-ee57378c2961a499-0">
            Man kräver att Sametinget bör tillerkännas vetorätt i fråga om
            exploateringar på renbeteslanden. Mot bakgrund av det starka skydd
            som redan finns i naturresurslagen för rennäringen vore det att
            gå för långt att biträda Miljöpartiets krav i reservationen.
          </note>
          <note xml:id="i-8a2b5c0f5ddf18eb-0">
            Reservation 5 bör riksdagen däremot stödja, kanske främst med
            tanke på sitt eget anseende. I den vänder vi socialdemokrater
            oss emot det utskottsinitiativ som övriga partier i utskottet
            tvingar fram med minsta möjliga majoritet - nio röster mot åtta
            - och som står i strid med KU:s yttrande över grundlagsreformen
            i början av 1970-talet.
          </note>
          <note xml:id="i-5b2665a64cb215dc-0">
            KU förutsatte att utskottens möjlighet att genom initiativ aktualisera
            ett ärende skall begagnas med varsamhet. Ärenden borde enligt
            KU framdeles liksom tidigare normalt väckas genom proposition
            eller motion. Politisk enighet borde eftersträvas i de fall då
            initiativ kommer i fråga.
          </note>
          <note xml:id="i-6a99b7bc0b87a8e3-0">
            Utskottsmajoritetens agerande går stick i stäv med vad KU och
            riksdagen tyckte i arbetet med grundlagsreformen. Agerandet är
            också mycket anmärkningsvärt eftersom det råder enighet i utskottet
            i sakfrågan om att regeringen skall komma med förslag till riksdagen
            om ytterligare medel för ersättning för rovdjursrivna renar. Jordbruksministern
            har också lovat ett regeringsförslag under vårriksdagen.
          </note>
          <note xml:id="i-ac7c60ef61dc10a3-0">
            Jag känner mig inte alls kränkt av att jordbruksministern har
            lovat nya pengar och att det kommer förslag under våren på detta
            område, Ulla Löfgren.
          </note>
          <note xml:id="i-31894a00ffc62e61-0">
            Jag har inte uppfattat att den historiebeskrivning som har getts
            i dag är riktig. För mig blev förslaget till utskottsinitiativ
            inte bekant förrän efter jordbruksministern hade gjort utfästelsen
            om att komma med förslag till riksdagen. Därför tycker jag att
            man inte skall tänja på förutsättningarna för riksdagens arbete
            på det sätt som de övriga partierna har gjort i frågan när det
            är alldeles uppenbart att man får som man vill.
          </note>
          <note xml:id="i-0a717ed36ee9d649-0">
            Herr talman! Jag vill yrka bifall till reservation 5
          </note>
          <note xml:id="i-df578e7977924454-0">
            och avslag på samtliga övriga reservationer. Jag vill yrka bifall
            till hemställan i betänkandet i övrigt.
          </note>
          <note xml:id="i-d8b251ceb6f4b0b7-0">
            Anf. 25 ULLA LÖFGREN (m) replik
          </note>
          <note xml:id="i-34d8e6ce8f72304f-0">
            Herr talman! Det var synd att Bengt-Ola Ryttar inte fick veta
            att initiativet var på gång. Jag skickade nämligen ett brev till
            Lennart Nilsson och frågade om socialdemokraterna ville vara med.
            Den 31 januari gick det mailet, och jag fick också ett svar där
            det står så här: Sakläget är följande. Jordbruksministern kommer
            nu på lördag att delta vid ett möte i Jokkmokk där frågan kommer
            upp. Enligt vad jag erfarit kommer regeringen i kompletteringspropositionen
            att behandla ersättningsfrågorna för rivna renar, vilket för mig
            innebär att det nog inte behövs något initiativ.
          </note>
          <note xml:id="i-6c0c6d1ef7e00ca6-0">
            Efter lördagens övningar i Jokkmokk vet vi mer om regeringens
            inställning.
          </note>
          <note xml:id="i-8b449c25378c8b09-0">
            Det gjorde mig verkligen upprörd. Då frågan först var uppe med
            anledning av SSR:s brev fick vi inga sådana besked från regeringen.
            Jag tycker att det för riksdagens eget anseende, som Bengt-Ola
            Ryttar tidigare sade, är viktigt att riksdagen först får ta del
            av regeringens förslag om man har sådana på gång -
          </note>
          <note xml:id="i-b9583ff3f0e5f582-0">
            speciellt om de håller på att behandlas i utskotten.
          </note>
          <note xml:id="i-2107a529499c2e59-0">
            Anf. 26 BENGT-OLA RYTTAR (s) replik
          </note>
          <note xml:id="i-06812bb8828cfe8e-0">
            Herr talman! Jag kan hålla med om att regeringen har varit senfärdig
            i detta ärende. Man kommer nu långt om länge med förslag om nya
            pengar. Men det kanske inte är någon nyhet för kammaren att pengar
            är en bristvara i Sverige i dag. Faktum kvarstår: Vi kommer att
            få ett förslag, och vi kan då också diskutera det materiella innehållet
            i detta. Jag tycker att det är demonstrationspolitik att fullfölja
            utskottsinitiativet när alla fakta om att vi kommer att få ett
            förslag är på bordet.
          </note>
          <note xml:id="i-774c9edbf6819fd4-0">
            Professor Heckscher, en gammal partikamrat till
          </note>
          <note xml:id="i-b1e701cef1ee74b8-0">
            Ulla Löfgren, har rubricerat sådana här aktioner som
          </note>
          <note xml:id="i-26a70a7789e5e4b9-0">
            "demonstrationspolitik", och det är nog bara alltför sant.
          </note>
          <note xml:id="i-0a11e60f76987f08-0">
            Anf. 27 ULLA LÖFGREN (m) replik
          </note>
          <note xml:id="i-2a9c3daf2dc556e7-0">
            Herr talman! Jag hävdar fortfarande att det är regeringen och
            socialdemokraterna som i så fall har demonstrerat. De har demonstrerat
            sitt förakt mot riksdagen och mot bostadsutskottet. Då ärendet
            kom upp första gången i samband med brevet från SSR
          </note>
          <note xml:id="i-3f65787cc2576c75-0">
            borde regeringen ha talat om via utskottet att någonting var
            på gång - om man hade något.
          </note>
          <note xml:id="i-6b581f420628d07f-0">
            Anf. 28 BENGT-OLA RYTTAR (s) replik
          </note>
          <note xml:id="i-bd67349d1615f54a-0">
            Herr talman! Det var inte SSR:s brev som skulle utlösa aktioner
            från regeringen, utan det var det riksdagsbeslut som låg till
            botten för det här. Självfallet skulle vi socialdemokrater inte
            ha funnit oss i att regeringen hade nonchalerat detta.
          </note>
          <note xml:id="i-4188d985d4397217-0">
            Nu har vi försäkringar om att vi får ett förslag. Det är demonstrationspolitik
            att ta ett utskottsinitiativ i denna fråga. Det stämmer inte med
            hur det av hävd skall vara här i riksdagen: man skall i enighet
            ta utskottsinitiativ, icke i demonstrationspolitiska syften.
          </note>
          <note xml:id="i-ded3efbb4a3c8799-0">
            Anf. 29 PER LAGER (mp) replik
          </note>
          <note xml:id="i-5b4aa7599d95b999-0">
            Herr talman! Jag vill först ta upp det som Bengt-
          </note>
          <note xml:id="i-fcaca535a9d00d94-0">
            Ola Ryttar nämnde om skärgårdssamhällena och den reservation
            som vi är många om att stå bakom. Bengt-
          </note>
          <note xml:id="i-20c7b42da1476925-0">
            Ola Ryttar säger att det inte behövs något tillkännagivande eftersom
            regeringen arbetar med detta. Men det är ju just det man behöver.
            Man behöver ett tillkännagivande för att få regeringen att komma
            till skott.
          </note>
          <note xml:id="i-07c73bc7fa5c010c-0">
            Bengt-Ola Ryttar påpekade också att många försök har gjorts tidigare,
            så det är faktiskt på tiden nu.
          </note>
          <note xml:id="i-1d582e1d1df659ae-0">
            När det gäller res. 4, Miljöpartiets egen reservation angående
            vetorätt för Sametinget, räcker inte naturresurslagen. Jag har
            en känsla av att Bengt-Ola
          </note>
          <note xml:id="i-ef954d6613d81d0e-0">
            Ryttar trots allt skulle kunna hålla med mig om att
          </note>
          <note xml:id="i-db61778d94a22371-0">
            Sametinget, som vi har varit med om skapa, behöver utökade befogenheter
            för att kunna fungera som ett ting. Därför tycker jag att det
            är litet märkligt att man inte ställer upp på detta.
          </note>
          <note xml:id="i-3dfa81a6c595fa99-0">
            När det sedan gäller själva huvudfrågan om ersättningen var det
            faktiskt så, Bengt-Ola Ryttar - jag vet inte om Bengt-Ola Ryttar
            var med då - att jag föreslog ett utskottsinitiativ varpå frågan
            bordlades.
          </note>
          <note xml:id="i-949e4dea0543bbe6-0">
            Alla måste ha varit medvetna om att ett utskottsinitiativ var
            på gång. Vad som sedan hände på Jokkmokks marknad och vad jordbruksministern
            nämnde där spelar ingen roll; vi hade redan kommit till skott
            inom oppositionen. Vi hade redan formerat oss då och var färdiga
            med vårt förslag.
          </note>
          <note xml:id="i-628f68c2fbb058fc-0">
            Att tala om detta som en demonstration är mycket märkligt. Det
            är ju faktiskt tvärtom ett sätt att tala om att regeringen bör
            göra vad den är skyldig att göra.
          </note>
          <note xml:id="i-d978a1e3ad6b508d-0">
            Anf. 30 BENGT-OLA RYTTAR (s) replik
          </note>
          <note xml:id="i-6580d653b281bec2-0">
            Herr talman! Jag vill först ta upp vetorätten för
          </note>
          <note xml:id="i-c3a9baf2fed0829f-0">
            Sametinget när det gäller exploateringsföretag. Jag tror inte
            att vi skall göra Sametinget till något slags republik i Sverige.
            Det finns övergripande intressen i hela det svenska samhället
            för att de här frågorna hanteras på ett riktigt sätt. Där skall
            inte statsmakterna i övrigt avsäga sig ansvaret. Miljöpartiet
            står också ensamma om sin uppfattning.
          </note>
          <note xml:id="i-6cb541b19fb8bebe-0">
            Jag tycker, Per Lager, att det är demonstrationspolitik att fullfölja
            utskottsinitiativet när garantierna finns på bordet för att ens
            krav blir tillgodosedda. Jag kan inte se det på annat sätt.
          </note>
          <note xml:id="i-d55d328e5847dbad-0">
            Anf. 31 PER LAGER (mp) replik
          </note>
          <note xml:id="i-daa3079b5d63f38b-0">
            Herr talman! Utökade befogenheter för Sametinget innebär bl.a.
            att det skall ha vetorätt. Det tycker jag inte är att gapa efter
            för mycket.
          </note>
          <note xml:id="i-0af7c867a0db69d1-0">
            När det gäller demonstrationspolitiken är det faktiskt så att
            Socialdemokraterna själva har använt sig av denna parlamentariska
            möjlighet tidigare. Jag förmodar att det inte var demonstrationspolitik
            då.
          </note>
          <note xml:id="i-2375dbe74b86a754-0">
            Förra året förväntade vi oss i utskottet att regeringen skulle
            återkomma. Det gjorde vi faktiskt allihop. Vi skrev så i betänkandet.
            Men vad hände? Regeringen kom inte tillbaka. Vad blir effekten
            av det?
          </note>
          <note xml:id="i-f4d0a5d8cb161d5f-0">
            Den blir att man måste göra någonting. Därav följer ett utskottsinitiativ
            av en samlad opposition. Det är tråkigt att inte också Socialdemokraterna
            anslöt sig.
          </note>
          <note xml:id="i-9a9c891ad8a90868-0">
            Anf. 32 BENGT-OLA RYTTAR (s) replik
          </note>
          <note xml:id="i-70faa14194b6102e-0">
            Herr talman! Jag vill nog, Per Lager, ändå hävda att det är av
            nationellt intresse att vi hanterar frågorna om exploatering i
            renbeteslandet på ett bra sätt. Detta är inte ett exklusivt samiskt
            intresse.
          </note>
          <note xml:id="i-cd358ca2da99a01e-0">
            När det gäller frågan om det här är demonstrationspolitik eller
            inte undrar jag varför man inte kan vara glad över att frågan
            nu kommer att få sin lösning.
          </note>
          <note xml:id="i-06f5b7561803ba4a-0">
            Jag har medgett att regeringen har varit saktfärdig.
          </note>
          <note xml:id="i-6dca8abef088fa3b-0">
            Jag har poängterat att om man inte hade gjort den här utfästelsen
            hade också vi socialdemokrater agerat och reagerat. Det är en
            självklarhet.
          </note>
          <note xml:id="i-975d37407c2001a3-0">
            Anf. 33 ERLING BAGER (fp) replik
          </note>
          <note xml:id="i-ea5822b27ffe6737-0">
            Herr talman! Jag tycker att detta är glädjande i ett fall, och
            det är att Bengt-Ola Ryttar nu medger att regeringen har handlagt
            detta senfärdigt. Jag tycker att det är hedersamt att Bengt-Ola
            Ryttar ställer upp på det. Det är en del av historieskrivningen,
            som ju för övrigt finns återgiven i betänkandet på s. 10 och 11
          </note>
          <note xml:id="i-e9dbaa7c79808510-0">
            där det står hur de olika uppvaktningarna till regeringen gick
            till och att regeringen den 21 december
          </note>
          <note xml:id="i-5d78f84a66a0e74d-0">
            1995 avslog att ytterligare budgetmedel skulle ställas till förfogande.
          </note>
          <note xml:id="i-46aaac514a3a799f-0">
            Jag vill också erinra om att vi från tre partier,
          </note>
          <note xml:id="i-0c3ad931c586b788-0">
            Folkpartiet, kds och Miljöpartiet, reserverade oss när detta
            togs upp förra året. Vi ansåg att regeringen skar ned ersättningsnivån
            så kraftigt att detta inte skulle fungera. Vi har följt frågan
            under året, vi har sett indikationerna komma på att detta håller
            på att gå snett, och vi har väntat på att regeringen skulle handla.
          </note>
          <note xml:id="i-f06f41cd2d4d2de0-0">
            Jag vill också skjuta in att utöver det mail som
          </note>
          <note xml:id="i-9d1c788ea1f4dd30-0">
            Ulla Löfgren skickade till Lennart Nilsson talade vi också personligen
            med s-ledamöter i utskottet och sade att vi ville ha ett initiativ
            för att se till att samerna ersätts för rovdjursrivna renar till
            en skälig nivå.
          </note>
          <note xml:id="i-2551f00ad33551e4-0">
            Men inte förrän det i medierna kom ut att en majoritet i utskottet
            tänkte kräva ett initiativ kom beskedet från departementet att
            man nu skulle göra detta.
          </note>
          <note xml:id="i-b875d355116e1ab1-0">
            Herr talman! Jag är helt övertygad om att det var tack vare initiativet
            som regeringen gjorde helt om.
          </note>
          <note xml:id="i-79afb5ce5d7b8472-0">
            Anf. 34 BENGT-OLA RYTTAR (s) replik
          </note>
          <note xml:id="i-747a448f46ba009d-0">
            Herr talman! Naturligtvis spelar det roll vilka politiska aktiviteter
            som pågår i riksdagen och dess utskott för hur regeringen agerar.
            Men det ändrar inte på detta faktum: Vi har garantier för att
            regeringen nu kommer tillbaka. Att fullfölja detta utskottsinitiativ
            är inte i linje med vad grundlagsfäderna har sagt att vi skall
            göra.
          </note>
          <note xml:id="i-d3ee4a7a385027a7-0">
            Jag skulle vilja ha en kommentar av Erling Bager om detta: Är
            det initiativ som ni nu har tagit i samklang med grundlagens anda?
          </note>
          <note xml:id="i-334f4251280b8744-0">
            Anf. 35 ERLING BAGER (fp) replik
          </note>
          <note xml:id="i-f33fe6381a0fde84-0">
            Herr talman! Vi har i bostadsutskottet tagit en hel del initiativ
            genom åren. I frågor som vi har märkt går emot vad utskottet tidigare
            har sagt har vi över partigränserna enigt tagit dessa initiativ.
            Den här gången valde socialdemokraterna att avvakta och passa.
            Det är det som skiljer detta initiativ från utskottets sida från
            tidigare initiativ. Jag beklagar återigen att socialdemokraterna
            inte ställde upp på att se till att vi gemensamt tog initiativet.
          </note>
          <note xml:id="i-2c9d5365e56e3e06-0">
            Men nu har vi drivit regeringen till att under våren lägga fram
            ett förslag. Det återstår att se vad förslaget innehåller.
          </note>
          <note xml:id="i-e236407f8c90c7b8-0">
            Får jag slutligen också nämna att reservation 3 tar upp problemen
            i våra skärgårdar. Det är riktigt att det efter demonstrationerna
            i höstas nu pågår ett visst arbete på Finansdepartementet med
            att försöka se om man på något sätt kan få fram något förslag
            därifrån.
          </note>
          <note xml:id="i-8ce21fb87af7af5a-0">
            Men om vi nu också hänvisar till att den bostadsparlamentariska
            utredningen skall titta på frågan, ja, den är färdig tidigast
            i september i år.
          </note>
          <note xml:id="i-eed3a9985f7df817-0">
            Redan höjningen av fastighetsskatten innebär att exempelvis pensionärer
            i Bohuslän inte har råd att bo kvar i sina hem. Ett pensionärspar
            ringde mig från
          </note>
          <note xml:id="i-c47c4a5cc60bb995-0">
            Dyrön - ingen ATP, enbart folkpension. Nu skall de betala 26
            000 kr om året för att de bor i sitt eget hem.
          </note>
          <note xml:id="i-0283e11eb095b960-0">
            De frågar: Vad skall vi göra?
          </note>
          <note xml:id="i-ebdb1acefd7227b9-0">
            Jag tror att vi i denna fråga får visa skyndsam handlingskraft.
          </note>
          <note xml:id="i-efc88a1c911485e3-0">
            Anf. 36 BENGT-OLA RYTTAR (s) replik
          </note>
          <note xml:id="i-9f6b431653e70639-0">
            Herr talman! Erling Bager gav inget svar på om agerandet av majoriteten
            i utskottet står i samklang med grundlagen. Men när han kommenterar
            den bostadspolitiska utredningen och problemen i våra skärgårdar
            vill jag hänvisa till reservationen. Där skrivs också att den
            bostadspolitiska utredningen kan tillföra saker.
          </note>
          <note xml:id="i-36132d311f4dad21-0">
            Det är litet beklagligt att det skall bli en debatt av den här
            typen i den här frågan. Här upplever jag ändå att det finns ett
            gemensamt intresse att tillgodose.
          </note>
          <note xml:id="i-1d1e105a67ba0e2e-0">
            Frågan är hur man löser problemen. Svårigheten är att hitta den
            teknik som verkligen fungerar och som inte leder till spekulationsekonomi
            och konstruktioner för att fuska sig fram. Det är naturligtvis
            ett allvarligt problem.
          </note>
          <note xml:id="i-459497c4a6ecf93f-0">
            Jag beklagar att det som är det viktigaste i det här utskottsbetänkandet,
            nämligen skrivningarna som gäller öppningen för att söka nya lösningar
            när det gäller samebyns verksamhetsområde och medlemskapet i samebyn,
            inte berörs mer. Det tror jag är det som på sikt kommer att vara
            det viktiga för den samiska kulturen.
          </note>
          <note xml:id="i-926611fbb000906c-0">
            Anf. 37 OWE HELLBERG (v)
          </note>
          <note xml:id="i-608e7bf00591d272-0">
            Herr talman! Jag tänker säga några ord om den del av betänkandet
            som behandlar den samiska minoriteten, deras villkor och problem.
          </note>
          <note xml:id="i-80f1e61885d08c71-0">
            I vår motion påpekar Vänsterpartiet att samebyn är basen för
            den samiska verksamheten och därför borde ges möjlighet att bedriva
            annan verksamhet än renskötsel. Ett riksdagsbeslut från 70-talet
            slog fast att samebyn endast får bedriva renskötsel som näringsverksamhet.
            Turism, slöjd, jakt, fiske, m.m. måste bedrivas i annan form,
            som bolag eller ekonomisk förening. Detta förbud bör ändras och
            samerna bör få bedriva kompletterande verksamheter i den form
            som bäst passar dem.
          </note>
          <note xml:id="i-5498bdfbc6f8c68b-0">
            Vi tar också upp fiskesamernas situation. Det är en grupp samer
            vars huvudsakliga inkomst är fiske, men som inte har rätt att
            tillhöra en sameby och därmed få rätt till fiske och jakt på samebyns
            marker. Frågan har stötts och blötts i flera utredningar som föreslagit
            att fiskesamerna skulle få fiska på kronans mark i samma omfattning
            som om de hade varit med i en sameby.
          </note>
          <note xml:id="i-78c7c782a9983c0a-0">
            Några beslut har dock aldrig fattats i frågan.
          </note>
          <note xml:id="i-d4f76d4d4022ca44-0">
            Dock har nu fiskesamerna vissa möjligheter i och med den nya
            ordningen från 1993, som tillåter andra än samerna att jaga och
            fiska ovanför odlingsgränsen.
          </note>
          <note xml:id="i-b54e0fa2ce4217d7-0">
            Där sägs att personer vars försörjning till stor del är beroende
            av jakt och fiske skall ha företräde till rätten och det skall
            dessutom vara kostnadsfritt. Faktum kvarstår dock, fiskesamerna
            är både ekonomiskt och rättsligt missgynnade jämfört med de renskötande
            samerna, och detta bör ju rättas till.
          </note>
          <note xml:id="i-b553210bd9563d4e-0">
            Den utvidgning av fiske- och jakträtten till ickesamer ovanför
            odlingsgränsen som blev möjlig efter
          </note>
          <note xml:id="i-f77ab14735fdea53-0">
            1993 ställer till problem om man skall utvidga samebyns verksamhetsområde
            med t.ex. jakt och fiske.
          </note>
          <note xml:id="i-be85bc88a59b9201-0">
            Därför är en utvärdering av den utvidgade rätten till jakt och
            fiske viktig, inte minst utifrån perspektivet att samebyns verksamhetsområde
            kan vidgas framöver.
          </note>
          <note xml:id="i-41900dc9d5d5a74c-0">
            Sametinget, Jordbruksverket och Naturvårdsverket skall göra utvärderingen.
            Sametinget skall utreda samebyns verksamhetsområde och behörighetsregler
            för att förhoppningsvis komma med förslag till regeringen.
          </note>
          <note xml:id="i-97daf5a3726620bf-0">
            Eftersom utskottet i skrivningarna ställer sig positivt till
            att frågorna tas upp, vill jag inte föregripa utredningsarbetet
            eller Sametingets arbete och avstod därför i utskottet från att
            reservera mig till förmån för
          </note>
          <note xml:id="i-26e66a86429c3ea3-0">
            Vänsterpartiets motioner.
          </note>
          <note xml:id="i-3874dc224b608353-0">
            Till sist vill jag ta upp frågan om samernas ersättning för rovdjursrivna
            renar. Den ram för 1996 där man avsatt 14 miljoner kronor bygger
            på felaktiga grunder och nonchalerar det nya system för ersättning
            som gäller, nämligen att antalet rovdjur skall räknas.
          </note>
          <note xml:id="i-ecaca2e6460358e2-0">
            Så sent som i december 1995 fastslog regeringen efter en uppvaktning
            från samerna att det inte fanns några mer pengar till detta ändamål
            och hänvisade till
          </note>
          <note xml:id="i-b201cef0339ac995-0">
            EU-medel som kan komma att ställas till förfogande.
          </note>
          <note xml:id="i-d6eb149cbf9c8ffe-0">
            Samerna vände sig då till utskottet för att vi skulle agera i
            frågan. Det vänder sig den socialdemokratiska minoriteten emot
            i ett särskilt yttrande och menar att utskottets initiativ är
            onödigt och demonstrativt.
          </note>
          <note xml:id="i-76a291891f38c40b-0">
            Det tycker jag är ett märkligt agerande. Är det så att riksdagen
            finner att inte regeringen sköter sina åtaganden är det naturligtvis
            utskottets skyldighet och rättighet att agera i frågan. Att sedan
            jordbruksministern efteråt åker till Jokkmokk och lovar saker
            ändrar inte värdet av utskottets agerande.
          </note>
          <note xml:id="i-c7d2e558e7367995-0">
            Regeringen skulle naturligtvis ha kommit med ett förslag till
            nytt anslag i tilläggspropositionen under våren 1995 och därmed
            visat att man tagit det nya ersättningssystemet på allvar och
            med respekt för den överenskommelse som efter långt och mödosamt
            arbete tagits fram av samerna i samarbete med Naturvårdsverket.
          </note>
          <note xml:id="i-30e5c9012ff90674-0">
            Det här handlar inte bara om samernas rättigheter, utan i lika
            hög grad om rovdjurens framtid. Det handlar om Sveriges trovärdighet
            som ett land där rovdjuren har sin självklara plats och med en
            rovdjurspolitik som även lever upp till de EU-krav som ställs
            när det gäller rovdjurens bevarande.
          </note>
          <note xml:id="i-c2a37885db8d8a55-0">
            Hur stor den utökade ramen för 1996 bör vara skall naturligtvis
            övervägas utifrån samernas och
          </note>
          <note xml:id="i-e127f3702af89802-0">
            Naturvårdsverkets syn på den här frågan. Den bör också vara tillfällig
            till dess att alla oklarheter har retts ut runt det nya ersättningssystemet.
          </note>
          <note xml:id="i-83a82e89438f3714-0">
            Anf. 38 GUDRUN LINDVALL (mp)
          </note>
          <note xml:id="i-75566f5971361f2c-0">
            Herr talman! Jag tänkte säga någonting om det utskottsinitiativ
            som bostadsutskottet har tagit och som gläder mig mycket. Vi i
            Miljöpartiet har arbetat mycket för den här frågan. Vi hade redan
            i vår budgetmotion i januari för ett år sedan med 20 miljoner
            extra till ersättning för rovdjursrivna renar just därför att
            vi skulle kunna få det nya systemet i hamn.
          </note>
          <note xml:id="i-110646db3a608427-0">
            Det var nog många som var förvånade i februari förra året när
            Naturvårdsverket och Sametinget kom ut med den rapport som jag
            håller i handen. Den ligger till grund för det nya ersättningssystemet.
            Där var man för första gången i Sveriges historia överens om hur
            man skulle ersätta samer för rovdjursrivna renar.
          </note>
          <note xml:id="i-6a1066a611e489db-0">
            Det hade varit en lång och segdragen diskussion och äntligen
            var man i hamn.
          </note>
          <note xml:id="i-a16be64bb35f208d-0">
            Det som var revolutionerande i rapporten var att samer nu inte
            längre skulle få ersättning för de renar man hittade rivna, utan
            efter antal rovdjur i ett område. Förutsättningen för att man
            skall kunna ha rovdjur i ett område där det finns konflikter är
            att man kan hitta generösa och bra ersättningssystem.
          </note>
          <note xml:id="i-060ca2a51fd684d6-0">
            Det här handlar egentligen om någonting vi ofta talar om, även
            om det då är mer teoretiskt, nämligen biologisk mångfald. Det
            här handlar om arter som är hotade och om de system vi måste hitta
            för att de skall kunna vara kvar i landet.
          </note>
          <note xml:id="i-a5e8f297b297958f-0">
            Vad föreslås då? Jo, det sägs i förslaget att om det finns föryngringar,
            dvs. kullar, i samebyn så skall man få ersättning. Enligt förslaget
            skall man få ersättning upp till 200 renar för föryngring av järv
            och lo. Om det finns både järv och lo får man 200 renar för lo
            och
          </note>
          <note xml:id="i-bf2aff625b664cbd-0">
            150 för järv. Man vet nämligen att järven om den kan gärna tar
            byten som andra har slagit.
          </note>
          <note xml:id="i-baa974d9d4a57e42-0">
            Det sägs också att man skall få en ersättning på
          </note>
          <note xml:id="i-d14e8efad650a248-0">
            500 renar om man kan visa att det finns vargföryngring i samebyn.
            Björn och kungsörn sägs utgöra ett mindre problem. Enligt förslaget
            skall 2 000 renar per år ersättas för var och en av dessa arter,
            och detta skall samebyarna själva fördela sinsemellan eftersom
            de vet bäst var de här djuren finns.
          </note>
          <note xml:id="i-aba960b3a20b2148-0">
            Det här förslaget har föregåtts av ett gediget förarbete. Man
            började redan i slutet av 70-talet och har jobbat under hela 80-talet
            med att ta reda på hur rovdjuren river renar. Man har velat se
            om det som samerna har sagt stämmer, nämligen att många renar
            försvinner.
          </note>
          <note xml:id="i-cae84ed37b3cb909-0">
            Man har bl.a. märkt 1 600 renkalvar med sändare, vilka har utlösts
            när kalven har legat stilla i två timmar, och sedan har man försökt
            hitta de här kalvarna.
          </note>
          <note xml:id="i-5ab4f3aa6f9a149b-0">
            Man har då kunnat påvisa att en stor del av kalvarna faktiskt
            inte återfinns - precis som samerna sade. I en del fall fick man
            bara en signal och fick sedan gräva sig ned under marken för att
            hitta ett avgnagt huvud med en radiosändare på.
          </note>
          <note xml:id="i-dcf574c09de971cd-0">
            Det är detta som har legat till grund för att man nu säger att
            vi måste ha ett ersättningssystem där man får ersättning efter
            antalet rovdjur och inte efter det antal renar som hittas.
          </note>
          <note xml:id="i-269b88bf6749f255-0">
            Miljöpartiet ville i januari för drygt ett år sedan anslå 20
            miljoner kronor extra till det här systemet. Vi vet egentligen
            inte i dag vad det kommer att kosta.
          </note>
          <note xml:id="i-db0314e42e273ed6-0">
            Systemet skall ju basera sig på antalet rovdjur i renbeteslandet,
            och den inventeringen måste komma i gång nu. Den måste göras nu
            under vårvintern - det är bråttom! Därför är det mycket angeläget
            att pengarna kommer fram snabbt, så att man känner att det finns
            utrymme i anslaget även till den här inventeringen.
          </note>
          <note xml:id="i-c7c339fd3732cd2f-0">
            Vad är det då vi pratar om? Jo, det är för det första ungefär
            200 järvar. Järven fridlystes 1969, och stammen har faktiskt inte
            ökat någonting utan ligger på en konstant nivå. Man brukar säga
            att det måste finnas minst 500 individer för att en djurart skall
            klara sig. Järven, som finns i hotklass 2, "sårbar", är alltså
            mycket sårbar än så länge.
          </note>
          <note xml:id="i-acf8e12c15993eb3-0">
            För det andra tror man att det finns ungefär 700
          </note>
          <note xml:id="i-6f37500f2a38c5e4-0">
            lodjur i Sverige. År 1990 gjordes en beräkning som sade 200.
            År 1991 fridlystes lodjuret, och man kan alltså se att stammen
            har tagit sig rejält. Lodjuren finns även nedåt Mellansverige,
            där de lever på t.ex.
          </note>
          <note xml:id="i-118af846e27b93a6-0">
            rådjur. Arten tycks alltså ha återhämtat sig, men samtidigt vet
            vi att rävskabben har drabbat lodjuren. Här skulle det alltså
            kunna hända saker ganska snabbt om det vill sig illa.
          </note>
          <note xml:id="i-22c7fe4cb27e477b-0">
            Sedan har vi varg. När man utarbetade ersättningssystemen fanns
            det inga vargar i landet - i dag finns det möjligen uppåt fem
            individer. Man tror att man har haft någon föryngring i någon
            sameby de sista åren, men man vet inte riktigt säkert.
          </note>
          <note xml:id="i-da612aed01b78d36-0">
            Vad gäller björn finns det drygt 600 individer i landet, och
            beträffande kungsörn säger man ungefär
          </note>
          <note xml:id="i-2d3f4dbd8396ae8e-0">
            600 par. Men dessa siffror är mycket osäkra, eftersom det inte
            finns några bra inventeringar gjorda. Sådana efterfrågas! Vi måste
            få inventeringar gjorda så att vi vet vad vi talar om.
          </note>
          <note xml:id="i-aa47f3ec36618d5d-0">
            Ett problem som jag tror kommer att diskuteras mycket framöver
            är järven. Naturvårdsverkets Nya ersättningssystem för rovdjursrivna
            renar, som har föregått den här undersökningen, visar att järven
            förekommer väldigt lokalt. Statistiken visar att av rovdjursrivna
            renar i Jämtland dödas ungefär 72 % av lodjur - grönt på det diagram
            jag nu visar upp. På diagrammet för Västerbotten och framför allt
            Norrbotten är färgen i stället orange. Här tar nämligen järven
            ungefär 76 % av alla renar.
          </note>
          <note xml:id="i-b7be6fe6428b1eb6-0">
            Problemet med järven är att den är väldigt vanlig lokalt. I ersättningssystemet
            har det skrivits in en bestämmelse om att man i princip inte skall
            tillåta mer än fyra föryngringar av en art. I många samebyar finns
            det mer än fyra föryngringar av järv. Samtidigt är då järven en
            art som det finns mindre än 200 individer totalt av. Det skulle
            alltså biologiskt vara totalt oacceptabelt att börja bedriva skyddsjakt
            på järv.
          </note>
          <note xml:id="i-f01083e6e0c35b7e-0">
            Sverige har jobbat för att få in järven i art- och habitatdirektivet,
            som vi kommer att diskutera mer i samband med nästa betänkande
            från jordbruksutskottet. Lo och varg fanns i direktivet redan
            tidigare. I
          </note>
          <note xml:id="i-1d2545e3e363a577-0">
            direktivet sägs bl.a. att vi "- - - skall göra det möjligt att
            bibehålla eller i förekommande fall återställa en gynnsam bevarandestatus
            hos de berörda livsmiljötyperna och arterna i deras naturliga
            utbredningsområden". Detta gäller alltså lo och järv.
          </note>
          <note xml:id="i-b57c91308e1cfa2c-0">
            I artikel 12 står det så här: "Medlemsstaterna skall vidta nödvändiga
            åtgärder för införande av ett strikt skyddssystem i det naturliga
            utbredningsområdet för de djurarter som finns förtecknade i bilaga
            4 a, med förbud mot a) att avsiktligt fånga eller döda exemplar
            av dessa arter i naturen, oavsett hur detta görs, b) att avsiktligt
            störa dessa arter, särskilt under deras parnings-, uppfödnings-,
            övervintrings- och flyttningsperioder - - -". I bilaga 4 a finns
            varg och lo, men Sverige jobbar alltså för att få in också järv
            - man kan säga att vi har fått det.
          </note>
          <note xml:id="i-54c6e26795e4821f-0">
            Det innebär att den rovdjurspolicy som efterlyses finns mycket
            klar och tydlig. Dels har vi listorna över de hotade djurarterna,
            dels finns det tydligt angivet i art- och habitatdirektivet vad
            som gäller. Sverige har också en tradition som säger att vi skall
            försöka bevara hotade djurarter, och vi har dessutom skrivit på
          </note>
          <note xml:id="i-ea86232987f7b9cf-0">
            Bernkonventionen där dessa arter också finns med.
          </note>
          <note xml:id="i-7f2fab0690057f8a-0">
            Det borde alltså vara möjligt för Sverige att bevara de här arterna.
            Jag är mycket glad att det här initiativet är taget och att regeringen
            äntligen inser att man måste tillföra mer pengar, men jag skulle
            ändå vilja framföra följande till regeringen: Se särskilt över
            järvens situation! Ta i beaktande att järvens förekomst är mycket
            lokal! Det måste till speciella pengar för att skydda järven i
            de samebyar där det finns mer än fyra föryngringar. Om vi skulle
            börja tillåta jakt på järv skulle vi reducera en stam som består
            av mindre än
          </note>
          <note xml:id="i-02b1a054417bf431-0">
            200 djur, och det vore biologiskt totalt oacceptabelt.
          </note>
          <note xml:id="i-87ccdc69c8e52564-0">
            Vi har fortfarande inte kommit riktigt i hamn i den här frågan,
            men det här är ett mycket bra steg på vägen. Jag önskar regeringen
            lycka till med det förslag som kommer att läggas fram inom kort.
            Låt oss hoppas att pengarna kommer att vara så väl tilltagna att
            vi kan leva upp till det vi har sagt om biologisk mångfald och
            rädda de här arterna för framtiden i Sverige.
          </note>
          <note xml:id="i-8ee11592c5c39672-0">
            Anf. 39 RUNE BERGLUND (s)
          </note>
          <note xml:id="i-0ef28f31be8bf66e-0">
            Herr talman! Jag måste säga att jag inte känner igen mig i Gudrun
            Lindvalls beskrivning. Jag vet inte vilken verklighet hon relaterar
            till.
          </note>
          <note xml:id="i-ffd31ee8ad0ff6e3-0">
            Jag vill göra mitt inlägg i debatten utifrån det faktum att jag
            själv bor i samernas vinterbetesområde.
          </note>
          <note xml:id="i-8798de6c8970b6c8-0">
            Därmed har jag kunnat följa händelseförloppet inom rennäringen
            och rovdjursstammens utveckling de senaste 20 åren i den sydligaste
            delen av samernas renbetesområden. Jag har också i många år varit
            ledamot av rennäringsdelegationen i Jämtlands län och har där
            nära kunnat följa de frågor som rör samisk verksamhet.
          </note>
          <note xml:id="i-20115267db49ecb2-0">
            Jag skall inte här beröra jaktupplåtelserna i samernas renbetesområden.
            I mitt län är den frågan under utvärdering. Den utvärderingen
            kommer förhoppningsvis att leda till att man justerar jaktupplåtelserna
            inom de områden som varit föremål för diskussioner så att det
            blir en bra situation både för samer och för jägare i den framtida
            ripjakten.
          </note>
          <note xml:id="i-4b57c664b06524ba-0">
            Jag vill uppehålla mig vid rovdjurssituationen, som de senaste
            åren har blivit minst sagt besvärande för de renägande samerna
            men också i många fall för den bofasta befolkningen. Det finns
            många älgjägare som berättat för mig att de under höstens älgjakt
            såg mer björn än älg. I min hemby, där det finns 105
          </note>
          <note xml:id="i-fd1880367a1fe380-0">
            hushåll, hände det förra sommaren att björnar och lodjur sprang
            genom gårdarna. När man talar med 80-
          </note>
          <note xml:id="i-a566b209cae127aa-0">
            90-åringar säger de att de aldrig upplevt något liknande under
            sin livstid.
          </note>
          <note xml:id="i-f0e7282279dd76f5-0">
            Även om man inte kan säga att rovdjuren någonsin i modern tid
            har anfallit människor oprovocerade skapar det här en känsla av
            olust och osäkerhet bland befolkningen. Det fanns faktiskt de
            som tvekade att gå ut och plocka bär förra sommaren.
          </note>
          <note xml:id="i-5312b2095c83e8eb-0">
            För samerna är det här ett ännu större problem.
          </note>
          <note xml:id="i-2f9e365d12c50427-0">
            Det är deras nettorenhjordar som blir brandskattade.
          </note>
          <note xml:id="i-e02b04e872207cb8-0">
            Rovdjuren tär på deras kapital. När man gör sitt slaktuttag sker
            det utifrån att renhjorden skall växa till ett visst antal slaktrenar
            vid nästa slakt. Om många renar då blir rovdjursmat rubbas produktionsbalansen,
            särskilt om det är vajor som blir rivna. En vaja beräknas ge nya
            renkalvar i cirka tio år. Om renägaren sedan har en egen förädlingsanläggning
            eller är delägare i en förädlingsanläggning där man räknar med
            att förädla ett slaktuttag som inte finns på grund av rovdjurshärjningar
            blir kapitalförlusten dubbel.
          </note>
          <note xml:id="i-0049837882ae1a12-0">
            En berättigad fråga från renägare är varför Naturvårdsverket
            tycker att man skall acceptera ett produktionsbortfall på 30 %
            som en följd av rovdjursstammen, när andra företagare här i landet
            sällan accepterar ett produktionsbortfall på mer än 5-10 %. Det
            man från rennäringens sida vill göra är att producera bra köttprodukter
            - inte räkna renkadaver som man sedan får betalt för. Det är på
            lång sikt viktigare än mer pengar.
          </note>
          <note xml:id="i-b44e839cc6223dc7-0">
            Rennäringen bedrivs från Treriksröset i norr till
          </note>
          <note xml:id="i-13cfd1d93f580226-0">
            Idre i söder. Det är ett stort område som har många lokala variationer.
            Vad jag har beskrivit är situationen i den sydligaste delen av
            renbetesområdet.
          </note>
          <note xml:id="i-48df9b84ad30e42e-0">
            Jag avser inte att ställa några förslag, eftersom jag inte har
            motionerat eller på annat sätt deltagit i beredningen av detta
            ärende. Jag vill vädja till utskottet att vid kommande behandling
            av frågan om ersättning för rovdjursrivna renar överväga ökad
            licensjakt på björn och lodjur i skogslandets vinterbetesområden
            och att låta samerna utföra skyddsjakt på varg i de områden där
            den orsakar stor skada på renhjordar, likaså skyddsjakt på järv
            i kalvningsområden där det är befogat.
          </note>
          <note xml:id="i-1cd58de75b1e495b-0">
            Det är vackert att se rovdjuren på TV långt borta från verkligheten,
            men att leva mitt i verkligheten med alla problem som en för stor
            rovdjursstam kan orsaka är inte så glamoröst. Det kan tvärtom
            vara mycket påfrestande.
          </note>
          <note xml:id="i-8b292f7660a043e2-0">
            Som ärendet nu har utvecklats kan man säga att staten och samerna
            har ett gemensamt intresse. Samerna vill ha bättre produktionsförhållanden,
            och staten vill ha lägre kostnader. Både statens och samernas
            önskemål kan uppfyllas genom att man minskar rovdjursstammen till
            hälften av dagens storlek.
          </note>
          <note xml:id="i-9b3be97fa3c27fcd-0">
            Regeringen borde föra de diskussionerna med Naturvårdsverket
            och Sametinget inför nästa proposition i det här ärendet.
          </note>
          <note xml:id="i-0402a3d4229ad244-0">
            Anf. 40 GUDRUN LINDVALL (mp) replik
          </note>
          <note xml:id="i-d31b09ef1745bfc9-0">
            Herr talman! Det här skall inte bli någon diskussion om skyddsjakt
            - det är inte alls avsikten. Jag vill bara säga att jag tror att
            vi i mångt och mycket är överens.
          </note>
          <note xml:id="i-18bef6ef67a8375a-0">
            Förutsättningarna för att det skall kunna finnas rovdjur i renbetesland
            är att vi har ett generöst ersättningssystem. Det är helt klart
            att rovdjuren orsakar samerna förluster inte bara när det gäller
            det antal renar som man kan slakta utan också i form av ett stort
            merarbete. Därför är det positivt att det har kommit fram förslag
            om att man också skall ta hänsyn till merarbetet.
          </note>
          <note xml:id="i-f25a5a684cd6f505-0">
            Man skall alltså ha rejäl ersättning för att det finns rovdjur
            i landet. Jag anser att det är en rikedom för
          </note>
          <note xml:id="i-b1784f8bfb9e5bba-0">
            Sverige. Vi säger att svenska folket är ett mycket naturintresserat
            folk, och då vore det väl konstigt om man inte vore intresserad
            av det som är natur, nämligen olika arter.
          </note>
          <note xml:id="i-33dcedb65c6044ba-0">
            Jag hoppas att vi kommer att få rovdjur även i
          </note>
          <note xml:id="i-b55c1d5609ddbcd3-0">
            Mellansverige. Där jag bor finns det helt klart utrymme för lo,
            med tanke på att vi har mycket gott om rådjur. Men det kommer
            naturligtvis också att leda till konflikter med ägarna av tamboskap.
            Därför är det oerhört viktigt att vi har ett generöst ersättningssystem
            när det gäller får och jakthundar; det försvinner en del sådana
            på grund av rovdjur - det är helt klart.
          </note>
          <note xml:id="i-3d2ca2f919c7a2ba-0">
            På den punkten har regeringen tyvärr ändrat ersättningssystemet.
            I en förordning säger man att om det finns möjlighet att försäkra
            utgår inte ersättning.
          </note>
          <note xml:id="i-134deaf1d3d07441-0">
            Jag hoppas att Rune Berglund tillsammans med Miljöpartiet kan
            ta initiativ till att få till stånd en förändring på den punkten.
            Det finns många länder som har mycket varg och som egentligen
            har sämre ekonomiska möjligheter än vi. Nog borde väl vi klara
            det!
          </note>
          <note xml:id="i-7a2879c11e960a6d-0">
            Anf. 41 RUNE BERGLUND (s) replik
          </note>
          <note xml:id="i-10981fe21719f010-0">
            Herr talman! Jag håller med Gudrun Lindvall om att det är en
            rikedom att ha rovdjur i den svenska faunan. Men vi tycker också
            att samekulturen, framför allt rennäringen, är viktig. I många
            avseenden är de här två sakerna i det närmaste oförenliga.
          </note>
          <note xml:id="i-da49b5a1b863a0c0-0">
            Jag talade senast i går med en same som jag känner. Han sade,
            som också många andra har sagt till mig: På lång sikt är det inte
            mer pengar vi vill ha, utan vi vill kunna bedriva vår näring på
            ett vettigt sätt, och det kan vi inte göra när vi har varg i renhjordarna
            eller när vi har järv i våra kalvningsområden. Därför måste man
            ta det på riktigt allvar att på sikt försöka komma fram till bättre
            produktionsförhållanden för samerna. Därmed kan statens utgifter
            bli mindre, förutsätter jag.
          </note>
          <note xml:id="i-354f0547db3d755d-0">
            Anf. 42 GUDRUN LINDVALL (mp) replik
          </note>
          <note xml:id="i-568c35585514bf91-0">
            Herr talman! Jag hoppas att vi kan vara överens om att Sverige
            har ett internationellt ansvar när det gäller biologisk mångfald,
            speciellt för de arter som är mer eller mindre unika för våra
            förhållanden. En sådan art är järv. Järven fanns inte tidigare
            med i EU:s art- och habitatdirektiv, eftersom den bara finns här.
          </note>
          <note xml:id="i-8f30c36d59748954-0">
            All verksamhet som vi bedriver i Sverige måste -
          </note>
          <note xml:id="i-a871ff5c5993af00-0">
            oavsett om det är fråga om boskapsskötsel i södra och mellersta
            Sverige eller renskötsel i norra Sverige -
          </note>
          <note xml:id="i-ebab0c6fefc376b3-0">
            måste ta hänsyn till det som fanns här före oss, nämligen rovdjuren.
            De har funnits här sedan tidigare. Ett av problemen kanske är
            att mycket annat vilt har försvunnit från fjälltrakterna. Det
            finns t.ex. inga vildrenar kvar. Men för djurarter som har så
            liten population som järven - knappt 200 individer - skulle det
            naturligtvis vara helt förödande, både nationellt och internationellt,
            om Sverige tillät jakt. Vi skulle också få mycket svårt att internationellt
            framföra synpunkter på hur man gör i andra länder där det finns
            hotade arter, och det brukar Sverige faktiskt göra.
          </note>
          <note xml:id="i-9b1aa850ddfc6b3b-0">
            När det gäller just järven hoppas jag att vi kan hitta ett ersättningssystem
            där man kompenserar de samebyar som har mycket järv för förlusterna
            i samband med kalvning. Ett samhälle som Sverige borde verkligen
            ha råd att ha sådana ekonomiska kompensationer att vi kan ha kvar
            järv. Det är ett ganska lokalt problem, framför allt i Norrbotten.
          </note>
          <note xml:id="i-5eb412b5eb71d303-0">
            Anf. 43 RUNE BERGLUND (s) replik
          </note>
          <note xml:id="i-f631612961925ec1-0">
            Herr talman! För Gudrun Lindvall är det här så tekniskt. Jag
            kan försäkra Gudrun Lindvall att frågan inte är teknisk för de
            människor som skall försöka bedriva den här näringen - de är i
            dag inte mer än ett par tusen personer - utan det finns väldigt
            mycket känslor inblandade.
          </note>
          <note xml:id="i-6774dbb4b0c9fd88-0">
            Om man erkänner att samerna är ett naturfolk och en ursprungsbefolkning
            inser man att samerna också har en naturlig känsla för rovdjursstammen.
            Det finns ingen önskan från samerna eller några andra som bor
            där uppe att rovdjursstammen skall utrotas, men de vill att den
            skall hållas på en nivå som är acceptabel för de områden där man
            bedriver rennäring. Jag kan inte känna någon oro eller ängslan
            för att vi med en sådan utgångspunkt skulle bryta mot internationella
            överenskommelser.
          </note>
          <note xml:id="i-bbf04df799b30372-0">
            Anf. 44 PETER ERIKSSON (mp)
          </note>
          <note xml:id="i-e5675f20135b1087-0">
            Herr talman! Det har redan sagts rätt mycket i den här diskussionen.
            Jag skall försöka vara kortfattad.
          </note>
          <note xml:id="i-53ddbdcd106f90e9-0">
            Jag tänkte snabbt bl.a. kommentera inlägget från
          </note>
          <note xml:id="i-05162a4a306f2276-0">
            Rune Berglund, från södra Norrland.
          </note>
          <note xml:id="i-dedd7ac11f98ea8e-0">
            Orsaken till att vi har skrivit under konventioner om biologisk
            mångfald och till att vi har en politik när det gäller rovdjuren
            är ju faktiskt att vi anser att det finns ett berättigande även
            för djur som varg, björn, lo och järv, i världen och i Sverige.
            Vi har som samhälle inte rätt att utrota andra arter hur som helst.
          </note>
          <note xml:id="i-f1776ede530207b0-0">
            Kunskapen om de här arterna i dag visar att många av dem, t.ex.
            lo, järv och varg, har en oerhört stor betydelse i faunan i övrigt.
            Den ekologiska kunskapen säger att arterna är nyckelarter som
            har stor betydelse även för sådana djur som fjällräv och andra
            arter i t.ex. fjällvärlden.
          </note>
          <note xml:id="i-dd237c86a2b24665-0">
            Jag tycker att det är tråkigt att vi från riksdagens talarstol
            skall behöva gå tillbaka ett steg, till en situation där vi är
            beredda att diskutera att skjuta arter som är på utrotningens
            gräns.
          </note>
          <note xml:id="i-0ee3727da7d457c5-0">
            Rune Berglund sade att det i början på seklet inte fanns så många
            rovdjur i Sverige. Det är ju sant. Då hade vi faktiskt i praktiken
            utrotat vargen. Det är inte så länge sedan. Järven är i dag på
            gränsen till att vara utrotad och har så varit väldigt länge.
          </note>
          <note xml:id="i-6eeb87ddb51ce747-0">
            De som säger att det längre tillbaka i tiden var väldigt ont
            om björn har också rätt. Människor i Sverige har lyckats att nästan
            utrota även björnen.
          </note>
          <note xml:id="i-e4c68a712bc1fcb3-0">
            Jag tycker att vi skall vara glada för att flera av de här arterna
            har kommit tillbaka så pass att de inte är akut utrotningshotade.
            Men några, som varg och järv, är det fortfarande. Det vore, som
            Gudrun Lindvall var inne på, fullständigt oacceptabelt att starta
            jakt på sådana arter. Sverige skulle helt och hållet förlora sitt
            rykte och sina möjligheter att bedriva internationell miljöpolitik
            om man agerar på det sättet.
          </note>
          <note xml:id="i-a8e6b004abb99b26-0">
            Rovdjursfrågan är nämligen ett internationellt problem. Det gäller
            att få en acceptans bland lokalbefolkning och boskapsuppfödare
            för att man skall klara av att ha rovdjur i framtiden. Det är
            den samlade internationella erfarenheten. Det är också därför
            som
          </note>
          <note xml:id="i-7811dedb60c38fad-0">
            Naturvårdsverket i Sverige under så lång tid har arbetat för
            att genomföra ett sådant här system.
          </note>
          <note xml:id="i-1cc4e6194d229751-0">
            Jag tycker att det känns väldigt skönt att vi i riksdagen till
            slut faktiskt har en majoritet som är beredd att ta strid mot
            regeringen för att införa detta system.
          </note>
          <note xml:id="i-f201b5de205b3f90-0">
            Bengt-Ola Ryttar talade om en demonstrationspolitik, men tog
            delvis tillbaka det påståendet. Jag vet inte hur allvarligt menat
            det var när han diskuterade vad KU sade i ett betänkande från
            1970 och jämförde det med det här utskottsinitiativet. Det är
            helt klart att regeringen har obstruerat och i det längsta vägrat
            genomföra riksdagens beslut. KU:s intresse för dessa frågor handlar
            naturligtvis om statsrådets handläggning bör leda till granskning.
          </note>
          <note xml:id="i-da1d513549840272-0">
            Så som läget har utvecklats under de senaste månaderna skulle
            jag tro att något sådant inte behövs.
          </note>
          <note xml:id="i-7de8a4e368f48c96-0">
            Men det handlar inte om att bostadsutskottet har agerat på fel
            sätt. Riksdagen måste naturligtvis hävda sin ställning när regeringen
            inte vill följa riksdagens mening.
          </note>
          <note xml:id="i-fd6b3563df5eab76-0">
            Jag vill också säga att vi i grunden har en överenskommelse mellan
            det samiska samhället och det svenska samhället, mellan Sametinget
            och den svenska staten. Det försöker vi nu implementera och förhoppningsvis
            kan det fr.o.m. nästa år fungera reellt.
          </note>
          <note xml:id="i-0bc1ee1259a866ab-0">
            När svenska staten klarar av sin del i avtalet gäller det naturligtvis
            också för det samiska samhället att klara av sin del, för att
            det skall kunna fungera. Det här är ett system där alla måste
            vara med och ställa upp på en överenskommelse. Renskötarna får
            ersättning, och den svenska staten betalar för att ha kvar rovdjuren
            i Sverige.
          </note>
          <note xml:id="i-6a8cd3cf73a991f6-0">
            I det läget duger det inte heller att som renskötare och som
            medlem i samebyarna hävda att man kan göra som man vill i alla
            fall. Man måste faktiskt ställa upp på detta, eftersom alternativet
            är ett mycket sämre utfall för samebyarna och renskötarna.
          </note>
          <note xml:id="i-9d74c012c81fa933-0">
            Vi i Miljöpartiet har kämpat för den här saken -
          </note>
          <note xml:id="i-c20996619cc48ac0-0">
            för att ha kvar rovdjur i Sverige och för att det är ett rättmätigt
            krav från samebyarna och renskötarna att få ersättning. Men då
            måste samebyarna och renskötarna också ställa upp. Annars hamnar
            man i ett mycket sämre läge där det måste till andra myndighetsinsatser
            för att vi skall kunna behålla rovdjuren i Sverige.
          </note>
          <note xml:id="i-b31a5115ca086a43-0">
            Anf. 45 BENGT-OLA RYTTAR (s)
          </note>
          <note xml:id="i-69e4687242dbfa9d-0">
            Herr talman! Till Peter Eriksson vill jag säga att jag inte har
            tagit tillbaka någonting vad gäller detta med demonstrationspolitik;
            det anser jag fortfarande att utskottsinitiativet är.
          </note>
          <note xml:id="i-d326689a75d600fc-0">
            Peter Eriksson hänvisar till grundlagen som någonting mer eller
            mindre mossigt från början av 70-
          </note>
          <note xml:id="i-d41370e36df731fa-0">
            talet. Men det är gällande grundlag som man diskuterade och som
            man drog upp riktlinjerna för i början av 70-talet. Det är inte
            någonting som kan framställas som inaktuellt.
          </note>
          <note xml:id="i-610627422a5b37f1-0">
            Anf. 46 PETER ERIKSSON (mp)
          </note>
          <note xml:id="i-f1f0aac8109747ab-0">
            Herr talman! Jag menar naturligtvis inte att grundlagen är mossig,
            och det har jag inte heller sagt.
          </note>
          <note xml:id="i-ee2751616aa50fba-0">
            Men vi har i grundlagen möjlighet att genomföra utskottsinitiativ.
            Jag tycker att det här ger utmärkt belysning av hur ett utskottsinitiativ
            skall gå till. Om regeringen spjärnar emot och obstruerar mot
            riksdagens majoritet är det rimligt att riksdagen agerar. Det
            visar också hur viktigt det är att det finns en möjlighet för
            utskotten att ta egna initiativ och att de inte bara måste vänta
            på regeringens handlingar.
          </note>
          <note xml:id="i-b5fc2fcc81da6a4c-0">
            Anf. 47 BENGT-OLA RYTTAR (s)
          </note>
          <note xml:id="i-540ff137823bc2ef-0">
            Herr talman! Jag vill påminna om vad KU har sagt i det här ärendet.
            För att man skall ta ett utskottsinitiativ bör det råda enighet
            i frågan. Jag vill också påminna om att vi vet att det kommer
            förslag till riksdagen. Det kravet är uppfyllt. Därför är detta
            demonstrationspolitik.
          </note>
          <note xml:id="i-4429dc708d65e5e2-0">
            Anf. 48 PETER ERIKSSON (mp)
          </note>
          <note xml:id="i-eec2b10ea2376f75-0">
            Herr talman! Kravet var inte uppfyllt när Per Lager tog initiativet
            i bostadsutskottet, så det är ett litet löjligt påstående från
            Bengt-Ola Ryttar.
          </note>
          <note xml:id="i-5c6e6521502e936c-0">
            Grundlagens mening kan knappast vara att ett parti skall kunna
            inlägga veto mot att utskottet genom majoritetsbeslut tar initiativ.
            Socialdemokraterna kan i minoritetsställning i riksdagen knappast
            ha veto mot utskottsinitiativ. Bengt-Ola Ryttar försöker hävda
            att de skall ha det. Jag tycker nog att socialdemokraterna får
            nöja sig med att de innehar regeringsmakten i
          </note>
          <note xml:id="i-682516fb74588e0c-0">
            Sverige.
          </note>
          <note xml:id="i-8471c1c599b21617-0">
            Anf. 49 RUNE BERGLUND (s)
          </note>
          <note xml:id="i-1e9b2ab6039654e8-0">
            Herr talman! Peter Eriksson framhåller i sitt inlägg den biologiska
            mångfalden och att Sveriges rykte kan bli dåligt i ett internationellt
            sammanhang när det gäller den svenska miljöpolitiken om vi skulle
            ge oss på rovdjuren.
          </note>
          <note xml:id="i-1da6214e81f32a58-0">
            Jag har aldrig sagt att vi skall utrota rovdjuren; jag har sagt
            att vi skall minska stammen till en nivå som är acceptabel för
            att samerna skall kunna bedriva sin verksamhet. Vargen kanske
            är allra dyrast. Den skingrar hjorden så att man får lägga oerhört
            stora kostnader på återsamlingar.
          </note>
          <note xml:id="i-230a9933817b082d-0">
            Jag kan också konstatera att om Miljöpartiets politik i den här
            frågan skulle vinna gehör innebär det att staten får betala väldigt
            mycket pengar i framtiden.
          </note>
          <note xml:id="i-ca23b50eead02556-0">
            Anf. 50 PETER ERIKSSON (mp)
          </note>
          <note xml:id="i-8b179015442a57ce-0">
            Herr talman! Jag vill påminna Rune Berglund om att vi faktiskt
            är på väg att genomföra Miljöpartiets politik i den här frågan.
            Detta är någonting som så fall är alldeles särskilt akut, eftersom
            vi skall rösta om det om en liten stund.
          </note>
          <note xml:id="i-2a08abafb3772445-0">
            Jag tycker att frågan om hur många individer som är en lämplig
            storlek på en rovdjursstam är intressant att diskutera. Är 20
            individer nog för att behålla en art i ett område? Jag tror inte
            att det är sant. Enligt all forskning måste det till ganska många
            individer för att man skall vara garanterad mot inavel och för
            att man skall ha en stark stam som kan fortleva under lång tid.
          </note>
          <note xml:id="i-97004d2eddeb75ce-0">
            Flera av de svenska rovdjursarterna har ett alldeles för litet
            antal individer för att klara av detta på sikt. Där ingår varg
            och järv. Vi behöver starkare stammar av dessa två arter.
          </note>
          <note xml:id="i-92155f8a55e5a399-0">
            Sedan är jag medveten om att vargen och renskötseln går väldigt
            dåligt ihop. Det är inte så som Rune
          </note>
          <note xml:id="i-b45feae05c6a8a9d-0">
            Berglund sade tidigare att samekulturen inte kan överleva om
            det finns rovdjur. Tiden har ju bevisat att så inte är fallet.
            Samekulturen har utvecklats under hundratals år samtidigt som
            det har funnits rovdjur.
          </note>
          <note xml:id="i-9993454954f98859-0">
            Men det är naturligtvis ett oerhört problem för renskötarna att
            ha varg i samebyarna. Det är helt klart.
          </note>
          <note xml:id="i-17cda7061e8d1546-0">
            När vi har så ont om varg i Sverige i dag måste vi vara beredda
            att ge generösa ersättningar. Om stammen av varg ökar och vi får
            en starkare stam generellt i Sverige kan naturligtvis även skyddsjakt
            bli tillåten.
          </note>
          <note xml:id="i-b50e2170faa28633-1">
            Överläggningen var härmed avslutad.
          </note>
          <note xml:id="i-e44afcfe1e730b6a-0">
            (Beslut fattades efter 10 §.)
          </note>
          <note xml:id="i-68a31117da53bc9a-0">
            7 § Jakt och viltvård
          </note>
          <note xml:id="i-2d7bd0fba7f70768-1">
            Föredrogs
          </note>
          <note xml:id="i-d9617282a50785a2-0">
            Jordbruksutskottets betänkande 1995/96:JoU12
          </note>
          <note xml:id="i-292681196ef0de7e-0">
            Jakt och viltvård
          </note>
          <note xml:id="i-3b345c54cd44c8e4-0">
            Anf. 51 JAN JENNEHAG (v)
          </note>
          <note xml:id="i-72e98b8c1864215a-0">
            Herr talman! Jag hade tänkt att uppehålla mig vid rovdjuren björn,
            varg, lo och järv. Men som den uppmärksamma lyssnaren har kunnat
            konstatera har egentligen alla argument i detta ämne belysts vid
            behandlingen av det föregående betänkandet.
          </note>
          <note xml:id="i-78255af22dd1abe2-0">
            Detta illustrerar till en del omöjligheten i att hålla strikta
            gränser i den politiska debatten och i riksdagens utskott. Jag
            tror i och för sig inte att det är något negativt, även om det
            kan verka förvirrande för utomstående betraktare. Detta gör att
            jag kan fatta mig kort.
          </note>
          <note xml:id="i-5a7e9a93a8205cf2-0">
            För det första uppfattar jag utskottstexten i betänkandet om
            jakt och viltvård så att alla är överens om att det skall finnas
            rovdjur i Sverige och att det bör vara större stammar än i dag.
            Jag uppfattar utskottsskrivningen om att en kontrollerad jakt
            är det bästa sättet att uppnå detta som litet kuriös.
          </note>
          <note xml:id="i-d89911e2f409168b-0">
            För det andra har vi det självklara att de som drabbas skall
            ha ersättning för skador som rovdjur orsakar på samhällsnyttig
            verksamhet. Det kan naturligtvis gälla många fler näringar än
            renskötseln, även om det är denna som har uppmärksammats mest.
          </note>
          <note xml:id="i-4e0903f7d455d144-0">
            För det tredje är rovdjuren historiskt en konkurrent till människan
            om bytesdjur. Detta är den materiella grunden för den ideologiska
            överbyggnaden så att säga, dvs. rädslan för och, i vissa fall,
            hatet mot rovdjur.
          </note>
          <note xml:id="i-58cce55b24140216-0">
            Herr talman! Efter denna tillämpning av marxistisk begreppsapparat
            kan vi säkert ändå vara överens om att en livskraftig rovdjursstam
            är den bästa garanten för en genetiskt sund fauna. Ett bra sätt
            att från vår sida säkra denna är att riksdagen beslutar enligt
            reservation 2, vilken jag yrkar bifall till.
          </note>
          <note xml:id="i-7da9dcb19f947daa-0">
            Anf. 52 GUDRUN LINDVALL (mp)
          </note>
          <note xml:id="i-e66afa7546c1c8ef-0">
            Herr talman! Föregående talare var litet snabbare än vad jag
            hade räknat med. Jag är ledsen att jag inte var snabb nog upp
            i talarstolen.
          </note>
          <note xml:id="i-9c5a1ee19b46a4e4-0">
            Det här betänkandet från jordbruksutskottet, Jakt och viltvård,
            tangerar det betänkande vi talade om nyss, eftersom det också
            handlar om biologisk mångfald i kombination med jakt.
          </note>
          <note xml:id="i-b544f0c24d9e68c2-0">
            Miljöpartiet har två reservationer. En om EU:s artoch habitatdirektiv
            som jag tänkte tala en del om och en om jakt på grävling. Vi ställer
            oss naturligtvis bakom båda reservationerna, men för att vinna
            tid yrkar jag bifall bara till reservation 1.
          </note>
          <note xml:id="i-8bb59dfb419a76b1-0">
            Först tänkte jag säga något om ett särskilt yttrande vi har.
            Det handlar om jakt på ejder och morkulla.
          </note>
          <note xml:id="i-f34c31999f5d5c99-0">
            Vi i Miljöpartiet har i många andra sammanhang väckt frågan om
            jakt på ejder och morkulla. Under våren kom ett beslut från regeringen
            om att flytta fram jaktstarten för morkulla till att mer harmoniera
            med de övriga nordiska länder som har sådan jakt. Den flyttades
            fram till den 21 augusti. I och med det är vår motion tillgodosedd.
            Det var just det som var avsikten.
          </note>
          <note xml:id="i-6c68956c902dceec-0">
            När det gäller morkulla vet vi att den lägger en andra kull på
            sommaren. Den häckar alltså på sommaren. Det borde naturligtvis
            vara alldeles självklart av många skäl, bl.a. etiska, att man
            inte jagar en art under den tid den har ungar eller häckar. I
            Norge startar jakten på morkulla den 10 september och i Finland
            den 20 augusti. Nu har vi i Sverige fått jaktstarten förlagd till
            den 21 augusti. Nu finns det en harmoni med övriga nordiska länder.
            Vi tycker att det är riktigt. Det skall finnas etiska regler för
            hur man jagar.
          </note>
          <note xml:id="i-5f9dd1ddd270deca-0">
            Dessutom är det mycket fördelaktigt om de länder som har samma
            arter också har en gemensam syn på jakten.
          </note>
          <note xml:id="i-0e7ebfd047f27600-0">
            På samma sätt har vi fått bifall när det gäller den motion som
            handlar om vårjakt på ejder. I juni hade jag en interpellationsdebatt
            med Margareta Winberg där hon talade om att hon inte avsåg att
            införa den vårjakt på ejder som jägarna har velat ha och som fanns
            i Sverige på 50-talet. Det är mycket bra. Det står i EU:s fågeldirektiv
            att man inte skall jaga sträckande fågel. Dessutom driver Sverige
            mycket hårt internationellt att man skall respektera våra flyttfåglar,
            bl.a. i Sydeuropa.
          </note>
          <note xml:id="i-f509f37f89f2fbc8-0">
            Det hot som finns just nu, och som jag hoppas att riksdagen kan
            göra något för att undanröja, är förändringarna av jaktreglerna
            på Malta. Jag uppmanar alla partigrupper att agera här. Där jagar
            man sträckande fågel, och nu vill man ändra jakttiderna på ett
            sådant sätt att man kommer att jaga "våra" fåglar, dvs.
          </note>
          <note xml:id="i-386e0013ee49da89-0">
            de som skall till Sverige för att häcka. Man skjuter allt, inklusive
            gök och naturligtvis även rovfåglar och mycket småfågel. Man bedriver
            jakt på ungefär samma sätt som man skjuter lerduvor i Sverige.
            Detta är en jakt som är fullkomligt oacceptabel. Jag uppmanar
            er alltså att agera mot Malta. Miljöpartiet kommer att göra det.
            Vi har också tagit initiativ till att informera
          </note>
          <note xml:id="i-b1567eb2910ea884-0">
            Sveriges Ornitologiska Förening som kommer att ta internationella
            kontakter för att protestera.
          </note>
          <note xml:id="i-8e6ef43e3ee53953-0">
            Reservation 1 handlar om art- och habitatdirektiven. De gäller
            fullt ut i Sverige i och med medlemskapet. De är faktiskt riktigt
            bra på vissa punkter. Det känns ju roligt för mig som är mycket
            kritisk till EU
          </note>
          <note xml:id="i-32430a10fd6063f4-0">
            att kunna säga att det faktiskt finns något som inte är så tokigt
            i den unionen.
          </note>
          <note xml:id="i-35536580726fa6bb-0">
            Här står det mycket klart och tydligt vilka arter man skall skydda
            och hur skyddet skall bedrivas. Vi i
          </note>
          <note xml:id="i-31b4e5dfafb1b998-0">
            Miljöpartiet menar att Sverige inte har gjort det som behöver
            göras för att dessa direktiv skall följas fullt ut i Sverige.
            Vi har fått medhåll i det av Staffan Westerlund som är professor
            i miljöjuridik och av Gabriel
          </note>
          <note xml:id="i-6a1b435e40727252-0">
            Michanek som också är professor. De har gått till kommissionen
            och begärt en översyn av om Sverige verkligen följer i första
            hand fågeldirektivet.
          </note>
          <note xml:id="i-3061c7b2b5ac9a6a-0">
            I fågeldirektivet finns en mängd arter listade. För dem gäller
            att Sverige skall skydda, bevara och återställa tillräckligt varierande
            och stora livsmiljöer. Vi skall avsätta skyddade områden. Vi skall
            ha underhålls- och skötselåtgärder. Vi skall återställa förstörda
            biotoper, och vi skall också skapa nya biotoper. Detta gäller
            för lom, de flesta rovfåglar, tjäder, trana, skärfläcka och våra
            mest sällsynta hackspettar, dvs. den vitryggiga hackspetten och
            den tretåiga hackspetten.
          </note>
          <note xml:id="i-55996a75b5eded31-0">
            Vidare gäller det för de flesta tärnor, ugglor, höksångare och
            mindre flugsnappare.
          </note>
          <note xml:id="i-530ad049b4f0b0bf-0">
            För många av de här arterna, faktiskt de allra flesta, har Sverige
            inte vidtagit några åtgärder i enlighet med direktivet alls. Det
            område där Sverige är mest på kant med direktivet är skogsvården.
            Det bedrivs en skogspolitik i dag som är helt på kant med tjäderns
            och hackspettens möjlighet att finnas kvar.
          </note>
          <note xml:id="i-f7efa064c75b038f-0">
            Tjädern har väldigt speciella krav på biotoperna; det måste vara
            en blandning av gammal skog, gläntor och öppen mark. Med den skogspolitik
            som bedrivs i
          </note>
          <note xml:id="i-e112140bf08a674e-0">
            Sverige i dag vet vi att tjäderbestånden börjar minska drastiskt
            på vissa håll.
          </note>
          <note xml:id="i-c1d5e653b8ae55a9-0">
            Hackspettarna behöver i många fall gammal ved.
          </note>
          <note xml:id="i-fc60db22dbc684be-0">
            Vi vet att de minskar rejält i antal. Såväl den vitryggiga som
            den tretåiga hackspetten är i dag mycket sällsynta arter. De finns
            på våra hotlistor.
          </note>
          <note xml:id="i-e155bdc18ba72941-0">
            I direktivet framgår också mycket klart och tydligt hur jakt
            får bedrivas. Vi i Miljöpartiet menar att den jakt på skarv som
            bedrivs i dag egentligen strider mot direktivet.
          </note>
          <note xml:id="i-d8d8356a56c44c5c-0">
            I art- och habitatdirektivet finns klara bestämmelser om att
            det måste finnas tillräckliga områden för att arterna skall kunna
            fortleva. Regeringen har vänt sig till EU med ett antal områden,
            närmare bestämt 563
          </note>
          <note xml:id="i-f6d6779ea796fccc-0">
            stycken, som skall ingå i vad man kallar Natura 2000.
          </note>
          <note xml:id="i-7159239c00dbe8b7-0">
            I art- och habitatdirektivets skrivelser framgår att det skall
            finnas tillräckligt med områden avsatta för att dessa arter inte
            på något sätt skall hotas. Det sägs också att områdena inte får
            vara alltför små och inte ligga alltför långt ifrån varandra.
            Det måste finnas naturliga korridorer mellan områdena så att arterna
            kan sprida sig.
          </note>
          <note xml:id="i-88ead6e10772e0ed-0">
            Sverige har avsatt 563 områden. Länsstyrelsen hade föreslagit
            2 800 områden. Om det hade blivit så skulle vi kanske kunnat få
            en bevarandeplan, och en möjlighet att bevara biotoper, som hade
            gjort att många av dessa arter hade haft en chans att överleva.
          </note>
          <note xml:id="i-501c0875061f6c82-0">
            Av de 563 områden som nu har avsatts är ungefär
          </note>
          <note xml:id="i-1ed6373f07c048aa-0">
            95 % sådana som redan hade skydd sedan tidigare.
          </note>
          <note xml:id="i-2028ba48a866aeda-0">
            Naturvårdsverket godkände 1 273 områden. Man sade att dessa absolut
            borde avsättas. Vi i Miljöpartiet menar att om Sverige skall leva
            upp till art- och habitatdirektivet måste regeringen komma tillbaka
            snarast, och se till att det finns tillräckligt med områden avsatta
            för att dessa arter skall kunna finnas kvar i Sverige.
          </note>
          <note xml:id="i-5350949a4e68a7d8-0">
            Framför allt - som det också står i direktivet - måste vi utöka
            biotoperna så att de hotade arterna får ett större livsutrymme
            och kan expandera. Det är nämligen det som är förutsättningen
            för att många av dem skall kunna finnas kvar.
          </note>
          <note xml:id="i-d4682ed61608fe30-0">
            Det finns arter som har försvunnit under de senaste åren, t.ex.
            mellanspetten. Den arten hade speciella krav på miljön. Vi lyckades
            inte rädda den. Nu finns den närmast i Baltikum.
          </note>
          <note xml:id="i-5f96b43b8f647eee-0">
            Miljöpartiet har ytterligare en reservation som jag kort skall
            beröra. Den handlar om grävling. Vi menar att grytjakt - jag skulle
            vilja kalla det för hemfridsbrott - är en form av jakt som inte
            bör bedrivas i
          </note>
          <note xml:id="i-af9a28bdad58b091-0">
            Sverige. Jag förstår inte varför man skall jaga grävling, som
            är en djurart som i första hand livnär sig på daggmask. Men vill
            man ändå jaga grävling finns det mycket goda möjligheter att göra
            det på något annat sätt. Grävlingen är nämligen ett vanedjur.
            Det finns ingen anledning att bedriva grytjakt i Sverige. Av de
          </note>
          <note xml:id="i-1457b6f432e22144-0">
            34 800 grävlingar som skjuts per år i Sverige kan jag inte säga
            hur många som har jagats i gryt. Om man nu vill ha grävlingsjakt
            är det fullt möjligt att bedriva den på annat sätt än med grytjakt.
          </note>
          <note xml:id="i-c20d4873409b4fe6-0">
            När det gäller rovdjuren hoppas jag att Miljöpartiets ståndpunkt
            är fullkomligt klar i och med behandlingen av det förra betänkandet.
            Vi anser alltså att rovdjursstammarna skall finnas kvar i Sverige.
            Vi skall följa art- och habitatdirektivet fullt ut, vilket innebär
            att man måste se till att det finns miljöer i
          </note>
          <note xml:id="i-64f8c3b0a471e24e-0">
            Sverige där dessa arter också kan få öka i antal. De flesta finns
            i så litet antal att vi inte kan vara riktigt säkra på att de
            kommer att finnas kvar.
          </note>
          <note xml:id="i-1eb8e065d776e692-0">
            Detta gäller inte bara de arter vi har talat om, utan även i
            allra högsta grad fjällräven. Man räknar med att det finns ett
            sjuttiotal individer kvar. Anledningen till att arten minskar
            borde verkligen utredas. Man kan fundera på om det beror på att
            miljön i fjällen i långa stycken är så störd att det helt enkelt
            inte finns något att äta för fjällräven. Förr sade man att det
            var smågnagarår i fjällen vart fjärde år. Då fanns det gott om
            gråsiding och fjällämmel. Sådana år finns inte längre. Fjällens
            miljö är så störd att fjällräven börjar ta stryk. Man kan ofta
            se på rovdjuren om det är något fel i miljön. De ligger i toppen
            på näringspyramiden och har svårt att klara sig.
          </note>
          <note xml:id="i-4ad404d5bd067b8d-0">
            Jag hoppas att vi kommer att kunna föra många bra debatter om
            biologisk mångfald också när det gäller så pass detaljerade frågor
            som arter. Det är då vi får klart för oss att biologisk mångfald
            handlar just om arter. Det får inte bli någonting teoretiskt,
            utan någonting man verkligen kan se och ta på. Vi måste väcka
            intresset för dessa frågor, och inse att detta i allra högsta
            grad är rikspolitik. Det vi gör och inte gör för dessa arter,
            och hur vi behandlar biotoperna påverkar i hög grad frågan om
            ifall vi kan ha kvar en biologisk mångfald.
          </note>
          <note xml:id="i-9921501831eee9cc-0">
            Det är också därför den Biologiska föreningen har bildats. Jag
            vill passa på att flagga för att föreningen har årsmöte i morgon.
            Välkomna!
          </note>
          <note xml:id="i-10a2246313aaa756-0">
            Anf. 53 MICHAEL HAGBERG (s)
          </note>
          <note xml:id="i-d2bba943db1f0581-0">
            Herr talman! Vi har att behandla jordbruksutskottets betänkande
            nr 12. Det finns ett antal motioner som tar upp frågor som rör
            jakt- och viltvård. Flera motioner har under tidigare år kommit
            till kammaren, och har alltså debatterats tidigare.
          </note>
          <note xml:id="i-92f6bb6b7a48eff4-0">
            Jag vill från början göra klart att det inte finns någon konflikt
            i utskottet huruvida vi skall ha biologisk mångfald eller inte.
            En förutsättning för ett gott miljöarbete är att vi kämpar för
            den biologiska mångfalden.
          </note>
          <note xml:id="i-ef7eec8a67dd523f-0">
            Det gäller inte bara rovdjuren och fjällämmeln, utan alla vilt
            levande djur i vår natur.
          </note>
          <note xml:id="i-775f743e57f2d5d0-0">
            Det är också en förutsättning för att jakten skall kunna utvecklas
            och fortsätta att vara den kulturyttring den är i hela vårt land.
            Det förutsätter att man har goda viltstammar för att man på ett
            fint och mjukt sätt skall kunna beskatta dem. Vi har motioner
            och åsikter om utvecklingen av den biologiska mångfalden. De sträcker
            sig från att vi skall totalfreda vissa djurarter till att vi faktiskt
            skall utrota vissa.
          </note>
          <note xml:id="i-8ad6ef373da4447d-0">
            Jag är inte benägen att hålla med om någon. Det skall definitivt
            inte bli någon utrotning av dessa.
          </note>
          <note xml:id="i-9402bd5a9c2bca71-0">
            Många markägare som har vildsvin i sina trakter ringer mig tämligen
            ofta. De tycker att vildsvinet skall utrotas därför att det är
            en djurart som har kommit till
          </note>
          <note xml:id="i-c01738fcf49c13ed-0">
            Sverige under den senaste tiden. Det tycker inte jag att vi skall
            göra. Visst finns det lokala problem i vissa kommuner och i vissa
            delar av landet. Men de jaktliga förutsättningar som gäller vildsvinen
            har faktiskt ökat.
          </note>
          <note xml:id="i-44275ef9955028fb-0">
            Markägaren har genom den nya arrendelagen fått en möjlighet och
            skyldighet att ta ett större ansvar om vildsvinsstammen ökar för
            kraftigt. Jag har själv sett åkrar, potatisland, vall- och betesmarker
            som varit totalt skövlade av vildsvin. Detta kan man ofta se i
            min hemtrakt. Arrendelagen är ett verktyg för att vi skall kunna
            hålla ordning på detta viltslag.
          </note>
          <note xml:id="i-a36a8b805d7fa7b5-0">
            Flera motioner rör sälfrågan. Det finns ett projekt som syftar
            till att skrämma bort sälarna från fiskeredskapen för att skydda
            dels fiskeredskapen, dels sälen.
          </note>
          <note xml:id="i-9bf746677ed433d9-0">
            Att hamna i ett fiskegarn är inget trevligt sätt att lämna jordelivet
            på. Projektet går ut på att skrämma bort sälarna från de områden
            som är starkt drabbade av detta problem.
          </note>
          <note xml:id="i-1b5e3d637120de9f-0">
            Miljöpartiet tog upp frågan om skarven och huruvida den är ett
            utrotningshotat djur. Jag hade förmånen att få vara i Kalmarsund
            i våras. Det man kan se på de öar där skarven slagit till är en
            av de största miljökatastrofer jag har sett. Det är en oerhört
            vacker trakt. De människor som bor där vill utnyttja trakten och
            leva ett rörligt friluftsliv. De vill kunna bada och åka båt på
            sommaren. Men det är som att åka från en soptipp till en annan.
            Så blir det när det blir för mycket av en art på ett ställe, och
            så var det på några av dessa öar. Problemet är också att det finns
            människor som har tagit lagen i egna händer. Detta kan vi inte
            heller acceptera.
          </note>
          <note xml:id="i-c51f9f61f7f0f980-0">
            Det måste finnas en skyddssituation. Vi måste sätta in åtgärder
            när en art utbreder sig för mycket, som skarven har gjort i dessa
            områden. Jag tycker därför inte som Miljöpartiet att riksdagens
            kammare skall sätta sig över Länsstyrelsernas beslut i Kalmar
            och Östergötland. Riksdagen kan inte heller göra detta.
          </note>
          <note xml:id="i-64f7e3307ec6f626-0">
            När Sverige blev medlem i EU fick vi anpassa oss när det gäller
            morkullejakten. Sverige begärde inte något undantag från reglerna
            om morkullejakt. Finland begärde, som vi alla vet, ett sådant
            undantag.
          </note>
          <note xml:id="i-999d95842f8bc6fd-0">
            Detta har också nämnts i debatten. Finland begärde ett undantag
            i kommissionen, men fick ingen begränsning, vilket man ju också
            nämnde här från Miljöpartiet.
          </note>
          <note xml:id="i-d5b64b1b00708275-0">
            Finland har också samma startdatum som tidigare för att börja
            jaga morkulla. I debatten har man fått för sig att Finland fick
            sitt undantag. Det har Finland inte fått. Där ser vi; även Miljöpartiet
            kan dra nytta av ett
          </note>
          <note xml:id="i-90822445a2421b88-0">
            EU-medlemskap.
          </note>
          <note xml:id="i-05309cd5752eaa3d-0">
            Miljöpartiet berör här art- och habitatdirektiven, som vi naturligtvis
            också arbetar för. Det är viktigt för oss. Vi skall värna den
            biologiska mångfalden. Det är då viktigt att vi också följer art-
            och habitatdirektiven.
          </note>
          <note xml:id="i-c464c4c3fac9996b-0">
            Det beslutet fattades här i kammaren i och med EU-
          </note>
          <note xml:id="i-de274916ab3a6e11-0">
            inträdet. Av den orsaken har vi all anledning att följa utvecklingen.
          </note>
          <note xml:id="i-3b11e2797a9f0ad9-0">
            Fru talman! Nu skall jag tala litet grand om rovdjur igen. Vi
            har fått statistik redovisad här från talarstolen av flera av
            debattörerna under förra ärendet och också litet grand nu. Siffrorna
            stämmer säkert.
          </note>
          <note xml:id="i-5b1489c909d0c3d2-0">
            Det finns ca 700 lodjur i vårt land. Det finns färre vargar.
            Men de har klumpat ihop sig och befinner sig nästan på ett och
            samma ställe.
          </note>
          <note xml:id="i-6809c2f055cc1492-0">
            Jag får många samtal, och jag har fått många brev, från framför
            allt vissa trakter i Värmland om den här utvecklingen. Dessa rovdjursstammar
            har ökat enormt. Vi har också sett problem när rovdjuren har gett
            sig på tamboskapen. De har tagit jakthundar, andra hundar och
            de har också gett sig på vissa fårkolonier. Det är naturligtvis
            inte bra, och det måste vi hålla ögonen på. Därför ser jag fram
            emot att vi får en diskussion och här i riksdagen fattar ett beslut
            om vilken djurpolicy vi skall jobba efter.
          </note>
          <note xml:id="i-010e63b048572c5a-0">
            Det pågår ett ideellt arbete med kartläggning och inventering
            som utförs av jägarorganisationerna i samarbete med Naturvårdsverket
            och länsstyrelserna.
          </note>
          <note xml:id="i-bc427ba4645d912d-0">
            Jag har ett stort förtroende för det. Men vi hoppas att vi skall
            kunna utveckla den delen och även använda de ideella krafter som
            jägarna i spårningssituationen utgör. Det är viktigt.
          </note>
          <note xml:id="i-c8e5def75b602ff6-0">
            Älgjakten är den tunga delen av jakten. Hela bygder har den som
            sin kultur. Man använder sig av möjligheten till jakt som rekreation.
            Mycket har hänt på detta område. Älgstammen har stabiliserat sig
            och kanske t.o.m. ökat de senaste åren. Det är viktigt att älgjakten
            bedrivs i naturlig samklang med naturvården och skogsbruket.
          </note>
          <note xml:id="i-6742ce14fd8f7e0f-0">
            Vi har också infört många nya regler den senaste tiden. Det är
            därför mycket viktigt att följa den löpande utvärdering som sker.
            Den utvärderingen har gjorts med ideella krafter på ett bra sätt,
            och vi har i gott samarbete med länsstyrelserna och jägarnas organisationer
            kunnat följa utvecklingen. Jag vet också att viss försöksverksamhet
            skall startas i några län i framtiden. Också detta tycker jag
            skall bli spännande att följa.
          </note>
          <note xml:id="i-3889cd44f5fd1c16-0">
            En jaktutredning som skall se över jaktens organisation är tillsatt.
            Vi har stora förhoppningar om att den utredningen skall komma
            med förslag till förändringar och förbättringar inom detta område.
          </note>
          <note xml:id="i-a25aeda1b362ba68-0">
            Det har förts en diskussion i utskottet om problem i vissa län
            när det gäller omarronderingen. Vi har sett att små marker, små
            remsor och vissa områden har kunnat säljas till höga priser bara
            därför att man vill komma åt jakträtten. Vi är mycket intresserade
            av att se till vilket resultat Jaktutredningen kommer när det
            gäller den delen.
          </note>
          <note xml:id="i-09cd7fd244f01a2b-0">
            Fru talman! Jag tackar för ordet.
          </note>
          <note xml:id="i-55eaa66e74612511-0">
            Anf. 54 GUDRUN LINDVALL (mp) replik
          </note>
          <note xml:id="i-fa0773519a3af3f0-0">
            Fru talman! Jag vill litet grand kommentera det
          </note>
          <note xml:id="i-8ae4bb8b280f5559-0">
            Michael Hagberg sade om morkulla och skarv. Enligt riksdagens
            utredningstjänst, som jag litar på, begärde
          </note>
          <note xml:id="i-073efa93d49d7494-0">
            Finland inget undantag vid medlemsskapsförhandlingarna. Man hade
            redan en jakttid på morkulla som började den 20 augusti, och man
            begärde inga undantag alls. Jag vet inte om riksdagens utredningstjänst
            har fel, men jag tror inte att det är så.
          </note>
          <note xml:id="i-6c76164268bd71be-0">
            Jag ser inte i första hand att det är fågeldirektivet som har
            gjort att man har ändrat morkullejakten utan det faktum att vi
            i Sverige inte skall ha jakt under häckningstid. Den här nya kunskapen
            kanske gjorde att det fanns anledning att ändra jakten. Dessutom
            är det mycket fördelaktigt att vi har en gemensam syn på när jakten
            skall börja i de tre nordiska länderna, som har samma fauna.
          </note>
          <note xml:id="i-a93bc5a676813e8e-0">
            Jordbruksministern och jag hade i juni 1995 en mycket intressant
            debatt om skarven. Naturligtvis finns det en anledning till att
            skarven ökar. När det gäller djur, och framför allt rovdjur, är
            antalet mycket beroende av tillgången på föda. Den födotillgång
            som har ökat för skarven är det vi kallar för småfisk, dvs.
          </note>
          <note xml:id="i-9c130856ac69177d-0">
            mellanstora fiskar och framför allt strömming. Detta kan man
            se som effekt av eutrofieringen, dvs. övergödningen, av hav och
            sjöar. Det finns helt plötsligt massor med fisk, och då finns
            det också ett utrymme för skarven att öka.
          </note>
          <note xml:id="i-266a0e204bee19b2-0">
            Det vi förde en diskussion om var den typ av jakt som har förekommit
            i Sverige. Man har t.o.m. förordat äggprickning, att man tar död
            på ungar, och man har sågat ner boträn. Det, Michael Hagberg,
            anser jag inte vara en jakt värdig någon jägare i Sverige. Jag
            hoppas att vi kan vara överens om det. Sedan önskar jag att vi
            får i gång en diskussion om skarven i Sverige, för visst finns
            det problem med den i vissa områden.
          </note>
          <note xml:id="i-5845547b6d5fc470-0">
            Anf. 55 MICHAEL HAGBERG (s) replik
          </note>
          <note xml:id="i-1f2d08069ba407e8-0">
            Fru talman! Jag vill börja med att yrka bifall till jordbruksutskottets
            hemställan och avslag på de motioner som har väckts. Det yrkandet
            om avslag beror på att det finns en mängd olika projekt och tillsatta
            kommittér som skall jobba med alla dessa frågor.
          </note>
          <note xml:id="i-41fe745241a53993-0">
            Visst, Gudrun Lindvall, är det inte jakt att pricka ägg. Det
            är inte heller jakt att såga ner tallar där skarvarnas bon finns.
            Det är inte alls jakt. Skarvfrågan är inte en jaktfråga. Skarvfrågan
            är som jag ser det en av de tydligaste miljöfrågorna. Det är inte
            i jägarnas intresse att skarvarna får denna utbredning i vissa
            koncentrerade områden. Det är inte heller i den biologiska mångfaldens
            intresse.
          </note>
          <note xml:id="i-962f02461d1cbf95-0">
            Det är klar att vi skall ha skarv. Jag skulle gärna se att vi
            hade skarvbon utefter hela kusten och även vid de större insjöarna.
            Men jag kan inte acceptera att de koncentrerar sig 4 000 levande
            fåglar på en liten ö som inte är så mycket större än denna kammare.
            Det blir för många, och då dör allting annat. Då blir det inte
            någon biologisk mångfald på ön, utan det blir bara skarv.
          </note>
          <note xml:id="i-51968e8410104ab0-0">
            Anf. 56 GUDRUN LINDVALL (mp) replik
          </note>
          <note xml:id="i-decc2dd1344b30f6-0">
            Fru talman! Det Michael Hagberg nu redovisar är ett ganska typiskt
            resonemang från jägare. Djuren skall vara som vi människor vill
            att de skall vara, punkt. De får inte bete sig som deras gener
            säger. De får inte bete sig som de alltid har gjort under årtusenden.
            De skall bete sig som vi människor vill att de skall bete sig.
          </note>
          <note xml:id="i-5df390ddd2bb95a9-0">
            Skarven häckar i kolonier. Oavsett om Michael
          </note>
          <note xml:id="i-73a16d02a589ab2e-0">
            Hagberg skulle önska att skarven häckade som bofinkar gör de
            inte det. De häckar som skarvar. Skarvar lever i kolonier, och
            då får man den här effekten. Det finns även ett ekologiskt samspel
            mellan skarven och växterna. Där skarvkolonin finns utsätts miljön
            för väldigt mycket, framför allt ett stort kväveöverskott.
          </note>
          <note xml:id="i-5058de162e0f8388-0">
            Så småningom försvinner träden, och skarven flyttar på sig och
            hittar andra kolonier. Det som kommer sedan - Michael Hagberg
            - kan man se på vissa ställen där det förut fanns skarvkolonier:
            en enorm biologisk mångfald. Det är vissa arter som gynnas rejält
            av detta.
          </note>
          <note xml:id="i-74220a265cef22d3-0">
            Om jägare tror att djur alltid skall bete sig som man vill och
            inte accepterar att djur beter sig som de har gener för att bete
            sig, kommer människan alltid att komma till korta. Jag anser definitivt
            att skyddsjakt på skarv är en jaktfråga. Det är naturligtvis också
            en fråga för fiskare som ibland säger sig har problem med skarv.
            Men det är en jaktfråga, eftersom det är jägarna som har drivit
            fram skyddjakten. Det är jägare som spränger skarvar. Jag har
            svårt att se att ni inte går till storms mot era egna när ni ser
            hur man gör.
          </note>
          <note xml:id="i-18adac8a50d756e9-0">
            Låt oss diskutera skyddjakt. Men det skall absolut inte vara
            den utrotningsjakt som bedrivs på vissa ställen med fruktansvärda
            metoder. Man skall inte snara skarv som ligger på bo. Man skall
            inte pricka ägg. Man skall inte hugga huvudet av ungar, och man
            skall inte spränga skarvkolonier.
          </note>
          <note xml:id="i-05719a89fae057c7-0">
            Anf. 57 MICHAEL HAGBERG (s) replik
          </note>
          <note xml:id="i-9f471c636fbf461f-0">
            Fru talman! Det skall man naturligtvis inte göra.
          </note>
          <note xml:id="i-37c1ee279c3ce381-0">
            Det är ingen jakt. Det är rovdrift. Men om skarven utvecklar
            sig och förstör stora delar av vår kustmiljö är kolonin för stor.
            Då tycker jag i det här fallet som jägare att man skall kunna
            beskatta stammen. Man skall ha ordinarie jakt på den. Men man
            måste också, som på vissa ställen, bedriva en viss skyddsjakt.
            Den skyddssituationen skall vi inte bestämma om här i kammaren,
            utan den skall man bestämma om så lokalt som möjligt, så nära
            de människor som ser problemen och ser dem utvecklas som möjligt.
          </note>
          <note xml:id="i-79eec363a59b19d9-0">
            Jag tycker vidare inte, Gudrun Lindvall, att det hör hemma i
            en debatt i kammaren att generalisera när det gäller jägarkåren
            och att skrämmas om en rovverksamhet på det sätt som Gudrun Lindvall
            gör. Största delen av jägarkåren har aldrig sett en skarvkoloni.
          </note>
          <note xml:id="i-fd330ebd80cc25af-0">
            Jag skulle däremot gärna se att flera av dem som värnar om skarvarna
            själva åkte ut och studerade dem.
          </note>
          <note xml:id="i-de4af43c705a4a9b-0">
            Då får man se ett verkligt miljöproblem. Detta är en oerhört
            stor miljöfråga för de människor som bor i de här områdena.
          </note>
          <note xml:id="i-fc3a35e6f9d6244d-0">
            Anf. 58 LENNART BRUNANDER (c)
          </note>
          <note xml:id="i-50b4b7a8a3c052d4-0">
            Fru talman! Både i det här ärendet och i det föregående ärendet
            har behandlats rovdjursfrågor och även markfrågor, jordförvärvsfrågor
            och liknande spörsmål. Jag tänker beröra bägge typerna av frågeställningar.
          </note>
          <note xml:id="i-eaaaddf70989eca3-0">
            Vad först gäller debatten om rovdjur är det klart att det i ett
            civiliserat samhälle måste finnas plats både för oss människor
            och för djuren. Detta måste vi arbeta för. Men vi människor ställer
            till bekymmer för djuren, likaväl som vi ställer till bekymmer
            för miljön.
          </note>
          <note xml:id="i-f02f52ae6b59e1bb-0">
            Man kan inte hävda att djuren kommer att kunna bete sig så som
            de tidigare alltid har gjort. Jag är övertygad om att det för
            många hundra år sedan strök omkring vilddjur här i Stockholm,
            men det kan inte ske nu, eftersom vi har satt upp en mängd hinder
            för dem. Sådant måste vi ta hänsyn till.
          </note>
          <note xml:id="i-4d38fc2adcae86c4-0">
            Det är viktigt att vi skapar en nationell policy för behandlingen
            av våra rovdjur och för hanteringen av deras skadeverkningar.
            Sådana blir det ju oundvikligen, och vi har nyss hört en debatt
            om detta.
          </note>
          <note xml:id="i-2abdc214ef6137a0-0">
            Jag tror också att det är nödvändigt att ha en viss jakt. En
            gammal farbror hemma sade när jag var liten:
          </note>
          <note xml:id="i-a9b64ff36f268d55-0">
            Nu måste jag ut och jaga rapphöns, för annars försvinner rapphönorna.
            När gubben dog slutade man att jaga rapphöns, och då försvann
            också rapphönorna.
          </note>
          <note xml:id="i-71c1ec56e3a2339c-0">
            Om det var därför att man inte jagade dem eller om det hade andra
            orsaker vet jag inte, men jag tror att det finns ett behov av
            en beskattning av alla bestånd. I
          </note>
          <note xml:id="i-0b2fbca62a267943-0">
            ett naturligt system har alla djur någon fiende som svarar för
            en beskattning på ett naturligt sätt. För att få fram en bra och
            livskraftig stam krävs det en viss beskattning av beståndet.
          </note>
          <note xml:id="i-eb6eedda45313e46-0">
            Det är viktigt att vi har en klar policy för hur det här skall
            hanteras. Jag tror att våra jägare i huvudsak fungerar väldigt
            bra på det här området. De har ett grundmurat intresse för att
            vi skall ha en viltstam som fungerar i naturen tillsammans med
            oss människor.
          </note>
          <note xml:id="i-0179054c3ebb7862-0">
            Den andra frågeställning som jag tänkte ta upp och som Michael
            Hagberg som hastigast avslutningsvis berörde gäller de små markområden
            som går i handel för att man vill skaffa sig jakträtt. Detta är
            utan tvivel ett bekymmer. Jag hade hoppats att vi i det här betänkandet
            skulle ha kunnat skriva in att den särskilde utredaren skulle
            få i uppdrag att studera också på det här, men vi fick inte någon
            klar beställning till utredaren att göra detta. Vi har därför
            valt att skriva ett särskilt yttrande, där vi uttalar att vi får
            avvakta om utredaren lyssnar på vad folk säger och reagerar på
            de påstötningar som vederbörande säkerligen får -
          </note>
          <note xml:id="i-91ea2beedfe27e0b-0">
            precis som vi - i detta sammanhang.
          </note>
          <note xml:id="i-6eb0fec343767add-0">
            Ett litet exempel på hur det kan fungera rör ett område om 1
            ha som såldes för 75 000 kr, varvid det överenskoms att säljaren
            skulle få ta hand om det som växte på området. Markvärdet på ett
            så litet område med skogsbruk - om man nu kan kalla det för skogsbruk
            - är några tusen kronor. Man betalar alltså ett enormt överpris
            för att få komma in i ett jaktvårdsområde och därmed ha möjlighet
            att jaga.
          </note>
          <note xml:id="i-a738ffb431dd65fa-0">
            Detta har bäring både på jordförvärvslagen och på jaktlagen.
            Jag tycker att man skall lägga fram ett förslag till hur detta
            skall hanteras ur jaktsynpunkt. Det är inte bra att det fungerar
            på det här sättet, varken för jakten eller för markpriserna. Det
            får utan tvivel smittoeffekter.
          </note>
          <note xml:id="i-87258442cbb12f36-0">
            Kjell Ericsson har tagit upp detta i en motion. Mot bakgrund
            av att utredaren arbetar med sådana här frågor har vi inte följt
            upp motionen med en reservation. Vår förhoppning är att utredaren
            skall ta upp denna företeelse. Vi har skrivit ett särskilt yttrande
            och återkommer till frågan i den mån det kan finnas behov av det.
          </note>
          <note xml:id="i-ed275cda0f033547-0">
            Fru talman! Med det anförda har jag inget annat yrkande än bifall
            till utskottets hemställan.
          </note>
          <note xml:id="i-54973e5ec67bba3c-0">
            Anf. 59 GUDRUN LINDVALL (mp) replik
          </note>
          <note xml:id="i-80e73aa93082cb00-0">
            Fru talman! Lennart Brunander gjorde sig till tolk för uppfattningen
            att djur mår gott av beskattning. Jag tycker att det är ett mycket
            bra argument i rovdjursdebatten. Vad rovdjuren gör är nämligen
            att beskatta sina bytesarter. Men man brukar inte resonera så,
            utan man vill ta bort rovdjuren och låta människan stå för beskattningen.
          </note>
          <note xml:id="i-488b9dc1bf4023e4-0">
            Jag tror att en beskattning av vissa stammar kan ge fördelar,
            framför allt de med en populationsutveckling som går rakt uppåt,
            eftersom det inte finns någon begränsning för antalet ungar. Det
            gäller t.ex. för hare, älg och rådjur. Lo och varg skulle kunna
            svara för en beskattning av sådana bestånd.
          </note>
          <note xml:id="i-3ac56d8c9fe0847c-0">
            När det gäller rapphönor är det nog snarare så,
          </note>
          <note xml:id="i-7d94b99cf8877959-0">
            Lennart Brunander, att de har slagits ut av det moderna jordbruket.
            Rapphönskycklingar är oerhört beroende av insekter, och det finns
            mycket få insekter kvar i det konventionella lantbruket, som tar
            död på dem.
          </note>
          <note xml:id="i-087b9b2185768802-0">
            Vi kan när det gäller mängder av arter påvisa att det snarast
            är jakten som har gjort att djuren har försvunnit. Det gällde
            älgen för ett par hundra år sedan, det gäller bäver och det gäller
            vildsvin. I många fall har miljöpåverkan gjort att djuren har
            försvunnit. Det gäller i sen tid t.ex. mellanspetten och blåkråkan.
          </note>
          <note xml:id="i-08ff10293c5f0a1a-0">
            Det finns, Lennart Brunander, inget belägg vetenskapligt eller
            erfarenhetsmässigt för ett påstående om att en beskattning skulle
            förstärka stammen. Det är en myt som jag skulle önska att vi avlivade.
            Vi borde gå vidare i debatten om jaktens möjligheter och förutsättningar
            i stället för att odla myter som inte har belägg i verkligheten.
          </note>
          <note xml:id="i-86c6924edcf8789a-0">
            Anf. 60 LENNART BRUNANDER (c) replik
          </note>
          <note xml:id="i-90bba10e65cbd576-0">
            Fru talman! Som jag tidigare sade är det vi människor som är
            bekymret i det här sammanhanget. Om vi inte hade funnits, hade
            det här skött sig självt på något sätt. Men nu finns vi, och vi
            vill ha ett ord med i laget.
          </note>
          <note xml:id="i-ccf0cc454df1de2b-0">
            Det har då blivit som det har blivit.
          </note>
          <note xml:id="i-564b82dd54550d46-0">
            Man kan kalla det beskattning, jakt eller något annat, men det
            behövs ett borttagande av vissa individer. Många av de rovdjur
            som finns ute i vårt land i dag beter sig väldigt konstigt. Deras
            beteende är helt galet, och det är inte säkert att just de individerna
            bör vara kvar för att föra stammen vidare. Det skall andra individer
            göra.
          </note>
          <note xml:id="i-5d5924f3731cbe12-0">
            Vi har vidare att göra med människor, och vi måste få en acceptans
            från dem för de vilddjur som vi har. I annat fall fungerar det
            inte. Vad gäller det som gör en art stark kan vi se på hur hästen
            har utvecklats.
          </note>
          <note xml:id="i-c3916898e9c04b03-0">
            Från början var den ett flertåigt djur, som nu har blivit hovbärande.
            De bästa individerna har valts ut, och det har så småningom gett
            ett bra resultat. Det gäller visserligen i det fallet inte ett
            rovdjur, men genom ett bra urval har man fått en bra och livskraftig
            stam.
          </note>
          <note xml:id="i-b0b8ee90026da49b-0">
            Anf. 61 GUDRUN LINDVALL (mp) replik
          </note>
          <note xml:id="i-a10228035271262b-0">
            Fru talman! Det här är en intressant diskussion, som jag skulle
            önska att vi kunde ha mera tid för. Det handlar egentligen om
            huruvida vi människor kan bedriva jakt på en art på samma sätt
            som ett rovdjur gör. Kan vi veta att vi tar ut rätt djur? Det
            vet vi inte.
          </note>
          <note xml:id="i-ce8b7c6ee411bf52-0">
            När det gäller älgjakten har anvisningarna om vad som skall skjutas
            och inte skjutas varierat väldigt mycket genom åren. Ibland skall
            man skjuta stortjurarna, ibland skall man ta ut kalvar osv. Hur
            vi än gör känns det som om det inte går att jaga på ett riktigt
            sätt. Vi får bara hoppas att det blir någorlunda rätt. Vi människor
            kan inte plocka ut precis de individer som det skulle vara fördelaktigt
            att ta bort.
          </note>
          <note xml:id="i-49fb5921b11bed35-0">
            Man kan också diskutera om rovdjuren faktiskt jagar på det sättet.
            Mycket tyder på att vi kanske har övervärderat rovdjurens möjligheter
            att alltid ta de svagaste individerna. Kanske är det ofta slumpen
            som avgör vilka som tas ut.
          </note>
          <note xml:id="i-ec48e619ba24b3f2-0">
            Ett tydligt exempel är det sätt på vilket vargar jagar älg i
            Värmland. Vargen tycks inte alls alla gånger ta de svagaste djuren.
            Vi kan se att vargar vid vissa tillfällen har tagit älgar som
            vi skulle tycka borde sparas.
          </note>
          <note xml:id="i-9319b618e8799ceb-0">
            Detta är en mycket svår problematik. Vad man kan komma fram till
            är att jakten i Sverige borde bedrivas på ett sådant sätt att
            vi väldigt noga vet vilka populationer vi beskattar och hur många
            det finns.
          </note>
          <note xml:id="i-55dfe49e15c694b4-0">
            Det vet vi inte i dag. Vi vet nämligen litet om de mängder av
            djurarter som vi beskattar, utan vi gissar.
          </note>
          <note xml:id="i-71b07afffb90e678-0">
            I mångt och mycket kan man säga att det t.o.m. vore en fördel
            om vi fick ett moratorium för vissa arter för att kunna göra bra
            inventeringar. Vi behöver inte gå längre än till Finland för att
            se att de vet mycket mer om sin tjäderstam t.ex. än vad vi gör
            i Sverige.
          </note>
          <note xml:id="i-d0ddb0934dc2c563-0">
            Detta är en svår diskussion. Jag skulle önska att vi kunde föra
            den t.ex. i Biologiska föreningen tillsammans med Riksdagens jaktklubb
            för att få problematiken ordentligt belyst, för den är inte självklar.
          </note>
          <note xml:id="i-4ff2e50cde90e8bd-0">
            Anf. 62 LENNART BRUNANDER (c) replik
          </note>
          <note xml:id="i-d83ab55a75a5ede8-0">
            Fru talman! Jag kan hålla med Gudrun Lindvall om att det är svårt
            att komma fram till hur man exakt skall göra.
          </note>
          <note xml:id="i-7104fb3433dbd1e7-0">
            Jag sade i mitt anförande att vi borde ha en nationell rovdjurspolicy
            för hur detta skall fungera. Naturvårdsverket håller väl på att
            arbeta med en sådan. Det är viktigt att få fram den. Det kan naturligtvis
            också gälla andra djurarter.
          </note>
          <note xml:id="i-90ab27c432fddbdb-0">
            När det gäller beskrivningen av det sätt på vilket man har bestämt
            sig för att jaga älg kan jag hålla med
          </note>
          <note xml:id="i-85b3a5fd0b9b300c-0">
            Gudrun Lindvall om att det har skiftat mellan åren beroende på
            vilka som haft bestämmanderätten över jakten. Här finns ju motstående
            intressen, dels från dem som har ansvar för att skogen skall växa
            och förnyas, dels från dem som jagar älg. Det finns ju olika åsikter
            om hur många älgar som skall finnas. Så är det naturligtvis också
            på rovdjurssidan.
          </note>
          <note xml:id="i-8d8b2dfdfca63cb0-0">
            Men jag tror att det är viktigt att se till att man har alla
            med sig, så att inte bara några stycken centralt i
          </note>
          <note xml:id="i-981833dea1b0cb53-0">
            Sverige bestämmer hur det skall fungera runt om i landet, för
            då blir det säkert inte bra.
          </note>
          <note xml:id="i-ef2496efa2c4e0c9-0">
            Anf. 63 OLLE LINDSTRÖM (m)
          </note>
          <note xml:id="i-d15f487dfcf61e84-0">
            Fru talman! I mitt korta anförande kommer jag enbart att beröra
            den del av betänkandet som gäller skyddsjakt på säl. Ulla Löfgren
            och jag har i en motion, Jo801, föreslagit att skyddsjakt på säl
            i anslutning till fiskarnas redskap skall tillåtas.
          </note>
          <note xml:id="i-1ab7845b7a99bdd1-0">
            För oss som erfarit fiskarnas problem utmed
          </note>
          <note xml:id="i-286f79030cde1878-0">
            Norrlandskusten är åtgärder av detta slag självklara.
          </note>
          <note xml:id="i-f154ab8748e2ab5c-0">
            Jag har upplevt halvätna och sargade fiskar som hänger kvar i
            redskapen, för att inte tala om sönderslitna redskap och hål som
            måste repareras.
          </note>
          <note xml:id="i-4b0c6de9b971dd44-0">
            Utskottet hänvisar till att Naturvårdsverket har möjlighet att
            ge tillstånd till jakt på säl, om det bedöms som nödvändigt, men
            konstaterar samtidigt att inga sådana tillstånd ges.
          </note>
          <note xml:id="i-ec4c736f119b15aa-0">
            Vidare hänvisar utskottet till ett projekt som genomförs under
            tre år i syfte att få fram metoder för att skrämma sälarna från
            att söka föda i och intill fiskeredskapen. I projektet skall också
            effekten av viss skyddsjakt belysas. För fiskarna är detta en
            klen tröst.
          </note>
          <note xml:id="i-be4067ebde61185f-0">
            För det första är det stor skillnad mellan Naturvårdsverkets
            uppfattning om storleken på sälstammen och fiskarnas dagliga upplevelser.
          </note>
          <note xml:id="i-5dc2bb42fd8802e2-0">
            För det andra skräms ju sälarna bort, såvida de inte fastnar
            i redskapen, varje gång fiskarna kommer till sina redskap. Men
            de kommer lika snabbt tillbaka till det matförråd som finns när
            fiskarna har åkt iväg med sina båtar eller försvunnit på annat
            sätt. Det är således en beprövad metod. Jag har svårt att se hur
            man skulle kunna lösa problemet på annat sätt än med ständigt
            vaktande av redskapen.
          </note>
          <note xml:id="i-52a5a383128b1684-0">
            Sälarnas skadegörelse är för stor för att vi skall kunna vänta,
            i bästa fall i tre år, på en förändring.
          </note>
          <note xml:id="i-4c49173a88b51008-0">
            Genom att tillåta skyddsjakt skulle i vart fall en minskning
            av fiskarnas problem kunna åstadkommas.
          </note>
          <note xml:id="i-4e3a73d38c7ea94e-0">
            I övrigt hårt prövade fiskare måste få rättighet att skydda sina
            redskap - sin egendom.
          </note>
          <note xml:id="i-b1c8497f7c0cafc9-0">
            Fru talman! Med det sagda yrkar jag bifall till motion Jo801.
          </note>
          <note xml:id="i-f416b5d415f8b68c-0">
            Anf. 64 ULLA LÖFGREN (m)
          </note>
          <note xml:id="i-fa376eb1312a86b3-0">
            Fru talman! Jag har med visst intresse lyssnat på den tidigare
            debatten. Trots att jag inte är jägare, delar jag inte Gudrun
            Lindvalls misstro mot jägarna.
          </note>
          <note xml:id="i-3a0d20b658ea82d3-0">
            Att de skulle utgöra ett hot mot den biologiska mångfalden har
            jag svårt att tänka mig. Det är faktiskt hundratusentals jägare
            i dag som har tagit jägarexamen. Det vore underligt om de inte
            vore lika intresserade, för sin egen skull och för allas vår skull,
            som
          </note>
          <note xml:id="i-785abe302d9678df-0">
            Gudrun Lindvall av att vi skall ha en biologisk mångfald. Dock
            tror jag att de är mindre kategoriska.
          </note>
          <note xml:id="i-fd447c2ab9fda588-0">
            Fru talman! Det var inte bara med anledning av detta som jag
            begärde ordet utan också för att yrka bifall till Motion Jo801,
            som Olle Lindström och jag har väckt. Här handlar det inte om
            att rädda utrotningshotade djur, och jag tror inte att sälstammen
            är utrotningshotad längre. Däremot gäller det att rädda utrotningshotade
            ostkustfiskare. Motionen får väl närmast betraktas som en vädjan
            till Naturvårdsverket att inte experimentera för mycket med smällare
            och annat för att skrämma bort sälarna. Den metoden tror jag uppriktigt
            sagt inte på. Jag har nämligen varit med om att komma fram till
            laxfällor, där sälarna har legat på rygg och skrattat och fiskarna
            när de har vittjat de söndertrasade näten.
          </note>
          <note xml:id="i-198486bb491db9a4-0">
            Jag har aldrig trott att några utrotningshotade fiskare kan väcka
            några starka känslor i denna riksdag, men jag vill ändå uppmärksamma
            kammaren på problemet. Därmed ber jag att få tacka för ordet.
          </note>
          <note xml:id="i-010e399386f359bb-0">
            Anf. 65 GUDRUN LINDVALL (mp)
          </note>
          <note xml:id="i-97d0d3e064cc2a69-0">
            Fru talman! Om jag har uttalat mig kategoriskt om jägare så ber
            jag så mycket om ursäkt, för det var inte avsikten. Jag har många
            goda vänner som är jägare.
          </note>
          <note xml:id="i-9e8a94f573793d64-0">
            Det är möjligt att Ulla Löfgren inte tror det, men det händer
            faktiskt att jag är ute i fält på jakter. Att jag skulle vara
            kategorisk när det gäller jägare är helt fel.
          </note>
          <note xml:id="i-6160baa4a5bb94ac-0">
            Om man är biolog har man naturligtvis många goda vänner som jagar.
            I den utbildning som jag har genomgått var vi också ute vid Östermalma
            och lärde oss väldigt mycket.
          </note>
          <note xml:id="i-fbb9c62e49502a8e-0">
            Men det finns jägare och jägare, och det vet Ulla
          </note>
          <note xml:id="i-810dfe8dfb0281e3-0">
            Löfgren också. Det har tillkommit många nya typer av jägare för
            vilka naturen kanske är ett sätt att bedriva skytte. Det finns
            jägare som kanske är mindre intresserade av det som Ulla Löfgren,
            förhoppningsvis, och jag är intresserade av, nämligen naturen
            och det vilda.
          </note>
          <note xml:id="i-b95630da7ea5c985-0">
            De är naturligtvis få. Bland alla slag av människor finns det
            sådana som man kanske tycker är litet mindre seriösa än andra.
            Jag är fullkomligt övertygad om att de allra flesta jägare har
            ett glödande intresse för sin hobby. Men det innebär ju inte att
            vi för den skull inte skall kunna diskutera jakten. I det sammanhanget
            diskuterar vi jägare också.
          </note>
          <note xml:id="i-04070e051b4a9753-0">
            För två veckor sedan satt jag och länsrådet i
          </note>
          <note xml:id="i-080e6b64d9283d6f-0">
            Sörmland och diskuterade jakten. Vi hade i mångt och mycket en
            gemensam uppfattning. I andra stycken hade vi olika uppfattningar.
            vilket jag tycker är helt naturligt. Det är sorgligt om jägarna,
            så fort man diskuterar jakten, anser att man inte får göra det
            därför att man inte själv har jägarexamen. Då stryps diskussionen
            på ett sätt som jag inte tror gynnar någon sektor. Jag skulle
            verkligen önska att vi kunde föra en bra diskussion om jakt i
            Sverige, så att vi inte får de strömningar som finns i England
            t.ex.
          </note>
          <note xml:id="i-85db622b681265c5-0">
            Anf. 66 ULLA LÖFGREN (s)
          </note>
          <note xml:id="i-4fa8c032bafaa522-0">
            Fru talman! Jag vill tacka Gudrun Lindvall för att hon tog tillbaka
            de kategoriska uttalandena om att jägarna skulle vara ett hot
            mot den biologiska mångfalden. Jag tror, precis som Gudrun Lindvall,
            att det säkert finns jägare som kan missbruka sitt förtroende.
          </note>
          <note xml:id="i-9a41a45d711cdd64-0">
            Men jag tror nog att jägarkåren i stort är duktig när det gäller
            den självsanering som behövs. Det ligger ju nämligen i jägarnas
            liksom i vårt intresse att vi skall ha en biologisk mångfald.
          </note>
          <note xml:id="i-b50e2170faa28633-2">
            Överläggningen var härmed avslutad.
          </note>
          <note xml:id="i-e44afcfe1e730b6a-1">
            (Beslut fattades efter 10 §.)
          </note>
          <note xml:id="i-cd5166f128b7701c-0">
            8 § Fastighetsbildning m.m.
          </note>
          <note xml:id="i-2d7bd0fba7f70768-2">
            Föredrogs
          </note>
          <note xml:id="i-1a8b47e50c4a1d5f-0">
            Bostadsutskottets betänkande 1995/96:BoU6
          </note>
          <note xml:id="i-9fac104474157ba1-0">
            Fastighetsbildning m.m.
          </note>
          <note xml:id="i-9224a1e27af60f2b-0">
            Anf. 67 STIG GRAUERS (m)
          </note>
          <note xml:id="i-97c94a3183b28333-0">
            Fru talman! I detta ärende, som handlar om fastighetsbildning,
            har vi moderater två reservationer.
          </note>
          <note xml:id="i-c387f7fac1dc927c-0">
            Den ena reservationen, reservation 2, rör en fråga som är mycket
            viktig för människors rättsuppfattning.
          </note>
          <note xml:id="i-78cb4ea201aa1408-0">
            Reservationen gäller hur den enskilde skall ersättas när han
            vid expropriation tvingas lämna ifrån sig sin markegendom.
          </note>
          <note xml:id="i-08535f8d2e93bab7-0">
            Det finns en presumtionsregel som innebär att den ökning av fastighetens
            marknadsvärde som ägt rum under tio år före expropriationsansökan
            räknas fastighetsägaren till godo endast om det kan konstateras
            att ökningen beror på annat än förändringar i fråga om markens
            tillåtna användningssätt.
          </note>
          <note xml:id="i-3c4f375a3d26f8af-0">
            Denna regel är så avfattad att det är fastighetsägaren som har
            bevisbördan. Redan det är, menar jag, mycket tveksamt. Det är
            tveksamt om det allmänna skall gå in och på det sättet avkräva
            fastighetsägare bevis.
          </note>
          <note xml:id="i-e4a1f0cbc1bfbc1d-0">
            Kostnaderna bestrids av den exproprierande, alltså vanligtvis
            kommunen, förutsatt att markägaren inte för sin talan i högre
            rätt än i fastighetsdomstol. Gör han det får han, om han inte
            vinner i den högre rätten, stå för sina egna och motpartens kostnader.
            Jag menar att också detta är ytterst diskutabelt i en rättsstat.
          </note>
          <note xml:id="i-672aecf8a6d9b841-0">
            Vi menar att detta är fullkomligt orimligt. Självfallet skall
            markägaren vid expropriation få ersättning för det fulla markvärdet
            och för de kostnader som det allmänna tvingar på honom.
          </note>
          <note xml:id="i-32c452179e7dd721-0">
            Det allmänna - som jag skulle vilja kalla för rättsstatens företrädare
            - måste vara en etisk referens för folket i rättsstat. Men med
            de villkor som nu gäller, framstår inte det allmänna som en etisk
            referens.
          </note>
          <note xml:id="i-c5daafcc0f726df6-0">
            Jag yrkar alltså bifall till reservation nr 2.
          </note>
          <note xml:id="i-5528efbdcbc1afbb-0">
            I reservation nr 4 föreslår vi att tomträttsinstitutet avskaffas.
            I dag har detta ingen funktion. Tvärtom snedvrider det de marknadsmässiga
            principer som skall styra fastighetsmarknaden. Dessutom kan tomträttsinstitutet
            medföra att markkostnaden vid omreglering av avtalet kan stiga
            brant på grund av omständigheter som den enskilde inte själv kan
            råda över.
          </note>
          <note xml:id="i-c4224b42f93269c1-0">
            Jag vill av hänsyn till riksdagens arbete inte yrka bifall också
            till denna reservation, men jag vill uttala min stora sympati
            för den.
          </note>
          <note xml:id="i-0a9e0291e2d47291-0">
            Anf. 68 RIGMOR AHLSTEDT (c)
          </note>
          <note xml:id="i-4c3dcb96a25c272c-0">
            Fru talman! De ärenden som riksdagen skall behandla i dag - och
            som hör till bostadsutskottets ansvarsområde - angående fastighetsbildningslagen,
            jordförvärvslagen och naturresurslagen berör till sitt innehåll
            många saker som går in i varandra. Många motioner är också till
            sitt innehåll mycket lika varandra och tar upp likartade problem.
            Det visar att det finns frågor omkring detta, och att det finns
            problem som måste åtgärdas.
          </note>
          <note xml:id="i-2b51b7e0f9d0683b-0">
            För oss i Centerpartiet är sådana frågor som berör lagstiftningens
            inverkan på boendet på landsbygden hjärtefrågor. Det är därför
            naturligt för mig att yrka bifall till Folkpartiets yrkande under
            detta avsnitt, där det krävs att man skall tillsätta en utredning
            med uppdrag att kartlägga den negativa inverkan som vissa lagar
            ger för landsbygdsboende. Det gäller regler för fastighetsbildning
            och fastighetsförvärv, och det berör även fastighetsskatterna.
          </note>
          <note xml:id="i-da6b2853554a7c58-0">
            När jag lyssnade till debatten tidigare här i dag, kunde jag
            inte låta bli att tänka på att detta med renskötseln och samernas
            kultur kanske borde få vara med i denna utredning. Ingen nämnde
            ens att samerna och deras renskötsel är skyddade i svensk grundlag.
          </note>
          <note xml:id="i-bf63469b99d24ff4-0">
            Det finns ju ett folkrättsligt skydd för urbefolkning.
          </note>
          <note xml:id="i-6de5376bfd657c26-0">
            Vi pratar gärna om skydd för djuren, men det kanske behövs ett
            skydd för människorna också. Jag tycker att det är beklagligt
            att vi inte fick majoritet för en utredning i bostadsutskottet.
          </note>
          <note xml:id="i-c201528118bd86f0-0">
            Vi ser att det ute i kommunerna, åtminstone i min hemkommun,
            finns ett ökat intresse av att bosätta sig på landsbygden. Det
            är främst unga människor som önskar det här boendet. Många värdesätter
            att bo i en miljö som ger möjlighet till nära kontakt med naturen.
          </note>
          <note xml:id="i-f216045d8d553a82-0">
            För många ger en sådan miljö också ökad livskvalitet.
          </note>
          <note xml:id="i-a3005814bcbebc59-0">
            Tyvärr visar det sig dock att det inte är så enkelt att bo på
            det viset. Det finns uppenbara svårigheter att klara boendet ekonomiskt.
            Då får vi också en rad andra sociala problem. Detta bör vi vara
            uppmärksamma på. Landsbygdsboende är inte alltid en idyll.
          </note>
          <note xml:id="i-3cd2f60671e34528-0">
            En annan sak som jag vill ta upp är att vi har ett ansvar att
            se till att lagar och förordningar inte hindrar en utveckling
            på landsbygden. I stället måste vi vara med och utveckla landsbygden.
            Det kommer hela
          </note>
          <note xml:id="i-ea10adf80a494b18-0">
            Sverige till godo. Jag yrkar bifall till reservation nr 1, moment
            4.
          </note>
          <note xml:id="i-8e7c0ea8c3f51020-0">
            Jag yrkar även bifall till reservation nr 4, moment 7 som tar
            upp frågan om inskränkning av tomträttsinstitutet. Genom tomträttsinstitutet
            snedvrids de marknadsmässiga principer som är av vikt för att
            fastighetsmarknaden skall kunna fungera väl. Ur den enskildes
            perspektiv kan markkostnader vid omregleringar av tomträttsavtal
            komma att stiga brant till följd av omständigheter som hon eller
            han inte kan påverka.
          </note>
          <note xml:id="i-f411576dcb4b9482-0">
            Det kan faktiskt komma att bli fråga om effekter som liknar dem
            som den nuvarande fastighetsskatten leder till, den som det har
            blivit en sådan rejäl diskussion om. Vi anser att tomträttsinstitutet
            för dagen har spelat ut sin roll.
          </note>
          <note xml:id="i-5b8ab7d22992a113-0">
            Anf. 69 TORSTEN GAVELIN (fp)
          </note>
          <note xml:id="i-7d23ef658d5f402f-0">
            Fru talman! Jag har väckt en motion om de frågor som gäller landsbygdens
            utveckling, och om de bekymmer som vissa av våra lagar ställer
            till med när det gäller denna utveckling.
          </note>
          <note xml:id="i-1ff3631d31aed1a5-0">
            Intresset för att bosätta sig på landsbygden ökar bland unga
            människor. Det är väldigt glädjande att så sker. Jag växte upp
            i en tid då avfolkningen av landsbygden var mycket kraftigt. Det
            var i stort sett inte tänkbart för en ung människa att bosätta
            sig på landsbygden. Men tiderna förändras. Nu är vi inne i en
            tid av positiv utveckling för landsbygden.
          </note>
          <note xml:id="i-ab11164661cc8160-0">
            Ungdomen tycker att landsbygden är en god uppväxtmiljö för deras
            barn. Man sätter stort värde på närheten till naturen, till jakten
            och till fisket. Man ser nya försörjningsmöjligheter med lantbruksfastigheterna
            som bas. Tyvärr är det inte alltid så lätt att förverkliga drömmen
            om ett liv på landet. Många svårigheter reses av den lagstiftning
            vi har, bl.a. omkring fastighetsägandet.
          </note>
          <note xml:id="i-d3d1bdfce26c2b97-0">
            I många landsbygdsområden fortsätter därför avfolkningen och
            förvandlingen av aktiva jord- och skogsbruksbyar till igenväxta
            fritidsområden utan permanent bosättning och utan produktivt jord-
            och skogsbruk. Exempel på detta finns från alla delar av landet;
            från Värmland, från Dalarna och - inte minst -
          </note>
          <note xml:id="i-5e60ebdb01d27cde-0">
            från min egen hembygd i Lappland.
          </note>
          <note xml:id="i-a8ecfbc9d988cdec-0">
            Det är ingen enstaka lagbestämmelse som får dessa konsekvenser,
            utan det är fråga om en rad samverkande faktorer. Bland dessa
            finns fastighetsbildningslagstiftningen, lagarna kring jakt och
            fiske och - inte minst - skattelagarna.
          </note>
          <note xml:id="i-c4c09527065b95fa-0">
            Möjligheten att på rimliga villkor skaffa bostad, och ibland
            också större eller mindre arealer åker och skog, är avgörande
            för intresset att bosatta sig på landsbygden. Utökning av befintliga
            fastigheter kan på samma sätt vara av avgörande betydelse för
            fortsatt boende och försörjning.
          </note>
          <note xml:id="i-270810bc2f4e7c48-0">
            Tidigare var lantbruksfastigheterna väsentliga för odling och
            djurhållning. I dag är den egna fastigheten basen för landsbygdsbons
            samlade verksamhet. Denna verksamhet kan spänna över många områden.
          </note>
          <note xml:id="i-dfcb05186dcdec2a-0">
            Behovet av att kunna kombinera olika försörjningskällor ökar
            troligen.
          </note>
          <note xml:id="i-aea76dbd2258b8ee-0">
            Ny lagstiftning de senaste åren underlättar delvis landsbygdsboendet.
            Utboägandet och flerägandet har dock fortsatt att öka. Fastighetssplittring,
            med jakträtt och fiskerätt som dominerande motiv för förvärv,
            lägger döda händer över skogsbruk och positiv byautveckling.
          </note>
          <note xml:id="i-6f2980be9519a2b8-0">
            Andelsförvärven är här ett av problemen. Genom olika former av
            kringgående uppnås delvis andra resultat av lagarna än vad som
            var avsett. Även skattelagstiftningen har vissa negativa konsekvenser.
          </note>
          <note xml:id="i-4ce1bce4e7254f58-0">
            Det tilltagande utboägandet har försämrat möjligheterna till
            en positiv utveckling i många byar. Exempelvis i många av Västerbottens
            byar äger byinvånarna mindre än en femtedel av byns marker. I
            de flesta fall bor de andra ägarna inte ens i kommunen. Resultatet
            är att de som bor i byn inte längre har bestämmandet över byn.
            Det är viktigt att komma ihåg att jorden och skogen är inte bara
            produktionsfaktorer utan också bärare av kulturmönster som fortfarande
            är mycket viktiga för landsbygdsboende. Gemensamma aktiviteter
            som jakt, fiskevård, kulturmiljövård m.m.
          </note>
          <note xml:id="i-6233619c6a5d2476-0">
            försvåras med det ökande utboägandet.
          </note>
          <note xml:id="i-67c673ecfa513279-0">
            Det bör också i detta sammanhang påpekas att ett flertal EU-länder
            har betydligt högre krav på boende och brukande än vad Sverige
            har. I jämförelse med
          </note>
          <note xml:id="i-2289e6c429ce22e8-0">
            Norge kan man t.o.m. påstå att vi saknar tydliga landsbygdspolitiska
            mål.
          </note>
          <note xml:id="i-6051e017a4c9d1bb-0">
            Jag anser att vi i Sveriges riksdag måste se mycket allvarligt
            på denna utveckling på landsbygden. Till skillnad från utskottets
            majoritet vill reservanterna från Folkpartiet, Centern och kds
            att något skall göras nu. Man vill att ett samlat grepp tas för
            att få landsbygdens speciella problem och möjligheter belysta
            och förändringar genomförda i den lagstiftning som vi är ansvariga
            för.
          </note>
          <note xml:id="i-cf244e5c045a406b-0">
            Fru talman! Jag yrkar således bifall till reservation 1.
          </note>
          <note xml:id="i-2ac06e994ce7e36a-0">
            Anf. 70 PER LAGER (mp)
          </note>
          <note xml:id="i-d55aa7a4883dc434-0">
            Fru talman! I Miljöpartiets motion om bl.a. expropriation som
            behandlas i bostadsutskottets betänkande nr 6 föreslår vi att
            expropriation endast skall få ske genom avgörande i domstol. En
            domstolsprövning har många fördelar. Bl.a. blir det en mera strikt
            behandling fri från tillfälligt färgade politiska motiv. Inte
            minst får den enskilde möjlighet att överklaga, vilket bl.a. ger
            tillfälle till komplettering av talan. Därmed blir det en ökad
            rättstrygghet.
          </note>
          <note xml:id="i-ea961bb3fcb19f91-0">
            Ett aktuellt exempel är exproprieringen av mark inför byggandet
            av den fullständigt miljö- och kulturvidriga motorvägsbron över
            det känsliga Sunninge sund i Bohuslän. Regeringen, som först ställde
            sig negativ till fortsatt motorvägsbygge från Forshälla och norrut
            över Byfjorden, fattade i höstas plötsligt ett beslut som innebar
            fritt fram för brobygget. Vad var det egentligen som fick regeringen
            att ändra sig?
          </note>
          <note xml:id="i-30cbf3b3e8b1206a-0">
            Det var ju sagt att det i princip var slut på motorvägsbyggandet
            i vårt land. Sådant skulle bara få ske när det klart visar sig
            vara samhällsekonomiskt bättre, vilket inte gäller för sträckan
            i fråga. Jag skall inte dra hela historien kring E 6:an. Men med
            en domstolsprövning av expropriationstillstånden skulle de enskilda
            ha fått en annan och mycket bättre säkerhet, och motorvägen och
            dess sträckning skulle ha fått en mera saklig bedömning enligt
            min mening.
          </note>
          <note xml:id="i-d2d0c35b329f4284-0">
            Fru talman! Europakonventionens syfte är bl.a. att tillförsäkra
            medborgarna i de traktatbundna länderna sakprövning av ett ärende
            inför domstol. Som det nu är, och det är något av rättspolitisk
            kosmetika, kan regeringsrätten bara ta ställning till om regeringens
            beslut strider mot någon av våra rättsregler.
          </note>
          <note xml:id="i-8ebab0c3556d158e-0">
            Rätten kan således inte pröva ett ärendes sakfråga.
          </note>
          <note xml:id="i-f4a425f6a26c1db2-0">
            För övrigt pågår en sådan här formell prövning av motorvägsbygget
            över Sunninge sund. Regeringen bör enligt Miljöpartiet återkomma
            med nödvändiga förslag till en lagändring.
          </note>
          <note xml:id="i-da50b676404b5172-0">
            Fru talman! Med dessa ord yrkar jag bifall till
          </note>
          <note xml:id="i-cd43b0a6d3ff08f3-0">
            Miljöpartiets reservation nr 3, avseende mom. 6. Men jag vill
            också påpeka att jag, trots att jag inte finns med som undertecknare
            av reservation nr 1 från Folkpartiet, Centern och kds, stöder
            idén om att utreda fastighetsrättsliga och skatterättsliga konsekvenserna
            när det gäller utvecklingen på landsbygden.
          </note>
          <note xml:id="i-a84a072250f2f261-0">
            Anf. 71 RUNE EVENSSON (s)
          </note>
          <note xml:id="i-5f060e2bd9c9fb28-0">
            Fru talman! I detta betänkande behandlas motioner om fastighetsbildning,
            expropriation och tomträtt.
          </note>
          <note xml:id="i-0b0eed7aeaa9906f-0">
            En motionär tycker att beslut enligt fastighetsbildningslagen
            skall ske med tillämpning av naturresurslagen, NRL. Det gäller
            främst områden utanför samlad bebyggelse.
          </note>
          <note xml:id="i-58823ddc2e0e2a7f-0">
            Utskottet anser att NRL ändå indirekt kommer att beaktas då tillkommande
            bebyggelse skall prövas enligt 2 och 3 kap. PBL. Detta skall beaktas
            vid fastighetsbildningen. Samråd skall också ske med Byggnadsnämnden
            i dessa frågor. Vi upplever att detta fungerar ganska väl i dag.
            Frågor om grannars inflytande tas också upp. I dag råder olika
            bestämmelser i fastighetsbildningslagen, FBL, och i PBL. Enligt
            FBL
          </note>
          <note xml:id="i-89f0c3875622cae6-0">
            behöver bara sakägare kallas, men enligt PBL skall alla berörda
            kallas. Om fastighetsbildningsmyndigheten inte är lyhörd för alla
            berördas åsikter i samband med fastighetsbildning kan detta straffa
            sig i byggskedet. Vi föreslår därför ingen ändring i lagen nu.
          </note>
          <note xml:id="i-16740d39c4970242-0">
            Centern, Folkpartiet och kds har reserverat sig mot lagstiftningens
            inverkan på landsbygden. Ändringar gjordes i lagen 1991. Dessa
            öppnade för större möjligheter att bilda fastigheter och att bosätta
            sig på landsbygden och ha djurhållning, mindre odling och viss
            näringsverksamhet. Det som nu föreslås i reservationen är en total
            utredning om boende på landsbygden som berör många lagar. Dessa
            frågor får, menar vi, beaktas i samband med att de kommer upp
            till behandling i denna kammare.
          </note>
          <note xml:id="i-39a955d936943a47-0">
            Moderaterna reserverar sig angående expropriationsreglernas utformning
            vad gäller ersättning. De anser att den enskilde alltid fullt
            ut skall kompenseras vid expropriation. Detta sker redan i dag,
            då det praktiskt taget utgår full kompensation. Moderaterna vill
            att presumtionsregeln skall avskaffas. Den borgerliga regeringen
            tillsatte 1994 en särskild utredare som fick i uppdrag att titta
            på detta. Han skall presentera sin utredning denna månad. Naturligtvis
            bör denna avvaktas.
          </note>
          <note xml:id="i-a7339f221597ca67-0">
            Miljöpartiet vill att domstol, inte regeringen, skall behandla
            frågor om expropriation. Miljöpartiet är ensamt om den uppfattningen.
            Många av dessa ärenden har stor allmän betydelse, varför det enligt
            vår åsikt är lämpligt att regeringen även i fortsättningen avgör
            dessa frågor.
          </note>
          <note xml:id="i-4cb66c0d6793703f-0">
            Slutligen: Moderaterna vill att nya tomträtter inte skall få
            tillkomma. Vi anser att det är en fråga för varje kommun att avgöra
            om man vill ha detta eller inte och yrkar därför avslag på reservationen.
          </note>
          <note xml:id="i-9b80d969ebb13269-0">
            Fru talman! Med det anförda yrkar jag bifall till hemställan
            i utskottets betänkande och avslag på reservationerna.
          </note>
          <note xml:id="i-790e73c20bcb2539-0">
            Anf. 72 TORSTEN GAVELIN (fp)
          </note>
          <note xml:id="i-cd731482f03764f8-0">
            Fru talman! Rune Evensson säger att prövning av lagarnas inverkan
            på landsbygdsboendet får ske varje gång en enskild lag behandlas.
            Jag tycker att utskottets skrivning ändå visar att man förstår
            att den samlade påverkan av många lagar, med små delar i varje
            lag, får en mycket bekymmersam effekt för utvecklingen på landsbygden.
            Därför måste nu just i landsbygdsperspektivet ett gemensamt grepp
            tas när det gäller den svenska lagstiftningen.
          </note>
          <note xml:id="i-9fc9da5803d74d1b-0">
            Utskottet säger: "Enligt utskottets mening finns därför i vart
            fall inte i dagsläget tillräcklig anledning för riksdagen att
            ansluta sig till förslagen i motionen."
          </note>
          <note xml:id="i-16f6237647bec8d8-0">
            Med anledning av den skrivningen skulle jag vilja fråga Rune
            Evensson: Hur mycket mer fakta behöver verkligen Socialdemokraterna
            och regeringen vad gäller flerägande, köp av andelar, utboägande
            osv. för att ta nämnda samlade grepp?
          </note>
          <note xml:id="i-d953797e328c8bf3-0">
            Anf. 73 RUNE EVENSSON (s)
          </note>
          <note xml:id="i-3f5ea2047a903901-0">
            Fru talman! Torsten Gavelin talade mycket om boendet på landsbygden.
            Jag tycket att det var ett bra inlägg. Det ligger mycket i det
            resonemanget. Jag är själv född på landsbygden och jag känner
            till den uppväxtmiljön.
          </note>
          <note xml:id="i-d607fa8af053a4f1-0">
            Men det finns stora skillnader inom landet. Bor man som Torsten
            Gavelin i Lappland eller om man bor som jag gör - 2 mil utanför
            Göteborg - innebär det en oerhört stor skillnad. I Lappland slås
            man för att befolkningen skall kunna behållas ute i bygderna.
            I
          </note>
          <note xml:id="i-f82aba9c0b631c43-0">
            närheten av storstäder och i södra delarna av landet är det precis
            tvärtom. Där kämpar man för att all mark som tas i anspråk för
            bebyggelse skall vara i anspråktagen för all framtid. Man har
            också ansvaret för kommande generationer att ta hänsyn till.
          </note>
          <note xml:id="i-09796d76ee175a43-0">
            Det står i den reservation som Centern, Folkpartiet och kds har
            avgivit att landsbygdens speciella förutsättningar inte alltid
            beaktas vid införande av ny lag eller ändring av äldre lagar.
            Vidare står det att samordning med annan lagstiftning inte heller
            alltid beaktas. Så är det naturligtvis inte. Det går inte till
            så att man har skygglappar på sig vid lagstiftning. Man tar naturligtvis
            hänsyn till kringliggande lagstiftning när man förändrar eller
            stiftar nya lagar. Lagstiftningen är alltså betydligt mer ingående
            än så.
          </note>
          <note xml:id="i-0d8903b7d0e59ecd-0">
            Jag vidmakthåller den uppfattning som vi har.
          </note>
          <note xml:id="i-a3bd2f7ac0797696-0">
            Dessa frågor får bevakas i de sammanhang där de kommer upp i
            samband med behandling av olika intresseområden. Det här handlar
            också mycket om regionalpolitik.
          </note>
          <note xml:id="i-988c361cf3057cf6-0">
            Anf. 74 TORSTEN GAVELIN (fp)
          </note>
          <note xml:id="i-fc72fd10b4db6095-0">
            Fru talman! Ingen är mer medveten än jag om att det är stora
            skillnader i det här landet. Det är ett väldigt avlångt land.
            Men det är ju inte ett bärande motiv för att man inte nu skall
            ta ett samlat grepp. Naturligtvis har man olika aspekter på lagstiftningen
            beroende på var den tillämpas, i tätortsnära områden där exploateringstrycket
            är högt eller i avfolkningsområden där man lider så att säga brist
            på människor. Mot den bakgrunden ser jag inte något motiv till
            att man skall avstå från att ta detta utredningsgrepp.
          </note>
          <note xml:id="i-87103f96514c230e-0">
            Sedan tycker jag inte att jag fick något riktigt klart svar på
            min fråga om hur mycket mer av bevis som behövs för att man skall
            inse att detta är stora problem. Skall vi behöva mobilisera alla
            lantbruksenheter och lantmäterienheter runt om i landet och komma
            med stora lass av handlingar till regeringskansliet för att det
            skall vara tillräckligt?
          </note>
          <note xml:id="i-bbd7f1462b22ea87-0">
            Anf. 75 RUNE EVENSSON (s)
          </note>
          <note xml:id="i-0de695eebb931b6e-0">
            Fru talman! I mitt huvudanförande sade jag att vi genomförde
            ganska stora ändringar i denna lagstiftning 1991, när vi tog ställning
            till en proposition om fastighetsbildning för bostadsändamål på
            landsbygden. Man medgav då större möjligheter till bosättning
            på landsbygden för mindre djurhållning, odling och viss näringsverksamhet.
            Det är inte så länge sedan detta genomfördes, och utvecklingen
            har varit ganska positiv. Vi kan inte se att det nu finns det
            stora behov som Torsten Gavelin här talar om. Dessa frågor får
            bevakas i de sammanhang där de dyker upp.
          </note>
          <note xml:id="i-636a5a16f43f2b0c-0">
            Anf. 76 PER LAGER (mp)
          </note>
          <note xml:id="i-d68771a85af9dbd5-0">
            Fru talman! Rune Evensson nämnde särskilt att jag var ensam om
            reservationen när det gäller vårt förslag att expropriationstillstånd
            skulle prövas av domstol.
          </note>
          <note xml:id="i-0a5913eab8e07f5d-0">
            Trots att jag är ensam om det tycker jag fortfarande att det
            är en oerhört principiellt viktig fråga. När regeringen väl har
            fattat sina beslut har inte den enskilde någon rätt att ytterligare
            komma till tals. Ett domstolsförfarande hade i stället givit möjligheter
            till prövning och överklagande. I dag är behandlingen ju rent
            formell. Man tittar på om regeringens beslut fattats formellt
            riktigt eller inte. Det känns inte alls tillfredsställande.
          </note>
          <note xml:id="i-a28e1dbfae411d17-0">
            Jag hoppas att detta så småningom kommer att vara ett frö som
            planteras i den svenska demokratin.
          </note>
          <note xml:id="i-11446bfd52e459d0-0">
            Anf. 77 RUNE EVENSSON (s)
          </note>
          <note xml:id="i-5d19de1bf9b1a385-0">
            Fru talman! Per Lager vill att prövningen vid expropriation skall
            överflyttas från regeringen till domstol. Han menar att detta
            skulle ge en mera strikt tilllämpning och möjligheter till överklagning
            m.m. Men motivet för de förändringar som Per Lager vill ha genomförda
            är att stoppa ytterligare motorvägar. Om han vill ändra lagarna
            för att stoppa motorvägen genom Bohuslän finns det absolut inte
            någon anledning att genomföra en förändring.
          </note>
          <note xml:id="i-0eea7724acebdb8c-0">
            Avsikten med att regeringen skall pröva expropriationstillstånden
            är att detta skall utgöra en garanti för att man får en enhetlig
            praxis. Många av dessa ärenden har stor allmän betydelse och kräver
            därför känsliga överväganden. Detta bör vara ett politiskt ansvar,
            och därför tycker vi att det är bra att den ordning som vi nu
            har - att regeringen prövar expropriationsärendena - skall finnas
            kvar även i fortsättningen. Jag vill också erinra om att det finns
            möjligheter att rättsligt pröva även ett regeringsbeslut.
          </note>
          <note xml:id="i-8e30f853f87a2b54-0">
            Anf. 78 PER LAGER (mp)
          </note>
          <note xml:id="i-84b18b923a4b786a-0">
            Fru talman! Såvitt jag förstår sker då den rättsliga prövningen
            i Regeringsrätten. Denna prövning är rent formell och något av
            det som jag kallar för juridisk kosmetika.
          </note>
          <note xml:id="i-19135e8d6a4e2953-0">
            Att jag tog motorvägen genom Bohuslän som exempel behöver inte
            betyda att en domstolsprövning inte är lika viktig i andra sammanhang.
            En sådan strikt behandling av en fråga innebär större rättvisa
            och större trygghet för den enskilde. Regeringar som då och då
            kan bytas ut fattar ju olika beslut. Det vore kanske bättre om
            det bildades en praxis av domstolen som vore mera hållbar.
          </note>
          <note xml:id="i-b50e2170faa28633-3">
            Överläggningen var härmed avslutad.
          </note>
          <note xml:id="i-e44afcfe1e730b6a-2">
            (Beslut fattades efter 10 §.)
          </note>
          <note xml:id="i-a87c49d51932c57d-0">
            9 § Naturresurslagen
          </note>
          <note xml:id="i-2d7bd0fba7f70768-3">
            Föredrogs
          </note>
          <note xml:id="i-6ee5dc73dd04981e-0">
            Bostadsutskottets betänkande 1995/96:BoU8
          </note>
          <note xml:id="i-a934373fab03233d-0">
            Naturresurslagen
          </note>
          <note xml:id="i-1f3e3dfeccc41316-0">
            Anf. 79 RIGMOR AHLSTEDT (c)
          </note>
          <note xml:id="i-30e43db4346bbd65-0">
            Fru talman! Bestämmelserna i naturresurslagen syftar till att
            främja en från ekologisk, social och samhällsekonomisk synpunkt
            långsiktigt god hushållning med mark, vatten och den fysiska miljön
            i övrigt. Naturresurslagen har en mycket stor betydelse och en
            central roll i samhällsplaneringen.
          </note>
          <note xml:id="i-32a935cf74945ff2-0">
            Fru talman! Vi har i dag att ta ställning till en rad motioner
            som är väckta under den allmänna motionstiden. Samtliga motioner
            avstyrks av en majoritet i bostadsutskottet, vilket jag naturligtvis
            beklagar. Som motivering anför man att det pågår ett arbete med
            att utforma en ny miljöbalk som man säger skall vara klar till
            sommaren 1996. Men jag undrar: När kommer den att antas av riksdagen?
          </note>
          <note xml:id="i-28b930d0dcd2a11b-0">
            Centerpartiet har motioner i frågor som vi vill ha garanti för
            att de skall ha sin givna plats i naturresurslagen och därmed
            också i den nya miljöbalken.
          </note>
          <note xml:id="i-eca07b01d97f7418-0">
            Därför yrkar jag bifall till reservationerna nr 1 under mom.
            1 och nr 3 under mom. 3. Reservationerna handlar om en utvidgning
            av den kommunala vetorätten, om vindkraft och om vatten och älvar.
          </note>
          <note xml:id="i-0421abbee35c1ee5-0">
            Jag har valt att avge särskilda yttranden beträffande Vätterns
            vatten sett ur riksintresseperspektiv samt om att göra Göta kanal
            till ekopark alternativt nationalpark. Jag utgår ifrån att man
            beaktar dessa särskilda yttranden i den utredning som pågår om
            nationalstadsparker.
          </note>
          <note xml:id="i-2050f2af321a7bd8-0">
            Fru talman! Den kommunala vetorätten, som innebär att en kommun
            har rätt att säga nej till etablering av miljöstörande anläggningar
            i den egna kommunen, är en av hörnstenarna i den kommunala självbestämmanderätten,
            vilken är en förutsättning för verklig demokrati.
          </note>
          <note xml:id="i-a7d1a351cecc6a93-0">
            Det är kommunerna som har det övergripande ansvaret för människors
            hälsa och för miljön i den egna kommunen. Det är därför naturligt
            att det är kommunfullmäktige som måste få bestämma om och i så
            fall vilka typer av miljöfarliga anläggningar och verksamheter
            som skall finnas i kommunen. Sett ur ett EU-
          </note>
          <note xml:id="i-25d801ee100266ca-0">
            perspektiv är det också viktigt att stärka den lokala självstyrelsen.
            Närhetsprincipen talar för en förstärkning av den kommunala vetorätten.
          </note>
          <note xml:id="i-b632d047240584f7-0">
            Fru talman! I Centerpartiets motion om förnyelsen av energisystemet
            lyfter vi fram vindkraften som riksintresse och vikten av en kommunal
            planering för dessa. Vi anser att det vid lokalisering av vindkraftverk
            är viktigt att vindkraften får status som ett riksintresse och
            behandlas som ett sådant i avvägningen mellan vindkraften och
            andra riksintressen. Kommunerna bör beakta detta i sin översiktsplanering
            samt reservera lämpliga områden för vindkraften.
          </note>
          <note xml:id="i-180fb267f2ae7e58-0">
            Fru talman! Det är intressant att studera hur den svenska vindkraftsutbyggnaden
            ser ut i dag. Det finns i dag bara 219 vindkraftverk i Sverige,
            nästan alla längs Sydsveriges kuster. Det rör sig i huvudsak om
            tre storlekar: 150 kilowatt, 225 kilowatt och 500 kilowatt. Sammanlagt
            var effekten i december 1995
          </note>
          <note xml:id="i-f59ef8370bd3696f-0">
            drygt 67 000 kilowatt. Det motsvarar en sjundedel av en av Barsebäckreaktorerna.
            Det handlar alltså inte om så mycket, men det motsvarar i alla
            fall 20 000
          </note>
          <note xml:id="i-43ed3510635c272f-0">
            familjers förbrukning av hushållsel eller elvärmen till
          </note>
          <note xml:id="i-91213c7cd7564b86-0">
            5 000 villor.
          </note>
          <note xml:id="i-589b00ad09735cae-0">
            De flesta svenska vindkraftverken ägs av miljömedvetna konsumenter,
            av småföretag och av lokala energiverk. Nästan inga har uppförts
            av de stora kraftbolagen. Det har naturligtvis sin förklaring,
            men det skulle vara intressant att se vad som skulle hända om
            de också blev intresserade.
          </note>
          <note xml:id="i-caa4cf2b27650b93-0">
            Utbyggnaden har gått mycket snabbt på senare år.
          </note>
          <note xml:id="i-e403bf07a71b84fa-0">
            Mellan 1993 och 1994 ökade vindkraften med 43 %
          </note>
          <note xml:id="i-504e557fe3c77566-0">
            och mellan 1994 och 1995 med ca 35 %. Den utbyggnad som sker
            nu avser huvudsakligen stora verk.
          </note>
          <note xml:id="i-791d399207bb1bed-0">
            Staten har också stimulerat utbyggnaden. Efter energiuppgörelsen
            1991 infördes ett 25-procentigt investeringsbidrag till vindkraft,
            och 200 miljoner kronor avsattes. Stödet höjdes också 1993 på
            initiativ från Centern till 35 % av investeringskostnaden. Efter
            ytterligare ett initiativ i riksdagen från Centerpartiet infördes
            en miljöbonus i form av ett skatteavdrag på 9
          </note>
          <note xml:id="i-5256431a589643ef-0">
            öre per kilowatt.
          </note>
          <note xml:id="i-85bd361e35156592-0">
            I samband med avregleringen på elmarknaden har särskilda regler
            införts för att tillförsäkra små elproducenter, t.ex. vindkraftverk,
            skäliga villkor.
          </note>
          <note xml:id="i-c70e64622ced7c90-0">
            I tillväxtpropositionen anslogs ytterligare 100
          </note>
          <note xml:id="i-a367ba975c726421-0">
            miljoner till vindkraften.
          </note>
          <note xml:id="i-aeda5ad69cb9704b-0">
            Man kan faktiskt säga att det blåser medvind för vindkraften,
            och det gäller särskilt utomlands. I Danmark svarar vindkraften
            i dag för 3,5 % av elproduktionen. Målet där är satt till 10 %.
            Vindkraften är dessutom i Danmark en mycket stor exportnäring,
            som beräknas ge tusentals jobb.
          </note>
          <note xml:id="i-a2cafb430a610a3c-0">
            Det sker alltså en snabb teknikutveckling, marknaden är snabbt
            växande, och det sker en snabb utbyggnad i såväl Sverige som i
            bl.a. Tyskland, Indien,
          </note>
          <note xml:id="i-71cce3ff3ea78e48-0">
            Storbritannien och Spanien. Vindkraften är ren och förnybar energi,
            som inte ger någon miljöskuld till våra barn eller barnbarn. Det
            finns alltså all anledning att se till att vindkraftverk får status
            som riksintresse.
          </note>
          <note xml:id="i-be0e9d1e4d83b0c3-0">
            Jag har valt att yrka bifall till reservationerna 1
          </note>
          <note xml:id="i-62c894e5fafab71a-0">
            och 3, men jag står naturligtvis även bakom reservationerna angående
            skyddet av vissa älvar.
          </note>
          <note xml:id="i-86579a4fa9ba4980-0">
            Anf. 80 SIW PERSSON (fp)
          </note>
          <note xml:id="i-672c8e39bffd3766-0">
            Fru talman! Naturresurslagen trädde i kraft den 1
          </note>
          <note xml:id="i-4af9a2925f8062aa-0">
            juli 1987. Den skall från ekologisk, social och samhällsekonomisk
            synpunkt främja en långsiktigt god hushållning med marken, vattnet
            och den fysiska miljön i övrigt.
          </note>
          <note xml:id="i-988a00d5a570c12e-0">
            Huvuduppgiften för NRL är att för olika lagar och med gemensamma
            prövningsgrunder som stöd göra en allsidig och långsiktig bedömning
            av frågor om konkurrens beträffande just användningen av mark
            och vatten. NRL är en lag med hjälp av vilken olika intressen
            kan och skall bedömas i just ett långsiktigt perspektiv.
          </note>
          <note xml:id="i-ded5310d20f1ed2e-0">
            I naturresurslagen ingår numer ett större antal skyddade älvsträckor,
            men tyvärr inte alla de som vi i
          </note>
          <note xml:id="i-fde3868580686dd0-0">
            Folkpartiet skulle önska. Folkpartiet hävdar med skärpa att vattenkraftsutbyggnadsepoken
            nu är avslutad. Att förstöra de få återstående orörda älvsträckorna
            är oförsvarbart. Vi har ett stort ansvar inte bara för vår egen
            generation utan också för dem som kommer efter oss. De få kvarvarande
            ej utbyggda älvarna är en marginell tillgång när det gäller energi,
            men det är en ovärderlig tillgång ur naturresurssynpunkt.
          </note>
          <note xml:id="i-f28b1625a6195a31-0">
            År 1995 skulle regeringen ta ställning till frågan om en utbyggnad
            av Gideälven, sträckan mellan Stennäs och Björna. Innan regeringen
            fattade beslutet återkallade sökanden, Gidekraft AB, sin ansökan
            från vidare prövning. Tydligen insåg Gidekraft AB att
          </note>
          <note xml:id="i-06f42ad6ee2dce90-0">
            Gideälven inte borde byggas ut. Även Örnsköldsviks kommun, Länsstyrelsen
            i Västernorrlands län och
          </note>
          <note xml:id="i-4ae1e0d449dd9e7e-0">
            Naturvårdsverket har sagt nej till en utbyggnad, och lokalbefolkningen
            är helt emot en utbyggnad.
          </note>
          <note xml:id="i-784eaa1409849bcb-0">
            Vem vill då egentligen bygga ut Gideälven? Ja, här i riksdagen
            ser vi att Socialdemokraterna och
          </note>
          <note xml:id="i-94ce10dc50cc2036-0">
            Moderaterna tydligen inte bryr sig ett dugg om vad berörda människor
            tycker. Jag frågar: Varför? Är det en fråga om prestige, eller
            vad är det?
          </note>
          <note xml:id="i-5b9db69089032e6c-0">
            Jag vädjar: Lyssna till argumenten! Det finns så många tungt
            vägande skäl för att bevara Gideälven.
          </note>
          <note xml:id="i-1092bae42a84a6db-0">
            Den sammanlagda älvsträckan har ett unikt värde som naturmiljö.
            Det finns stora geologiska kvaliteter.
          </note>
          <note xml:id="i-566b70d2c1f530b2-0">
            Växt- och djurliv är unikt. Det rörliga friluftslivet och turismen
            har stor glädje och nytta av Gideälven.
          </note>
          <note xml:id="i-f95251486639db51-0">
            Det borde därför vara självklart att Gideälven skall sparas som
            en skyddad, levande älvsträcka.
          </note>
          <note xml:id="i-946d66caf30f38a3-0">
            Vad väntar Socialdemokraterna och Moderaterna på? Jag vädjar
            till er att tänka långsiktigt, lyssna till tunga sakargument,
            och rösta för reservation 6.
          </note>
          <note xml:id="i-96b1d4b64f0216f1-0">
            Fru talman! Jag yrkar bifall till reservation 6.
          </note>
          <note xml:id="i-feb4fcd0e8347366-0">
            Så har vi Brunnsberg i Österdalälven. Också där finns ett mycket
            rikt djurliv och stora mängder häckande sjöfågel. T.ex. knölsvanen
            häckar där, på sin nordvästligaste lokal i länet. Det finns också
            utter vid älven.
          </note>
          <note xml:id="i-a6e581578f05156b-0">
            På denna sträcka har Österdalälven ett mycket värdefullt strömfiske
            med goda bestånd av både harr och öring. Därför har Fiskeristyrelsen
            betecknat älven som riksintresse för just fritidsfisket. Men riksintresset
            avser också de skyddsvärda arter och stammar av fiskar som förekommer.
          </note>
          <note xml:id="i-34954cf863b35186-0">
            Alltså har denna älvsträcka ett stort värde för det rörliga friluftslivet
            och turismen. En fritt framrinnande älv genom en levande bygd
            är också väldigt viktig för befolkningen i bygden.
          </note>
          <note xml:id="i-48fc570d66da26e5-0">
            Av den promemoria som föregick regeringens beredning 1992 av
            propositionen 1992/93:80 om utökat älvskydd framgår att bevarandet
            av sträckan vid
          </note>
          <note xml:id="i-dd2afd0ac0c25aab-0">
            Brunnsberg i Österdalälven är den långsiktiga hushållning som
            måste ges företräde, detta på grund av riksintresse för just friluftsliv
            och från allmän fiskesynpunkt.
          </note>
          <note xml:id="i-db342a885524b4fa-0">
            Länsstyrelsen i Kopparbergs län har sagt nej till utbyggnad.
          </note>
          <note xml:id="i-b552e92708220b78-0">
            I Älvdalens kommun hade man en folkomröstning
          </note>
          <note xml:id="i-e9bd663e92e3c1a2-0">
            1994. Drygt 70 % var med och röstade. Av dem ansåg så många som
            72 % att kraftverket inte skulle byggas.
          </note>
          <note xml:id="i-49b6b5adb861cd68-0">
            Endast 26 % var för en utbyggnad.
          </note>
          <note xml:id="i-5b3f1be2dfa2327e-0">
            Det finns alltså även här mycket starka skäl mot en utbyggnad.
          </note>
          <note xml:id="i-e99d851ef56918f1-0">
            I den tidigare debatten sade Socialdemokraternas representant
            att man skulle ta hänsyn till den lokala opinionen. Det gäller
            tydligen inte längre, för i dag har Socialdemokraterna och Moderaterna
            tillsammans skapat en majoritet för en utbyggnad. Tydligen är
            det så att vänstern och högern än en gång samarbetar i arbetet
            med att förstöra de få kvarvarande fritt rinnande älvsträckorna.
          </note>
          <note xml:id="i-f89ea60d6d2bbbed-0">
            Jag hoppas i alla fall att åtminstone ett av partierna inser
            hur fel man har och röstar för reservation 7.
          </note>
          <note xml:id="i-2e7646360d9d72b4-0">
            Fru talman! Jag vill yrka bifall till reservation 7.
          </note>
          <note xml:id="i-0c19aff929650b47-0">
            Anf. 81 OWE HELLBERG (v)
          </note>
          <note xml:id="i-7dade9b3ea497b0b-0">
            Fru talman! Först vill jag säga till Siw Persson att
          </note>
          <note xml:id="i-750dfedaf1dce6d0-0">
            Vänsterpartiet inte ingår i vänstern i detta sammanhang. Det
            är väl Socialdemokraterna som avses i den frågan.
          </note>
          <note xml:id="i-216c2902060fb33a-0">
            Upphävandet av det kommunala vetot när det gäller mellanlagring
            och slutförvar av kärnbränsle visar bara att trovärdigheten när
            det gäller säkerheten inte är tillfredsställande. Man har försäkrat
            sig om att någon kommun, om det inte kan ske frivilligt, kan tvingas
            att ta emot kärnbränsle. Detta strider mot ett demokratiskt synsätt.
            Man skall i stället anstränga sig för att hitta säkra förvaringsmetoder
            som kan accepteras av de tänkbara kommuner där avfallet kan förvaras.
            Kan man ge sådana löften behövs inga undantag i den kommunala
            vetorätten i denna fråga.
          </note>
          <note xml:id="i-bd348ed3dca2fb5e-0">
            Förhoppningsvis skall avfallshögen från kärnkraften snart börja
            minska i och med att vi sätter i gång kärnkraftsavvecklingen.
            Det skall dock inte ske på bekostnad av de orörda älvar och älvsträckor
            som finns kvar, vilket även Energikommissionen slår fast i sitt
            betänkande från december 1995. Den nöjer sig dock med att ange
            de älvar och älvsträckor som riksdagen i nuläget skyddat i naturresurslagen.
            Det finns dock fler som skall skyddas, t.ex. Gideälven, Brunnsberg
            i Österdalälven och Jaurekaska i Stora Luleälven.
          </note>
          <note xml:id="i-6e26b8214d3212b0-0">
            Gideälven skulle redan ha varit skyddad, men ett misstag i beslutshanteringen
            i kammaren för några år sedan gör att så inte är fallet. Vattendomstolen
            har tyvärr ansett att en kraftutbyggnad är tillåtlig, men det
            tilltänkta kraftverksbolaget har tagit tillbaka sin ansökan. Det
            är av yttersta vikt att riksdagen i nuläget skyddar älven även
            i lagen.
          </note>
          <note xml:id="i-26b2538ebf559fa7-0">
            Brunnsberg i Österdalälven har redan fått ett informellt skydd.
            En övertygande majoritet av befolkningen i kommunen har i en folkomröstning
            sagt att älven bör skyddas. Det borde även övertyga riksdagen
            om att så skall ske och därmed göra regeringens prövning av en
            eventuell kraftverksutbyggnad onödig.
          </note>
          <note xml:id="i-afad82a2d35397f4-0">
            Likaså bör prövningen av utbyggnaden av Jaurekaska i Stora Luleälven
            göras onödig genom att riksdagen fattar ett beslut om att den
            skall skyddas i naturresurslagen för att bespara regeringen ett
            onödigt arbete. Jag stöder alltså Folkpartiets reservation i den
            frågan.
          </note>
          <note xml:id="i-c5726c6e2bd332dc-0">
            Jag vill också ge till känna att Vänsterpartiet kommer att stödja
            reservation 4, som Folkpartiet och
          </note>
          <note xml:id="i-e39f462a967b76c2-0">
            Miljöpartiet reserverat sig för i utskottet.
          </note>
          <note xml:id="i-10f7b4fe411950a5-0">
            Vänsterpartiet har i alla tider betraktats som det parti som
            stött älvräddarnas kamp hårdast här i riksdagen. Det skadar dock
            inte att ytterligare markera att orörda älvsträckor och älvar
            även i framtiden skall skyddas, oavsett vad som händer i energifrågan.
            Det är en rättighet för kommande generationer och för den biologiska
            mångfalden att detta klargörs. Det kan också vara ett lämpligt
            tillfälle att göra den politiska markeringen just nu, även om
            det på intet sätt förändrat Vänsterpartiets inställning i denna
            fråga.
          </note>
          <note xml:id="i-76210434af75110f-0">
            Därmed, fru talman, yrkar jag bifall till reservation
          </note>
          <note xml:id="i-bacea36b0e37ab0a-0">
            1, 4, 6, 7 och 8.
          </note>
          <note xml:id="i-5a3aa8d57939eb3f-0">
            Anf. 82 PER LAGER (mp)
          </note>
          <note xml:id="i-51e5721e23c39360-0">
            Fru talman! I detta betänkande behandlas naturresurslagen - aspekter
            på hushållning med våra naturresurser.
          </note>
          <note xml:id="i-7ecf2dc2010b3d7d-0">
            Den kommunala vetorätten har tidigare varit föremål för diskussioner
            och beslut och finns nu åter på dagordningen. Som tidigare lägger
            Centerpartiet,
          </note>
          <note xml:id="i-3ebaf09276b248e2-0">
            Vänsterpartiet och Miljöpartiet en gemensam reservation. Vi vill
            ha tillbaka det kommunala vetot även för anläggningar för utbränt
            kärnbränsle. Det är orimligt att lokalbefolkningen kan köras över.
            Det är orimligt att SKB - Statens kärnbränslehantering AB -
          </note>
          <note xml:id="i-15b42e221e5e3a24-0">
            inte är skyldigt att lämna klara besked.
          </note>
          <note xml:id="i-5bf9309be1988db5-0">
            På Kynnefjäll i Bohuslän, t.ex., håller människor fortfarande
            på att vakta dygnet runt. Så har man nu gjort i snart sexton år.
            Man litar helt enkelt inte på
          </note>
          <note xml:id="i-5fb91346425b76cf-0">
            SKB. Vakthållningen i den lilla stugan har blivit en symbol för
            den lokala självbestämmanderätten och utvecklats till en unik
            företeelse både här hemma och ute i världen.
          </note>
          <note xml:id="i-08a9310cac0f6a14-0">
            Man kan inte hela tiden hänvisa till pågående miljöbalksutredning.
            Det är också avgörande ur demokratisk synpunkt att man återupprättar
            det lokala inflytandet i sådana här viktiga frågor utan inskränkning.
          </note>
          <note xml:id="i-6d2d2d69fed9eae5-0">
            Hur skall då det utbrända högaktiva kärnkraftsavfallet förvaras?
            Någonstans måste det ske, och självfallet måste vi själva ta hand
            om det. Vad som inte skett är en genomlysande ordentlig diskussion
            om alternativa förvaringsmetoder. Den svenska s.k. säkra lösningen
            - KBS3-metoden - dvs. att slutförvara kärnavfallet 500 meter ned
            i urberget inkapslat i stålkopparkapslar, duger inte. Det tar
            hundratusentals år innan man vet hur berggrund och grundvatten
            reagerar. Det finns hela tiden risker med svårupptäckta sprickbildningar
            och rörelser i berget på lång sikt.
          </note>
          <note xml:id="i-414a4d0697f8a930-0">
            SKB har inte undersökt klimatförändringars och jordskalvs inverkan
            på en sådan förvaring. Troligen har vi tre istider att vänta under
            de närmaste 70 000 åren, istider som får bergen att röra sig.
            Gasbildningar innebär också risker.
          </note>
          <note xml:id="i-f72c3ba83031ec88-0">
            Förmodligen, vilket vi nämner i vår motion, finns det bättre
            lösningar, t.ex. att ha avfallet åtkomligt under ständig bevakning
            för att med framtidens kunskaper och teknik hoppas lösa frågan
            på ett säkert och långsiktigt sätt.
          </note>
          <note xml:id="i-020be6ac3affcc18-0">
            I vilket fall finns det ingen anledning att ha bråttom, som man
            har i dag, att gömma ett av de värsta eländen och gift människan
            skapat så att det blir oåtkomligt. Alla alternativa metoder måste
            lyftas fram och jämföras, och detta i perspektivet att framtiden
            inte bara handlar om några hundra år.
          </note>
          <note xml:id="i-e550a8cd20277acf-0">
            Fru talman! För att i stället tala om en positiv och förnybar
            energikälla, vindkraften, vill jag säga att vi tycker att den
            borde vara ett riksintresse. Den är ren, och den gör våra samhällen
            mindre sårbara. Kombinerad med solfångare, solceller och biobränslen
            har den en viktig funktion i vår energihushållning.
          </note>
          <note xml:id="i-8466967cef177058-0">
            Tyvärr har byggandet av vindkraftverk stött på en rad hinder
            under åren som vindkraften utvecklats, alltifrån att snurrorna
            har ansetts fula, stört den rena horisontlinjen, slungat is på
            folk, skadat flyttfåglar och bullrat till det som nu är mest påtagligt,
            nämligen att tornen och propellrarna är i vägen för radarspaning.
            Utmed kusten, där de bästa vindkraftlägena finns, har också kollisionen
            med det militära intresset varit svårast. Detta har i sin tur
            inneburit att många vindkraftverk aldrig blir byggda.
          </note>
          <note xml:id="i-71a335191cb91e29-0">
            Det nuvarande 35-procentiga investeringsbidraget på 100 miljoner
            kronor som Miljöpartiet förhandlade fram med regeringen i höstas
            är redan fulltecknat dubbelt upp. Alla överklagade bygglov hamnar
            sist i kön, och vindkraftverken blir därför förmodligen inte byggda.
          </note>
          <note xml:id="i-6ee3fa5eeb68a544-0">
            Förutom att ge fortsatt ekonomiskt stöd för vindkraften behöver
            vi stärka vindkraftens etableringsmöjligheter i naturresurslagen
            och naturvårdslagen.
          </note>
          <note xml:id="i-f4dd4f8bad186ff2-0">
            Här finns dessutom utrymme för en mängd gröna jobb.
          </note>
          <note xml:id="i-d89e7f8e120975e7-0">
            Fru talman! I betänkandet förekommer en rad frågor om våra älvar
            och andra vattendrag. Miljöpartiet är emot varje nyutbyggnad av
            älvarna. Helst skulle vi vilja se grundlagsskydd. Vi stöder därför
            motionerna i betänkandet som handlar om bevarandet av olika älvsträckor.
            Bl.a. gäller det Gideälven, älvsträckan vid Brunnsberg i Österdalsälven
            och Jaurekaska, vilket inte riktigt framkommit i betänkandet.
          </note>
          <note xml:id="i-53f0d365c2454b67-0">
            Naturvårdsintressena får inte ställas i skuggan av vårt eget
            behov av ytterligare energiuttag. Vattenktraften är en ren men
            ur naturvårdssynpunkt kostsam energikälla. I Miljöpartiet säger
            vi: Inte en meter till, inte en droppe. Det är färdigbyggt.
          </note>
          <note xml:id="i-3aae0e0b436cc21c-0">
            Till sist, fru talman, vill jag säga några ord om nationalstadsparken
            och det särskilda yttrande jag bifogat betänkandet. Det planerade
            projektet Expo 97, hundraårsminnet av Stockholmsutställningen,
            var tänkt att äga rum i parken och utgjorde ett uppenbart hot.
            Nu har projektet lagts ned, som tur är. Jag vill i stället passa
            på att allvarligt varna för några andra hot mot nationalstadsparken.
            Det handlar om den stegför-steg-expansion som KTH sysslar med.
            Det handlar om universitetets planer på att bygga Fysikcentrum
            i parken. Det handlar också givetvis om de intrång
          </note>
          <note xml:id="i-a031a644d800b5f8-0">
            Norra länken åstadkommer. En nationalstadspark kan inte upprätthålla
            sin status om man låter den sargas på det här sättet. Djurens
            minimala spridningsmöjligheter kan inte ytterligare begränsas.
          </note>
          <note xml:id="i-4018379dff8b7469-0">
            Fru talman! Jag yrkar bifall till res. 1, 2, 3 och 4, men jag
            står givetvis bakom de andra reservationerna, nämligen res. 6,
            7 och 8.
          </note>
          <note xml:id="i-ffc7c1e468d9fbdb-0">
            Anf. 83 ULF BJÖRKLUND (kds)
          </note>
          <note xml:id="i-e0b5d3e45984803e-0">
            Fru talman! Nu står vi här igen och diskuterar huruvida vi skall
            skydda älvsträckan vid Brunnsberg i
          </note>
          <note xml:id="i-1b415200fccc6ffd-0">
            Österdalälven enligt naturresurslagen 3 kap. 6 §. Jag tänker
            i mitt anförande koncentrera mig till denna älvsträcka.
          </note>
          <note xml:id="i-6bb85d034bbf5beb-0">
            Vid två tillfällen tidigare har det egentligen funnits en majoritet
            för ett skydd, eftersom Socialdemokraterna i debatterna förklarat
            att man avser skydda denna sista rest av den tidigare så ståtliga
            Österdalälven.
          </note>
          <note xml:id="i-90e6d5917390ebb7-0">
            Men först ville man invänta pågående inventeringar av samtliga
            eventuellt skyddsvärda vattendrag i landet. Därtill hänvisar man
            i dag till Vattendomstolens behandling av jordägarnas ansökan
            om en utbyggnad.
          </note>
          <note xml:id="i-13f4ab409951c3bd-0">
            Kammarkollegiet har för övrigt överlämnat den prövningen till
            regeringen.
          </note>
          <note xml:id="i-5150959ad0900d78-0">
            Det är egentligen ganska märkligt att vi i åratal gång efter
            gång fortsätter att avvakta med hänvisning till pågående hantering
            och utredningar. När skall vi egentligen komma till skott? Om
            den här kammaren hade fattat beslut om skydd enligt naturresurslagen,
            hade mycket onödigt arbete undvikits. Planeringen för utbyggnad
            fortgår således, medan vi här säger att vi egentligen vill skydda
            sträckan. Det är märkligt!
          </note>
          <note xml:id="i-087d6de9a69e5791-0">
            Jag noterar för övrigt att Socialdemokraterna har bytt talesman
            i den här frågan. För drygt ett år sedan hade Lars Stjernkvist
            och jag en liten debatt, och det var då Lars Stjernkvist som underströk
            att den här älvsträckan naturligtvis skulle räddas, men att vi
            skulle invänta att allt skulle bli färdigt först.
          </note>
          <note xml:id="i-5fb06d4dcdf6e210-0">
            I Älvdalen har de jordägande sockenmännen samfälld mark och vatten
            som förvaltas av en styrelse.
          </note>
          <note xml:id="i-2bd067f9ad643888-0">
            När man röstar i frågor som rör samfälligheten röstar man med
            graderade röster: ju mer mark, desto fler röster. Stora och Korsnäs
            är de största jordägarna. En majoritet av jordägarna, i människor
            räknat, vill inte ha ett kraftverk, men på en stämma i februari
            1990
          </note>
          <note xml:id="i-ca1c30782e6a7328-0">
            beslutades trots allt att kraftverk skall byggas. Detta gick
            att genomföra på grund av den graderade rösträtten.
          </note>
          <note xml:id="i-47b5985ac22ce64d-0">
            Politikerna i Älvdalen har vid flera tillfällen tagit ställning
            för ett bevarande av älvsträckan. Socialdemokraterna har t.ex.
            i alla handlingsprogram sedan
          </note>
          <note xml:id="i-3f2402abae16c7d4-0">
            1985 lovat att verka för att skydda älven. Moderaterna är det
            enda parti som är för en utbyggnad.
          </note>
          <note xml:id="i-b1162884431fa1b2-0">
            Älvräddarföreningen, Naturskyddsföreningen och sportfiskarna
            har under alla dessa år samarbetat bra med de politiska partierna
            för ett gemensamt agerande. I kommunens översiktsplan skriver
            man uttryckligen att riksintresset för friluftslivet går före
            intresset för energin. På en sträcka av elva mil av den del av
          </note>
          <note xml:id="i-a730db6b0e9867ae-0">
            Österdalälven som rinner genom Älvdalens gamla socken finns redan
            nu fem kraftverk, bl.a. Trängslet.
          </note>
          <note xml:id="i-aa0ace7761daea9f-0">
            Efter alla turer i frågan beslutade kommunpolitikerna i Älvdalen
            att inrätta ett s.k. interimistiskt naturvårdsområde i älven.
            Samtidigt bestämdes om en folkomröstning i frågan. Den ägde rum
            i samband med EU-omröstningen. Vi har redan hört här att 74 %
          </note>
          <note xml:id="i-683ca4afb78672cd-0">
            av de röstande sade nej till kraftverk. Inom Älvdalens socken,
            som främst berörs av utbyggnaden, röstade hela 79,3 % nej. Det
            interimistiska naturvårdsområdet fick en förlängd giltighetstid
            och man arbetar nu på en permanent lösning. Jordägarstyrelsen
            har naturligtvis överklagat beslutet om naturvårdsområde. Dessutom
            har man lämnat in en formell ansökan om utbyggnad till Vattendomstolen.
          </note>
          <note xml:id="i-b4794f992467d8a7-0">
            På grund av riksdagens velande står nu hoppet till regeringen
            och Miljödepartementet som övertagit ärendet från Kammarkollegiet.
            Innan regeringen fattar beslut i ärendet inväntar man yttranden
            från ett antal remissinstanser. Länsstyrelsen och Naturvårdsverket
            har redan tidigare sagt nej till utbyggnad, och förra veckan sade
            även Fiskeriverket ett kategoriskt nej.
          </note>
          <note xml:id="i-969e81b9d58ec58c-0">
            Fru talman! Hela denna långa kostnadskrävande procedur hade kunnat
            undvikas om bostadsutskottet och den här kammaren i tid fattat
            det beslut som vi egentligen är överens om: att skydda älvsträckan
            vid
          </note>
          <note xml:id="i-0d3d91548853d5b4-0">
            Brunnsberg i Älvdalens kommun enligt naturresurslagens 3 kap.
            6 §.
          </note>
          <note xml:id="i-c9fae72ee3b6034f-0">
            Det är förvånansvärt att Socialdemokraterna så kategoriskt kan
            nonchalera denna överväldigande majoritet av befolkningen i Älvdalen
            som säger nej.
          </note>
          <note xml:id="i-eeb84cac5030f705-0">
            Man kör över sina egna partikamrater i Älvdalen, och dessutom
            allierar man sig med de stora kapitalägarna och glömmer de många
            små människorna och de många små jordägarna som vill bevara den
            lilla, lilla rest som finns kvar av den fina dalälv som en gång
            i tiden fanns.
          </note>
          <note xml:id="i-98fb6a6aaa0b79a1-0">
            Fru talman! Jag yrkar härmed bifall till reservation nr 7, men
            också till reservation nr 6 om Gideälven.
          </note>
          <note xml:id="i-f8a9c9680eb423cf-0">
            Anf. 84 BENGT-OLA RYTTAR (s)
          </note>
          <note xml:id="i-1c2604663528d995-0">
            Fru talman! Jag vill först göra en liten distinktion.
          </note>
          <note xml:id="i-98097fe235b7bb3b-0">
            Per Lager sade att vi behandlar ett betänkande om naturresurslagen.
            Det vi behandlar är motioner från två allmänna motionstider, så
            det är inte ett samlat grepp som utskottet tar omkring lagen om
            naturresurser. Därför är det inte så mycket ställningstagande
            i sak som det handlar om här.
          </note>
          <note xml:id="i-5334b6110b7bd7ea-0">
            Tyvärr finns det åtta reservationer till det här betänkandet.
            Den första reservationen handlar om den kommunala vetorätten och
            tar främst sikte på att kärntekniska anläggningar skall omfattas
            av det kommunala vetot. Men nu i sommar kommer Miljöbalksutredningen
            att lägga fram sitt betänkande, och därför är det helt logiskt
            att avslå den första reservationen.
          </note>
          <note xml:id="i-a5a92f4c53bfc32a-0">
            Av samma skäl bör också den andra reservationen, som kräver ett
            tillkännagivande om alternativa metoder för slutförvaring av utbränt
            kärnbränsle, avslås.
          </note>
          <note xml:id="i-79f3ed921294e2a0-0">
            Som framhålls i betänkandet är frågan om hur vindkraften bör
            hanteras i den kommunala planeringen också föremål för utredning,
            vilket innebär att Centerns och Miljöpartiets motioners syften
            faktiskt är tillgodosedda. Det gör att res. 3 egentligen är onödig,
            och därför skall den avslås.
          </note>
          <note xml:id="i-29e2459e2c5b3f64-0">
            I mitten av 1980-talet beslutade riksdagen om en vattenkraftsplan
            i syfte att säkerställa en utbyggnad av vattenkraften med två
            och en halv TWh. Ungefär hälften av detta har förverkligats, och
            därför bör kravet i res. 4 om att vattenkraftsutbyggnaden nu är
            avslutad avvisas av riksdagen. Detta skall naturligtvis ingå i
            en mera samlad bedömning.
          </note>
          <note xml:id="i-ea96e77d2addaa5a-0">
            Mot den här bakgrunden och med tanke på avvecklingen av kärnkraften
            är det angeläget att det görs en samlad bedömning av alla tänkbara
            vattenkraftsanläggningar. Det är rimligt att regeringen står för
            denna samlade bedömning.
          </note>
          <note xml:id="i-dddb6113d6d32b14-0">
            Vattenkraften har ju under lång tid varit en het politisk fråga
            som Folkpartiet utan större framgång försökt skaffa sig en profil
            genom, och så är det även i det här betänkandet.
          </note>
          <note xml:id="i-4c06be2ac6a1baaa-0">
            Energikommissionen har lämnat sitt betänkande, och det kommer
            en proposition i höst. Dessutom arbetar Vattendragsutredningen
            vidare med sitt uppdrag.
          </note>
          <note xml:id="i-57c77fea89936893-0">
            Det finns därmed ingen anledning att nu ta ställning till alla
            de objekt som föreslås i reservationerna
          </note>
          <note xml:id="i-fb9c8c598f0adc97-0">
            5-8.
          </note>
          <note xml:id="i-62a0b3903c5c8327-0">
            Siw Persson gjorde ett ganska anmärkningsvärt påstående i sitt
            anförande. Hon sade att beslutet i dag kommer att innebära en
            utbyggnad av Brunnsbergs kraftverk. Så är det inte. Det hänvisas
            bara till en kommande hantering här i kammaren. Siw Persson har
            alla möjligheter att komma tillbaka i den frågan, och om argumenten
            är så starka som hon är helt förvissad om kommer det naturligtvis
            att påverka frågans utveckling.
          </note>
          <note xml:id="i-3db2cc120616fdde-0">
            Ulf Björklund har sagt många vackra ord om
          </note>
          <note xml:id="i-6a7fe2d68a5f2205-0">
            Brunnsbergs kraftverk. I dem ligger mycket sanning om älvens
            kvaliteter. Men det finns också en kvalitet i utbyggnadsplanerna
            som är ganska unik. Trots att en del stora skogsbolag är delägare
            i Jordägande Socknemän är det en lokal part som är tänkt att vara
            byggherre.
          </note>
          <note xml:id="i-9eb6c9248b7937e7-0">
            Jag vet vad som har sagts tidigare, men Lars
          </note>
          <note xml:id="i-034ae309b3f2b826-0">
            Stjernkvist kommer att kommentera litet grand utifrån den debatt
            som har förts tidigare i kammaren i den här frågan. Men jag kan
            deklarera som min personliga uppfattning att jag är bra mycket
            mer positiv till en utbyggnad av Brunnsberg än kanske alla övriga
            i utskottet är.
          </note>
          <note xml:id="i-37b2761d54b36f29-0">
            Med detta, fru talman, vill jag yrka bifall till hemställan i
            betänkandet och avslag på samtliga reservationer.
          </note>
          <note xml:id="i-6b4208e8a055c096-0">
            Anf. 85 RIGMOR AHLSTEDT (c) replik
          </note>
          <note xml:id="i-e1896670d6326cb3-0">
            Fru talman! Det är intressant att höra när Bengt-
          </note>
          <note xml:id="i-c21ac426a72795a4-0">
            Ola Ryttar försöker argumentera här i kammaren i dag. I föregående
            diskussioner om bostadsutskottets ärenden handlar det väldigt
            mycket om formalia i stället för om sakfrågor. Samma sak upprepas
            nu.
          </note>
          <note xml:id="i-90629176e466dd1d-0">
            Man tar hellre till sådana saker som att det pågår utredningar
            och att det då inte finns någon anledning att diskutera de här
            motionerna.
          </note>
          <note xml:id="i-30cfeaa89af6afc9-0">
            Jag tycker att det är att vara mycket nonchalant mot en demokrati.
            Det är att vara mycket nonchalant mot de riksdagsledamöter som
            skriver motioner och även mot de partier som väckt partimotioner.
          </note>
          <note xml:id="i-93881ae09665bd60-0">
            Om man även hos socialdemokraterna tycker att den kommunala vetorätten
            är viktig, tycker jag att det är anmärkningsvärt att man bara
            avfärdar detta med att säga att en utredning pågår och att frågan
            kommer igen i miljöbalken, en miljöbalk som egentligen kunde ha
            varit klar.
          </note>
          <note xml:id="i-88ad2b5ff9baee7b-0">
            Jag undrar, Bengt-Ola Ryttar: När kommer vi att få se att Socialdemokraterna
            säger okej till en miljöbalk och lägger fram ett förslag i riksdagen
            där man också tar hänsyn till vad andra partier anser om de här
            frågorna?
          </note>
          <note xml:id="i-904330e868566a2b-0">
            Anf. 86 BENGT-OLA RYTTAR (s) replik
          </note>
          <note xml:id="i-946fb7cccf8569c4-0">
            Fru talman! Det handlar inte om någon nonchalans mot övriga ledamöter
            och det handlar inte om någon ovilja att debattera. Men det handlar
            om en insikt om att det här betänkandet inte innehåller några
            sakliga ställningstaganden. Det innebär att frågorna skjuts fram
            till ett senare stadium, då de skall behandlas i ett sammanhang
            och med större överblick.
          </note>
          <note xml:id="i-ce244a03ed7b0d5a-0">
            Anf. 87 RIGMOR AHLSTEDT (c) replik
          </note>
          <note xml:id="i-5a691c375b09b045-0">
            Fru talman! Då tycker jag att det är märkligt att vi här i riksdagen
            över huvud taget diskuterar de här frågorna under en hel dag och
            tar tid som vi skulle kunna ägna åt annat.
          </note>
          <note xml:id="i-cebb89e463445568-0">
            Anf. 88 BENGT-OLA RYTTAR (s) replik
          </note>
          <note xml:id="i-30007f6bed513156-0">
            Fru talman! I Sveriges riksdag har vi fortfarande fri motionsrätt.
            Här behandlas alla frågor som kommer på riksdagens bord. De sållas
            inte bort under vägen. Det innebär också att det blir en del diskussioner
            som så att säga inte leder till konkreta beslut.
          </note>
          <note xml:id="i-d59abcf014473a79-0">
            Anf. 89 SIW PERSSON (fp) replik
          </note>
          <note xml:id="i-6dad6055086a1789-0">
            Fru talman! Bengt-Ola Ryttar sade att det här inte var något
            samlat grepp om naturresurserna. Allting är ju relativt. Men i
            sammanfattningen i början av betänkandet står: "I motionerna tas
            bl.a. upp olika aspekter på lagen om hushållning med naturresurser
            - - -."
          </note>
          <note xml:id="i-018ffaddaa70fbc5-0">
            Skall man ställa krav på att motionerna skall vara heltäckande,
            med ett samlat grepp? Det tycker jag är ganska magstarkt av Bengt-Ola
            Ryttar att kräva. I så fall kan man ju också diskutera hur svaren
            skall vara.
          </note>
          <note xml:id="i-08ad6eeb78691e03-0">
            Men nu har det skrivits ett antal motioner och där har olika
            partier pekat på vilken vikt de lägger vid detta. I det sammanhanget
            vill jag också säga att jag tycker att det är beklagligt att Bengt-Ola
            Ryttar inte kan dölja sin misstro mot de övriga partierna. Han
            sade, som jag noterade: Tyvärr finns det åtta reservationer.
          </note>
          <note xml:id="i-298fe66edf44c859-0">
            Han säger också att Folkpartiet utan större framgång har agerat
            i den här frågan. Ja, det kanske Bengt-
          </note>
          <note xml:id="i-ef17f07b7856486a-0">
            Ola Ryttar tycker. Men, tänk efter! Hur många älvar finns det
            kvar som Socialdemokraterna i sin utbyggnadsiver kan påverka egentligen?
            Det är ett antal som inte bara Folkpartiet utan Folkpartiet tillsammans
            med andra partier har lyckats rädda åt kommande generationer.
          </note>
          <note xml:id="i-d2ce1c76c2f027eb-0">
            Vad vi nu än gör i riksdagen är det alltså oerhört viktigt vilka
            signaler vi skickar ut till människor som lever och arbetar utanför
            vårt forum. Fattar riksdagen ett beslut där vi pekar på att det
            inte är så noga med naturresursvärden är det klart att de som
            till varje pris vill bygga ut tar det till sig.
          </note>
          <note xml:id="i-38616e3fc3f8d038-0">
            Oavsett vad Folkpartiet tycker och inte tycker,
          </note>
          <note xml:id="i-26963f387ca3af92-0">
            Bengt-Ola Ryttar, finns det helt klart en mycket stark opinion
            mot utbyggnad av Gideälven och Brunnsberg.
          </note>
          <note xml:id="i-147e0f113b000b2b-0">
            Det står fast.
          </note>
          <note xml:id="i-c431baa292dec6ac-0">
            Jag vill också yrka bifall till reservationerna 4 och
          </note>
          <note xml:id="i-67976a9933184304-0">
            8.
          </note>
          <note xml:id="i-f7c58064b6a1f037-0">
            Anf. 90 BENGT-OLA RYTTAR (s) replik
          </note>
          <note xml:id="i-e5ffb7512a3d3a4e-0">
            Fru talman! Det är inget tvivel om att det finns starka opinioner
            mot vattenkraftsutbyggnad. Men det råder heller inget tvivel om
            att Sveriges riksdag står inför ett mycket avgörande beslut. Det
            kommer att vara avgörande för vår framtid här i landet. Det är
            det slutgiltiga energipolitiska beslutet, avvecklingen av kärnkraften.
          </note>
          <note xml:id="i-c4acdee0050ed04c-0">
            Vi måste se till att vi har energi i landet. Även marginella
            tillgångar måste beaktas. Men huvudpunkten är naturligtvis att
            man måste ta ett samlat grepp, göra en samlad bedömning och inte
            stycka sönder för varje opinion som uppstår runt om i landet.
          </note>
          <note xml:id="i-f28277648a32f45b-0">
            Anf. 91 SIW PERSSON (fp) replik
          </note>
          <note xml:id="i-9488e694279dc94d-0">
            Fru talman! Jag är överens med Bengt-Ola Ryttar om att vi skall
            fatta ett mycket stort beslut om energipolitiken när det gäller
            framtiden. Men då skall vi komma ihåg att de ytterst marginella
            tillskott som
          </note>
          <note xml:id="i-a7ae60a3d464d908-0">
            Gideälven och Brunnsberg ger inte är avgörande för framtiden.
          </note>
          <note xml:id="i-84d6ec75c8b7e8a6-0">
            Anf. 92 BENGT-OLA RYTTAR (s) replik
          </note>
          <note xml:id="i-0679959ad29c7ba7-0">
            Fru talman! Nej, Siw Persson, det är alldeles rätt, det är inte
            avgörande. Men det är en del av helheten.
          </note>
          <note xml:id="i-3f4f163f25a25238-0">
            Anf. 93 PER LAGER (mp) replik
          </note>
          <note xml:id="i-f31abc427c85eea6-0">
            Fru talman! Det är faktiskt här och nu vi skall diskutera, Bengt-Ola
            Ryttar. Man kan inte hela tiden hänvisa till att det pågår utredningar.
            Då skulle debatten avstanna. Det är oerhört viktigt att vi faktiskt
            får diskutera de här frågorna.
          </note>
          <note xml:id="i-a7a9b3f70a9fcf12-0">
            Jag skulle vilja ta upp frågan om den kommunala vetorätten. Det
            är inte för ro skull som folk sitter och vaktar Kynnefjäll, som
            jag nämnde. De gör det därför att de inte är säkra på att SKB
            faktiskt står för det man säger. Det är oroväckande, men vi vet
            också att
          </note>
          <note xml:id="i-0d860573c840eb37-0">
            SKB ägs av kärnkraftsindustrin. Det kanske har sina randiga skäl.
          </note>
          <note xml:id="i-6b7cc4dfb7642f51-0">
            Om vi hade haft en annan regering tror jag att
          </note>
          <note xml:id="i-2d736f7155d7437a-0">
            Bengt-Ola Ryttar hade varit betydligt mer intresserad av att
            föra debatten här och nu. Jag kan förstå att
          </note>
          <note xml:id="i-f8785d8319140667-0">
            Bengt-Ola Ryttar nu har en litet annorlunda utgångspunkt.
          </note>
          <note xml:id="i-8c743f3ffb787712-0">
            När det gäller alternativa metoder för slutförvaring har det
            faktiskt blivit så att den s.k. KBS3-metoden anses som den säkra
            lösningen. Det är också den som lanseras utomlands, internationellt,
            vilket är mycket olyckligt, eftersom man faktiskt håller på att
            forska för fullt och inte alls är så säker egentligen. Det visade
            bl.a. ett seminarium i början av månaden, där bl.a.
          </note>
          <note xml:id="i-96fa12cd29dbe602-0">
            en engelsk geolog deltog i diskussionen om just de här frågorna.
            Alternativa metoder måste upp på dagordningen. Vi skall inte gömma
            oss bakom en KBS3-
          </note>
          <note xml:id="i-4234fa597faf45fb-0">
            metod som inte är säker.
          </note>
          <note xml:id="i-2a56c75593604e74-0">
            Anf. 94 BENGT-OLA RYTTAR (s) replik
          </note>
          <note xml:id="i-e39cb30a4c860cb0-0">
            Fru talman! Jag vänder mig inte mot att frågorna debatteras,
            men jag vänder mig mot att man fattar beslut i delaspekter där
            vi behöver stora, övergripande beslut. De synpunkter på slutförvaringen
            som Per
          </note>
          <note xml:id="i-b1348defed526986-0">
            Lager för fram är högst beaktansvärda; det är inte tu tal om
            det.
          </note>
          <note xml:id="i-f4390845b8133d40-0">
            Anf. 95 PER LAGER (mp) replik
          </note>
          <note xml:id="i-bcc700e871972d72-0">
            Fru talman! Den kommunala vetorätten är trots allt av avgörande
            betydelse. Vi kan inte låta de här viktiga besluten föras bort
            från folket och fattas på en annan nivå. Det är oerhört viktigt
            att den lokala befolkningen får ett avgörande inflytande när det
            gäller vad som händer ute på landsbygden, i det här fallet fjällområdena
            och berggrunden där.
          </note>
          <note xml:id="i-e9594f364636272a-0">
            Anf. 96 BENGT-OLA RYTTAR (s) replik
          </note>
          <note xml:id="i-512cd63d83726254-0">
            Fru talman! Just det här med den kommunala vetorätten är ett
            demokratiskt dilemma. Det är rätt och riktigt att människor skall
            fatta beslut så nära inpå sig själva som möjligt. Men det måste
            också finnas metoder och möjligheter att fatta beslut om saker
            som måste lösas så att de inte blir icke-beslut. Därför är det
            viktigt att den här frågan får komma tillbaka vid ett senare tillfälle.
            Då får vi fördjupa oss i den i samband med hela det övriga spektrumet.
          </note>
          <note xml:id="i-12d760054c5d005e-0">
            Anf. 97 ULF BJÖRKLUND (kds) replik
          </note>
          <note xml:id="i-4e2a015432599e79-0">
            Fru talman! Det hedrar Bengt-Ola Ryttar att han talar om att
            han är tveksam när det gäller Österdalälven. Han hänvisade också
            i sitt anförande till att det är lokala parter som kommer att
            stå för byggnaden och driften och möjligen också kunna ge arbetstillfällen.
          </note>
          <note xml:id="i-80d095291d5da5c9-0">
            Men man bör inte glömma bort de arbetstillfällen och de pengar
            som är i omlopp i dag i området. Fiskeristyrelsen nämner t.ex.
            att det i området säljs
          </note>
          <note xml:id="i-f3f13f65b560e741-0">
            14 000 fiskedygn. Det kan jämföras med Mörrumsån, där man säljer
            20 000. Det här genererar förstås pengar. Länsstyrelsen har beräknat
            samhällsnyttan av sportfisket 1994, och det handlar om 7 miljoner
            kronor. Det är alltså väldigt mycket pengar som under en lång
            tid framöver skulle finnas i området och skapa sysselsättning
            och arbetstillfällen, samtidigt som vi skulle rädda den här fantastiska
            miljön.
          </note>
          <note xml:id="i-0a69d36395b61145-0">
            Varför, Bengt-Ola Ryttar, skall ett kostnadskrävande arbete utföras
            i onödan om området ändå med största sannolikhet i slutändan kommer
            att skyddas?
          </note>
          <note xml:id="i-c98c7ea202d66cf3-0">
            Varför oroa människor i området om det inte är nödvändigt? Varför
            krångla med vägbyggen som ligger och väntar på att få fortsätta
            därför att man i dag inte vet om det blir utbyggnad eller inte?
          </note>
          <note xml:id="i-f1b011b00fc9c9e6-0">
            Skall vi inte dessutom lyssna på våra lokala partikamrater och
            andra opinioner? Är det inte det som vi brukar kalla demokrati?
            Är det inte värt någonting vad människor tycker och vad Bengt-Ola
            Ryttars partikamrater på orten säger?
          </note>
          <note xml:id="i-4fe6d25e6d49bbec-0">
            Anf. 98 BENGT-OLA RYTTAR (s) replik
          </note>
          <note xml:id="i-8fcf4c6dbc5ab007-0">
            Fru talman! Jag hänvisade faktiskt inte till de arbetstillfällen
            som en utbyggnad av Brunnsberg skulle kunna ge, även om de naturligtvis
            också spelar en roll. Men jag håller med Ulf Björklund om att
            en outbyggd älv också genererar många andra arbeten inom turistnäringen.
          </note>
          <note xml:id="i-50d56627ce4e09d6-0">
            Vad jag hänvisade till var den kvalitet som ligger i att det
            för en gångs skull handlar om en lokalt förankrad ägare. Det normala
            är ju att det är kapital som kommer fjärran ifrån som exploaterar
            naturresurserna.
          </note>
          <note xml:id="i-e9aa17288d81c13c-0">
            Här är det litet annorlunda.
          </note>
          <note xml:id="i-e6deeceaf626bf4e-0">
            Jag vill också understryka att det beslut som bostadsutskottets
            majoritet har bestämt sig för icke innebär ett ställningstagande
            för eller emot utbyggnad utan bara att man får fortsätta den hantering
            som Ulf
          </note>
          <note xml:id="i-7950fc3eda0ff96b-0">
            Björklund kritiserar men som ändå pågår. Det kommer att tas ett
            samlat grepp om de här frågorna senare.
          </note>
          <note xml:id="i-bd2eec6882f4ace0-0">
            Anf. 99 ULF BJÖRKLUND (kds) replik
          </note>
          <note xml:id="i-8eab6e777b238287-0">
            Fru talman! Det är riktigt som Bengt-Ola Ryttar säger. Det här
            innebär inte ett fullständigt nej, utan man låter hanteringen
            gå vidare för att se vad som händer. Felet är bara att vi i utskottet
            och riksdagen har avhänt oss möjligheten att redan på ett tidigt
            stadium skydda den här strömsträckan. Detta medför en hel del
            onödigt arbete.
          </note>
          <note xml:id="i-23a12f8899ca67a6-0">
            När det dessutom blev en sådan klar och tydlig majoritet för
            ett nej i det här fallet undrar man vad demokrati egentligen är
            i det här sammanhanget.
          </note>
          <note xml:id="i-337d42afb7ea6ae8-0">
            Nu kanske det här kommer att avgöras utan riksdagens hjälp. Eftersom
            vi har varit långsamma har ärendet redan nu via Kammarkollegiet
            hamnat på regeringens bord. Det kan alltså avgöras där.
          </note>
          <note xml:id="i-b6c0b2922a03da59-0">
            Nu tror jag att Anna Lindh m.fl. är så pass förståndiga - förståndigare
            än vad vi är här i kammaren
          </note>
          <note xml:id="i-f18dec3691f900ce-0">
            - att det här ärendet snart är avgjort, så att vi slipper hålla
            på med det år ut och år in. Det är självklart att vi borde ha
            fattat beslut om det här skyddet tidigare.
          </note>
          <note xml:id="i-a2e6531d5106c439-0">
            Min förhoppning är att regeringen, vars underlag
          </note>
          <note xml:id="i-1bc67aa33a04ee04-0">
            Bengt-Ola Ryttar tillhör, är klokare än vad vi är här just nu.
          </note>
          <note xml:id="i-41a55d604bdbb737-0">
            Anf. 100 OWE HELLBERG (v) replik
          </note>
          <note xml:id="i-2111c075570f49b0-0">
            Fru talman! I riksdagen brukar man tala om blockpolitik. Vad
            den innehåller i dag är litet svårt att säga. Men när det gäller
            miljöfrågorna är det andra block som gäller. Det är betongblocken,
            Socialdemokraterna och Moderaterna, som ofta gör upp i de här
            frågorna. Detta kallar jag för betongblockspolitik.
          </note>
          <note xml:id="i-795917fa43367c43-0">
            För mig verkar det helt onödigt att hålla på och stöta och blöta
            de här älvarna, Gideälven och Österdalälven, i fortsättningen.
            Det har t.o.m. funnits en riksdagsmajoritet för att skydda Gideälven,
            men på grund av en felaktig hantering här i kammaren blev det
            som sagt inte så. Det finns ingen anledning att hålla på och utreda
            just de älvarna längre.
          </note>
          <note xml:id="i-d95d42c9b4b8e20b-0">
            Bengt-Ola Ryttar sade apropå energifrågorna och kärnkraftsavvecklingen
            att vi ju måste ha energi. Visst måste vi ha det, men den bästa
            kilowatten för naturen är den kilowatt som aldrig produceras.
            Det måste vi ha klart för oss. Vi måste satsa på energieffektivering
            och på alla sätt minska vår energianvändning och vårt energibehov
            i Sverige. I ett globalt perspektiv är vi enorma storslösare,
            något som den här planeten inte alls klarar av.
          </note>
          <note xml:id="i-fe17abcba8c17fba-0">
            När det gäller inskränkningar i vetorätten är det förstås något
            man har gjort eftersom man inte kan garantera säkerheten runt
            lagringen och slutförvaringen av kärnbränslet. Det är bara därför
            man har gjort det, och därför blir det inte heller någon förändring
            i kommande lagstiftning.
          </note>
          <note xml:id="i-1f25fd4353eb53af-0">
            Anf. 101 BENGT-OLA RYTTAR (s) replik
          </note>
          <note xml:id="i-382c322762fd8de5-0">
            Fru talman! Ibland kan det, Owe Hellberg, i en alltför starkt
            föränderlig värld kännas skönt att tillhöra betongen. Det är en
            ganska stabil materia.
          </note>
          <note xml:id="i-59aebc672ab52ea1-0">
            Owe Hellberg sade att den bästa kilowatten är den som aldrig
            produceras. Kanske är det t.o.m. den som aldrig konsumeras. Sparande
            måste naturligtvis vara ett oerhört viktigt inslag i den framtida
            energipolitiken. Det gör det också möjligt att sänka trycket mot
            älvarna.
          </note>
          <note xml:id="i-7ec801e7ea4c7e07-0">
            I övrigt hänvisar jag till min tidigare argumentering, för att
            inte tjata kammaren till döds.
          </note>
          <note xml:id="i-ed9d5ac0e9c33432-0">
            Anf. 102 OWE HELLBERG (v) replik
          </note>
          <note xml:id="i-c6519cdef1f1257b-0">
            Fru talman! Betongpolitik och betongpolitiker har vi alldeles
            för mycket av. Vi måste alla hjälpas åt att skapa ett samhälle
            inom de ekologiskt hållbara ramarna. Det är bara en sådan politik
            som kan leda samhällsutvecklingen framåt.
          </note>
          <note xml:id="i-a5c604343fb6e858-0">
            Anf. 103 BENGT-OLA RYTTAR (s) replik
          </note>
          <note xml:id="i-68b04c3a85448620-0">
            Fru talman! Jag ber att få instämma i det senaste som Owe Hellberg
            sade: Vi måste ha ett långsiktigt hållbart samhälle.
          </note>
          <note xml:id="i-159596e558352379-0">
            Anf. 104 LEIF MARKLUND (s)
          </note>
          <note xml:id="i-61be4473cf707ee4-0">
            Fru talman! Anledningen till mitt inlägg är den motion som jag
            lämnade in tillsammans med Bruno
          </note>
          <note xml:id="i-a861e2103b0fffc5-0">
            Poromaa under riksmötet 1993/94. Moderaten Olle
          </note>
          <note xml:id="i-f9ec6d34e6ef2f3a-0">
            Lindström lämnade in en motion med samma innehåll. Man har väntat
            med betänkandet till nu, och jag kan ha viss förståelse för den
            fördröjningen.
          </note>
          <note xml:id="i-20ccecaf49954dc3-0">
            Motionen handlar om en vägförbindelse för Telma sameby. Det är
            med förvåning jag ser att rubriken på det avsnitt i utskottets
            betänkande där motionen behandlas avslutas med ett frågetecken.
            Det är svårt att inte göra en tolkning av det. Kan det möjligen
            vara så att man i utskottet allvarligt funderar på om det inte
            borde byggas en väg till samebyn?
          </note>
          <note xml:id="i-b2849472f1fb9ab8-0">
            Det är märkligt att vi i Sverige, som är ett civiliserat land,
            har en by där det bor folk som bedriver en näring och som inte
            har en vägförbindelse. Under den tid jag har suttit i riksdagen
            har jag sett hur den här frågan har valsat omkring i byråkratin
            mellan riksdagen, länsstyrelsen och regeringen. Jag tror att befolkningen
            på orten har drivit frågan om att få till stånd en vägförbindelse
            i ett halvt sekel. Svaret har varit nej i de flesta instanserna.
            Det här är inte alls tillfredsställande.
          </note>
          <note xml:id="i-93cc3bbf3a91ab7d-0">
            Naturligtvis har vi förståelse för att vi skall ha en naturresurslag.
            Det har vi också uttryckt i motionen.
          </note>
          <note xml:id="i-4f42da534a291cef-0">
            Men man kan inte ha en lagstiftning som sätter stopp för allt
            in absurdum. Här finns det ju sådana skäl att man faktiskt bör
            fundera både en och två gånger. Jag har med tillfredsställelse
            noterat att utskottet har gjort det.
          </note>
          <note xml:id="i-1868c55e43e227a3-0">
            Vid tidigare hanteringar i Sveriges riksdag har utskottet ofta
            kommit med motiveringen: inget nytt under solen, dvs. i princip
            samma argument som tidigare, och yrkat avslag. Den här gången
            har faktiskt utskottets ledamöter och kansli åkt upp till Kiruna
            och samebyn och sett den verklighet som råder. I Kattuvuoma finns
            det faktiskt 22 personer. Jag skall vara ärlig och säga att de
            icke är helt året-runt-boende, men de bor nästan året runt i dessa
            ödemarker utan väg. Detta grundar sig på Statistiska centralbyråns
            beräkningar.
          </note>
          <note xml:id="i-c202ea7fb6f56395-0">
            Utskottet har rest runt och tittat på alla alternativen och även
            fått till stånd en annan skrivning, vilket jag måste säga med
            viss tillfredsställelse. Här finns det faktiskt en viss samsyn:
            Här måste vi hitta en lösning för rennäringen i området. Rennäringen
            kan väl ses som en liten näring här i landet, men den är oerhört
            viktig för Kiruna kommun, och den är också oerhört viktig för
            de människor som bor inom Telma samebys område.
          </note>
          <note xml:id="i-0e01ae206d490dd0-0">
            När det gäller helikoptertransporter kan man bara titta på de
            kostnadsberäkningar som har gjorts av alternativen väg och helikoptertransport.
            En vägförbindelse som är gjord enligt det mest skonsamma alternativet
            enligt konsekvensbeskrivningen skulle kosta 7 miljoner. Det skall
            ses mot bakgrund av att kostnaden för helikoptertransport för
            att få ned de slaktade renkropparna för försäljning ligger på
            1,2-
          </note>
          <note xml:id="i-06488575049389f7-0">
            1,5 miljoner per år. Normalt gör man en avskrivning på 30 år
            för vägbyggen. Vem som helst kan utan miniräknare räkna ut att
            det då är helt vansinnigt att hålla på med helikoptertransporter.
            Inom en 30-
          </note>
          <note xml:id="i-abfdf7c076d66e27-0">
            årsperiod skulle vi ha lagt ut 68 miljoner i helikoptertransporter
            för näringen, och det skall ställas mot en investering på 7 miljoner.
          </note>
          <note xml:id="i-aa79faf4bff6b3a1-0">
            Jag utgår från att de uppgifter som utskottet har samlat ligger
            till grund för dess skrivning, som åtminstone jag måste tolka
            så att man faktiskt förespråkar vinterslakt, man förespråkar slakt
            i Norge, man förespråkar svävare och man förespråkar helikoptertransport.
            Men man tar egentligen aldrig upp de nya slaktreglerna. Livsmedelsverket
            ställer ju lika hårda krav när det gäller slakt av ren som när
            det gäller slakt av annat. Då gäller ju mobila slakterier, som
            fraktas med lastbil; det kan man inte göra med vare sig svävare
            eller helikopter.
          </note>
          <note xml:id="i-d8e1eabc9deddac9-0">
            Men av den avslutande meningen kan man ändå utläsa att det är
            utskottets avsikt att man skall få till stånd en lösning av samebyns
            transportproblem. Man förordar också olika typer av lösningar,
            som skall övervägas. Detta tolkar jag faktiskt så, att man också
            kan diskutera väglösningar, eftersom vi har en helt ny typ av
            möjligheter till vägbyggnad.
          </note>
          <note xml:id="i-e5d3780e804ef0f5-0">
            Fru talman! Jag förstår av knackningen i talmansbordet att min
            tid är ute. Jag vill då avsluta med att säga att jag avstår från
            att ställa något yrkande på grund av bostadsutskottets något mjukare
            skrivning i den här frågan. Men jag avser naturligtvis att följa
            frågan och återkomma om vi inte hittar någon lösning.
          </note>
          <note xml:id="i-2be058691bc19a1c-0">
            Anf. 105 LARS STJERNKVIST (s)
          </note>
          <note xml:id="i-c7046f8a894d0512-0">
            Fru talman! Jag begärde ordet för att kommentera det som Ulf
            Björklund tog upp för en stund sedan när han antydde att vi socialdemokrater
            har bytt uppfattning. Han refererade vad jag sade i en debatt
            här i kammaren för ett och ett halvt år sedan. Jag tror att det
            är många som följer den politiska debatten som upplever att vi
            riksdagsmän är litet som kameleonten:
          </note>
          <note xml:id="i-9e91bdeeeac7acca-0">
            vi byter intensitet i argumentationen och ibland också åsikt
            när vi går från att vara i opposition till att vara i majoritet.
          </note>
          <note xml:id="i-a0800e255e6a1775-0">
            Dagens debatt har väl också i flera frågor visat att oppositionens
            företrädare uppträder som hungriga tigrar medan majoritetens företrädare
            uppträder likt tama bondkatter. Sedan blir det regimskifte, och
            så byter vi roller. Även om det naturligtvis inte är bra för demokratin
            att man byter åsikt i sakfrågor - det vore naturligtvis förödande
            - tror jag ändå att det delvis är ofrånkomligt att man byter strategi;
            det ligger liksom i sakens natur.
          </note>
          <note xml:id="i-cc1308347061c3d3-0">
            Har man som riksdagsledamot sina partivänner i regeringen finner
            man det inte lika angeläget att vi här i riksdagen fattar skarpa
            beslut och gör kraftfulla uttalanden om och detaljreglerar vad
            regeringen skall göra. Det ligger i sakens natur att vi då har
            en grundläggande övertygelse om att regeringen kommer att lägga
            fram förslag som ligger i linje med vad majoriteten i kammaren
            tycker och tänker. Oppositionen hyser, av förklarliga skäl, inte
            samma förtroende för regeringen utan vill skriva den på näsan
            vad som behöver göras.
          </note>
          <note xml:id="i-9552099110679454-0">
            När det gäller sakfrågan, om vi socialdemokrater har bytt uppfattning
            när det gäller älvarna, vill jag säga att det har vi inte. Bytt
            strategi har vi gjort. Vi kände en större oro, vi kände ett större
            behov av att göra tydliga markeringar när vi var i opposition,
            men i dag tycker vi att det räcker med att vi i betänkandet igen
            upprepar i sak samma uppfattning som vi framförde tidigare.
          </note>
          <note xml:id="i-eb0e9d73743b6bbc-0">
            Det står på s. 16 i betänkandet att de krav som framförts i motionerna
            är beaktansvärda. Översatt till vanlig svenska betyder det att
            vi instämmer i andemeningen i motionerna, men vi överlåter till
            regeringen att lägga fram ett förslag. Där delar jag den uppfattning
            som Bengt-Ola Ryttar tidigare har framfört, att det naturligtvis
            finns en risk att vi snuttifierar det här och fattar enskilda
            beslut för varje meter älv här i landet. Självklart är det viktigt
            att vi ser till helheten.
          </note>
          <note xml:id="i-554e744ec15d7d6a-0">
            Jag tycker faktiskt inte att vi har bytt uppfattning i sak, men
            det är möjligt att strategin har ändrats.
          </note>
          <note xml:id="i-dd21f5f60af0a917-0">
            Egentligen tycker jag inte om när man svarar på angrepp genom
            att slå tillbaka på motståndaren, men i det här fallet är det
            ofrånkomligt. Det är så frestande att jag inte kan låta bli.
          </note>
          <note xml:id="i-317e3d08de9df8f7-0">
            Jag skall gärna ge Ulf Björklund ett personligt erkännande. I
            den här frågan har han uppträtt konsekvent, som en arg tiger.
            Däremot är han medlem av ett parti som under förra mandatperioden
            i nästan total enighet sade att det inte går att skydda de älvsträckor
            som vi nu pratar om. Det fanns bara ett undantag inom kds, nämligen
            Ulf Björklund. I dag har han fått med sig hela sitt parti, och
            det gratulerar jag naturligtvis honom till.
          </note>
          <note xml:id="i-c5b52fffdc4b46ec-0">
            Men när Ulf Björklund gör inte bara sig själv utan hela sitt
            parti till älvräddarnas raska riddare och den politiska moralens
            främsta försvarare i den här kammaren klingar det litet falskt.
            Jag ger honom gärna ett personligt erkännande, men som parti har
            kds definitivt inte uppträtt som något föredöme.
          </note>
          <note xml:id="i-d0aa24ff817259f0-0">
            Vi har försökt att vara konsekventa i sak. Jag påstår att det
            här betänkandet belägger det påståendet.
          </note>
          <note xml:id="i-1506900bd7330ba4-0">
            Jag yrkar därmed bifall till hemställan i betänkandet.
          </note>
          <note xml:id="i-e7c95c6b2dc6c031-0">
            Anf. 106 ULF BJÖRKLUND (kds) replik
          </note>
          <note xml:id="i-848583c39a0c41c2-0">
            Fru talman! Tack för det erkännandet, Lars
          </note>
          <note xml:id="i-6e343f21f143c12d-0">
            Stjernkvist.
          </note>
          <note xml:id="i-5c6c8f19ef9e7a5c-0">
            Först vill jag säga att några kristdemokrater ändå har varit
            med och motionerat i frågan om Österdalälven, bl.a. Lars Svensk
            som råkar bo längre upp i
          </note>
          <note xml:id="i-2f5dceaf1d7335e9-0">
            Uppland vid älven. Jag har heller inte varit alldeles ensam under
            de tre regeringsåren.
          </note>
          <note xml:id="i-7810b1ac82690339-0">
            Däremot var det en partikamrat till Lars
          </note>
          <note xml:id="i-a433ea891da4e4ad-0">
            Stjernkvist, Berndt Ekholm, som såg att diskussionen höll på
            att rasa samman när det gällde Österdalälven och andra älvar.
            Han kom med en kompromissmotion som innebar att vi skulle göra
            ytterligare avväganden under en period för att möjligen i ett
            senare skede rädda det här. Jag kan i viss mån hålla med om att
            det ibland kan bli tvära kast när majoriteten byts ut, men det
            är ändå inte så tydligt i den här frågan.
          </note>
          <note xml:id="i-4a904566f370a89d-0">
            Stjernkvist säger att det är bra att ta stora grepp och att vi
            inte skall fatta beslut i små sträckor. Vad jag ändå undrar är
            hur systemet med den pågående inventeringen fungerar. Faktum är
            att inventeringsutredaren har fått förlängning och ytterligare
            direktiv.
          </note>
          <note xml:id="i-505652d03ef9586a-0">
            Vi får vänta ytterligare ett och ett halvt år innan vi vet vad
            det kommer att innebära. Det är den utredningen som vi hela tiden
            hänvisar till. Jag misstänker att inventeringen kommer att pågå
            fortlöpande och ligga kvar i alla tider och att vi utifrån inventeringen
            ständigt kommer att göra överväganden om vilka åtgärder som kan
            vidtas.
          </note>
          <note xml:id="i-81a3768ed33a2f3f-0">
            Därför menar jag att det finns starka skäl för att äntligen komma
            till skott, framför allt när det gäller
          </note>
          <note xml:id="i-70ab6f486935f8e2-0">
            Österdalälven - om nu inte regeringen hinner före oss.
          </note>
          <note xml:id="i-3a1b4b2afbdeb8f7-0">
            Anf. 107 LARS STJERNKVIST (s) replik
          </note>
          <note xml:id="i-c13cf3175c1af93f-0">
            Fru talman! Vi får vänta ytterligare ett och ett halvt år, säger
            Ulf Björklund. Jag blir litet förbryllad när jag hör den här debatten,
            för det låter nästan på
          </note>
          <note xml:id="i-42ee090decdaf78c-0">
            Ulf Björklund och flera andra här som om vi i dag fattar ett
            beslut som innebär att vi kommer närmare en utbyggnad av Gideälven
            och Österdalälven och andra älvsträckor och älvar som i dag inte
            är exploaterade.
          </note>
          <note xml:id="i-41dbc5b49baa1bd6-0">
            Men den enda rimliga tolkningen av det beslut vi snart skall
            fatta är snarare att vi kommer längre från en utbyggnad. Vi understryker
            i betänkandet att det ligger en hel del i vad motionärerna säger.
            Det är sant att vi definitivt inte låser oss. Min åsikt är att
            det är ett rimligt beslut med tanke på att vi nu står inför ett
            beslut om hela energipolitiken.
          </note>
          <note xml:id="i-b3b780d285dfc4de-0">
            Men den här litet försåtliga framställningen av betänkandet -
            att vi segdrar detta och att det skulle innebära att vi kommer
            närmare en utbyggnad - tycker jag är en orimlig tolkning av det
            beslut som vi förhoppningsvis snart kommer att fatta.
          </note>
          <note xml:id="i-5af1dfb2a5eb067a-0">
            Anf. 108 ULF BJÖRKLUND (kds) replik
          </note>
          <note xml:id="i-c231190d945b79ca-0">
            Fru talman! Vi kommer naturligtvis närmare en utbyggnad så till
            vida att man från jordägarstyrelsens sida jobbar fullt ut, på
            maxhastighet, för att bereda allt det här och göra det färdigt.
            Man har dessutom gått till vattendomstolen, och man menar naturligtvis
            allvar med det. Hade vi i ett tidigt skede skyddat
          </note>
          <note xml:id="i-b9a3b2f6adf00d4d-0">
            Österdalälven genom naturresurslagen hade den proceduren inte
            behövts.
          </note>
          <note xml:id="i-ec614bf3e60813cc-0">
            Så till vida skapar vi förhoppningar och förväntningar hos den
            lilla grupp som vill bygga ut den här sträckan. Jag tycker att
            vi hanterar den gruppen fel. Vi skulle ge tydligare signaler i
            ett tidigt skede. På den punkten har vi missat från början. Men
            nu kanske vi inte ens behöver besluta, för Anna Lindh är säkert
            mycket förståndig och kommer att rädda älven åt oss uppe i Dalarna.
            Folk från övriga landet tycker ju att vi skall skjuta på beslutet
            tills alla utredningar som man kan tänka sig är klara.
          </note>
          <note xml:id="i-6b5a8af414bda24f-0">
            Anf. 109 LARS STJERNKVIST (s)
          </note>
          <note xml:id="i-77e328893c8ffee0-0">
            Fru talman! Se där, Ulf Björklund! Han avslutade med att uttrycka
            samma förhoppning om att regeringen skall vara precis så klok
            som jag tror och hoppas.
          </note>
          <note xml:id="i-8ac261eee05491ac-0">
            Därmed kan vi båda två sova lugnt i natt.
          </note>
          <note xml:id="i-c80768452deddadf-0">
            Anf. 110 SIW PERSSON (fp)
          </note>
          <note xml:id="i-d4ed69f245189999-0">
            Fru talman! Lars Stjernkvist menade att man kan ha olika uppfattning
            när man utgör majoritet och när man är i opposition.
          </note>
          <note xml:id="i-2dcfe81bae17ac59-0">
            Jag vill påminna Lars Stjernkvist om att Folkpartiet hela tiden
            har haft samma åsikt när det gäller vattenkraftsutbyggnaden. Vi
            har hävdat, både i regeringsställning och i oppositionsställning,
            att vattenkraftsutbyggnadsepoken är slut.
          </note>
          <note xml:id="i-0525536972c74592-0">
            Låt mig fråga: Vad betyder en välvillig skrivning om det ändå
            blir avslag? Signalen från riksdagen blir ju: Fortsätt att hoppas
            på möjlighet till utbyggnad!
          </note>
          <note xml:id="i-ec486293fec9ad65-0">
            Anf. 111 LARS STJERNKVIST (s)
          </note>
          <note xml:id="i-5ebda6e848393fe1-0">
            Fru talman! Siw Persson frågar vad en välvillig skrivning betyder.
            Utan sådana skrivningar skulle våra liv vara betydligt mindre
            meningsfulla än vad de är.
          </note>
          <note xml:id="i-416739fefb0a0c14-0">
            Det är klart att det har en oerhörd betydelse vilka beslut vi
            fattar och vad som står i de betänkanden som vi här tar beslut
            om.
          </note>
          <note xml:id="i-635fab2eb467fb9e-0">
            När det gäller det som jag sade om att man kan ha olika uppfattningar
            som majoritet och i opposition förstod jag att Siw Persson menade
            att det stämmer för kds men inte för Folkpartiet. Av en ren tillfällighet
            har jag med mig omröstningsprotokollet från förra mandatperioden
            då Siw Persson och jag också var ledamöter av den här kammaren
            och då vi behandlade precis samma frågor som vi nu behandlar.
            Här står inte hur olika personer röstade. Det är sant att det
            fanns några folkpartister, närmare bestämt 3, som här i kammaren
            var för ett skydd av älvsträckorna. Men det fanns 22 folkpartister
            - de var många på den tiden
          </note>
          <note xml:id="i-b3e2ab3070fecc57-0">
            - som då hade en annan uppfattning.
          </note>
          <note xml:id="i-d2464e77ebce5cd8-0">
            Jag tror faktiskt att vi alla, Siw Persson, skall ikläda oss
            en viss ödmjukhet och försiktighet i argumentationen.
          </note>
          <note xml:id="i-d9dc957747dc01ac-0">
            Anf. 112 SIW PERSSON (fp)
          </note>
          <note xml:id="i-e3aaccc5a38f2ac4-0">
            Fru talman! Det tycker jag verkligen att socialdemokraterna skall
            göra. Folkpartiet har också försökt, och det är klart att alla
            kan göra fel. Vad jag försökte förklara för Lars Stjernkvist var
            att Folkpartiet som parti hela tiden har hävdat detta.
          </note>
          <note xml:id="i-8c782ebd17153d29-0">
            I Folkpartiet har det alltid varit högre i tak. Man har tillåtit
            att enskilda ledamöter har haft en annan åsikt än partiet.
          </note>
          <note xml:id="i-444758a1945b5c17-0">
            Anf. 113 LARS STJERNKVIST (s)
          </note>
          <note xml:id="i-f58fadec195ebd56-0">
            Fru talman! Det är högt i tak även hos Socialdemokraterna. Men
            om 3 av 22 socialdemokrater i den här kammaren röstar på ett visst
            sätt, och följaktligen
          </note>
          <note xml:id="i-17fc1a5edfdbb078-0">
            22 röstar på ett annat sätt än de 3 övriga, skulle jag aldrig
            komma på idén att framställa det som om dessa
          </note>
          <note xml:id="i-e772cf92914ad88b-0">
            3 socialdemokrater var de främsta uttolkarna av vad
          </note>
          <note xml:id="i-c5a86eed39aab88b-0">
            Socialdemokraterna anser.
          </note>
          <note xml:id="i-cb1f4af45d196ca8-0">
            I det här fallet tillhörde Siw Persson under förra mandatperioden
            en mycket liten begränsad minoritet.
          </note>
          <note xml:id="i-0969abaac5c36f1c-0">
            Nu har hon fått med sig en majoritet. Det tycker jag är bra.
            Men jag tycker inte om att vissa försöker framställa sig som mera
            hedervärda än andra politiker. Jag är alldeles övertygad om att
            Siw Persson är besjälad av en ärlig övertygelse i den här frågan,
            men det är vi alla.
          </note>
          <note xml:id="i-b50e2170faa28633-4">
            Överläggningen var härmed avslutad.
          </note>
          <note xml:id="i-e44afcfe1e730b6a-3">
            (Beslut fattades efter 10 §.)
          </note>
          <note xml:id="i-5635b7b6be68ff34-0">
            10 § Samordnad länsförvaltning
          </note>
          <note xml:id="i-2d7bd0fba7f70768-4">
            Föredrogs
          </note>
          <note xml:id="i-179c9e1afb3dc019-0">
            Bostadsutskottets betänkande 1995/96:BoU5
          </note>
          <note xml:id="i-0c0d5aa1e8f6a5e2-0">
            Samordnad länsförvaltning (förs. 1995/96:RR3)
          </note>
          <note xml:id="i-9570ce8864f6cca9-0">
            Anf. 114 OWE HELLBERG (v)
          </note>
          <note xml:id="i-b2dd68936eefc1fa-0">
            Fru talman! Vänsterpartiets reservation i det här ärendet skall
            mest ses som ett sätt att påvisa den regionala nivåns demokratiska
            underskott och den regionala nivåns svårigheter att styra sin
            egen utveckling.
          </note>
          <note xml:id="i-3615b8e19d39e1a7-0">
            Det som fattas är naturligtvis det regionala parlament som Regionberedningen
            förespråkar skall inrättas. Vänsterpartiet vill egentligen gå
            längre än beredningens förslag, men vi avvaktar i väntan på en
            framtida regeringsproposition i frågan.
          </note>
          <note xml:id="i-d23ab1ca056d8c85-0">
            Det demokratiska underskottet på regional nivå är stort när det
            gäller att hantera de statliga medel som länsstyrelsen skall administrera.
            Den regionalt valda länsstyrelsens styrelse är mer eller mindre
            bara ett rådgivande organ, medan den regeringsutsedde tjänstemannen,
            landshövdingen, och dennes styrelse sitter på makten och anslagen.
            Det är ett oacceptabelt system som naturligtvis måste moderniseras
            och göras mer demokratiskt.
          </note>
          <note xml:id="i-68aaa0cb5d287fc0-0">
            I avvaktan på att en större förändring kan vara realiserbar kan
            regeringen se över om man kan stärka den folkvalda Länsstyrelsens
            styrelses befogenheter.
          </note>
          <note xml:id="i-9a103cc4cd6028f5-0">
            Även om landshövdingen och länsstyrelsen har stor makt över de
            anslag som tillfaller länet via riksdagen har man ändå svårt att
            ta ett helhetsgrepp.
          </note>
          <note xml:id="i-a3e2f475bf1ed98a-0">
            Länsstyrelsen upprättar t.ex. regionala miljöstrategier men har
            mycket svårt att genomföra dem, eftersom stora statliga aktörer
            som Vägverket, Banverket, SJ,
          </note>
          <note xml:id="i-d5aaf90c5a773467-0">
            Posten m.fl. har sina egna budgetar och upprättar egna målsättningar
            utifrån riksdagens mål, men också efter egna verksamhetsmål. Denna
            sektorisering gör att helhetssynen på regional nivå blir svår
            att uppnå och kan komma i konflikt med andra aktörers målsättning.
          </note>
          <note xml:id="i-2e5828238c919a52-0">
            Den regionala områdesindelningen för de statliga verken stämmer
            inte med länsindelningen. Den delar in landet i helt andra områden.
            Att alla verk har länsansvariga kan vara en hjälp för att förbättra
            kontakten med länsstyrelsen och möjligheten att kunna förverkliga
            regionala målstrategier.
          </note>
          <note xml:id="i-187e87ad5ef5b525-0">
            För att undvika ett sektoriserat tänkande bör regeringen fundera
            över hur verksamheter skall kunna samordnas, t.ex. på kommunikationssidan.
            Där har vi
          </note>
          <note xml:id="i-2eda014759e93d23-0">
            Banverket, Vägverket, Luftfartsverket och Sjöfartsverket som
            alla driver sina egna verksamheter. SJ:s,
          </note>
          <note xml:id="i-456f39776b3d53a4-0">
            Telias och Postens verksamheter har också mycket stor betydelse
            på den regionala nivån. Men bolagsbildningen har lett till en
            centralisering av verksamheterna med större tanke på ekonomiska
            bokslut än samhällsnytta och service, inte minst i glesbygd.
          </note>
          <note xml:id="i-2ae9c56fde59f7c8-0">
            Västerpartiet tror att utvecklingen mot ett ökat regionalt självbestämmande
            är bra för Sverige och hur vi använder statliga medel. Genom att
            flytta makt och ansvar ut i landet till de områden där medlen
            skall användas får vi en effektivare och klokare användning av
            dessa medel, eftersom man lever närmare de problem som just den
            regionen har.
          </note>
          <note xml:id="i-d0cb0684cd8c0bda-0">
            EU-medlemskapet har också ställt till problem i den här frågan.
            Sveriges indelning i målområden stämmer dåligt överens med den
            inkörda länsindelningen. Det demokratiska underskottet har också
            stärkts. Ansökningar om EU-medel går via länsstyrelsen och med
            inblandning av projektgrupper och samverkansgrupper i en salig
            röra. Näringslivet, kommuner och landsting skall medverka och
            skjuta till pengar på olika sätt, men det är svårt att utröna
            var det politiska ansvaret finns. Det måste göra det svårt för
            väljarna när de i valsammanhang skall utkräva ansvar för hur offentliga
            medel används.
          </note>
          <note xml:id="i-3bec1a72c1d01ce0-0">
            Regionala parlament skulle kunna vara lösningen på många av de
            problem som jag har räknat upp, inte minst för att minska det
            demokratiska underskottet på regional nivå. För oss är det viktigt
            att de regionala parlamenten inte blir för stora. Då mister de
            sin folkliga förankring. Därför har vi sagt att landstingen är
            den naturliga utgångspunkten för de regionala parlamenten. Men
            människor i regionen skall naturligtvis själva få tycka till om
            vad som är regionens naturliga utbredningsområde.
          </note>
          <note xml:id="i-43288a156533be51-0">
            Vänsterns inställning till detta är klar. Andra partier får själva
            svara för var de står.
          </note>
          <note xml:id="i-4e7493418aae25f0-0">
            Jag ställer mig naturligtvis bakom förslagen i reservationen,
            men jag avstår från att yrka bifall till dem.
          </note>
          <note xml:id="i-1e59ba6bca6075e2-0">
            Anf. 115 LENNART NILSSON (s)
          </note>
          <note xml:id="i-dee2276e420a50d9-0">
            Fru talman! Det här ärendet, bostadsutskottets betänkande nr
            5, är inte så stort att det föranleder mig att hålla på i tio
            minuter. Betänkandet är ju en uppföljning av ett förslag som Riksdagens
            revisorer har lagt fram för bostadsutskottet.
          </note>
          <note xml:id="i-6b718289db54e832-0">
            Vi har tagit ställning till det som handlar om länsexperterna
            och på vilket sätt de är styrande i verksamheten. Där ger vi regeringen
            till känna att man skall överväga just länsexperternas roll framöver.
          </note>
          <note xml:id="i-44111c5e8708fdb8-0">
            Länsstyrelsens samordningsroll diskuteras också, som Owe Hellberg
            var inne på.
          </note>
          <note xml:id="i-5ec1598c40b6c56c-0">
            Dessutom handlar det om trafiksäkerheten på regional nivå.
          </note>
          <note xml:id="i-3ec06b6977768cce-0">
            De är de tre punkterna.
          </note>
          <note xml:id="i-d5bea31feb38997d-0">
            Om man skulle utveckla ett resonemang kring de frågor som Owe
            Hellberg tar upp skulle man naturligtvis kunna prata mycket längre
            än tio minuter. Vi lever i en tid när det krävs förändringar utifrån
            den verklighet vi lever i i dag jämfört med den som fanns på 1600-talet.
          </note>
          <note xml:id="i-5c7f7ce1fff9430b-0">
            Det finns många intressanta frågor som tas upp i
          </note>
          <note xml:id="i-b387760d401ca3d7-0">
            Vänsterpartiets motion. Men även om Vänsterpartiet är helt klart
            över hur allting skall se ut tycker jag i min ödmjukhet att det
            finns anledning att vänta och fundera litet över vad remissinstanser
            och andra har kommit fram till. Vi kommer att få ta ställning
            till olika överväganden framöver under våren.
          </note>
          <note xml:id="i-1cabadcb80286c3f-0">
            Även om jag erkänner att jag håller med i mångt och mycket av
            det som Owe Hellberg har sagt, bl.a.
          </note>
          <note xml:id="i-28befffec0a1dcfe-0">
            att det handlar om att beslut skall fattas så nära människor
            som möjligt, finns det även ett nationellt intresse att vårt fina
            land Sverige skall fungera så rättvist som möjligt. Landshövdingen
            och länsstyrelsen är ju regeringens företrädare i den statliga
            samordningen.
          </note>
          <note xml:id="i-c563f0a46d54dc2b-0">
            Det är viktigt att slå fast att det är på det sättet.
          </note>
          <note xml:id="i-20968d5d2240c17f-0">
            Jag tror att detta måste förändras, eftersom jag utgår ifrån
            att man måste avsätta politiker som kan ställas till ansvar. Jag
            tror att det är mycket viktigt att markera att om man nu skall
            förändra enligt Regionberedningens förslag måste det handla om
            att man renodlar länsstyrelsens roll till att vara regeringens
            organ. I det sammanhanget är jag inte helt övertygad om att det
            över huvud taget behövs en vald länsstyrelse, som Vänsterpartiet
            föreslår här. Då hamnar ju uppgifterna på en helt annan nivå.
            En del frågor hamnar kanske hos landstingen och en del hos kommunerna.
            Sedan fungerar länsstyrelsen som regeringens kontrollorgan.
          </note>
          <note xml:id="i-ef8f516e62d2e877-0">
            Vi får naturligtvis anledning att återkomma till den debatten.
            Därför yrkar jag avslag på Vänsterpartiets reservation och bifall
            till hemställan i bostadsutskottets betänkande.
          </note>
          <note xml:id="i-aa7aecc34ab69211-0">
            Anf. 116 OWE HELLBERG (v)
          </note>
          <note xml:id="i-b525fca6b00b2ba8-0">
            Fru talman! Vi i Vänsterpartiet är naturligtvis inte helt stupsäkra
            på hur utvecklingen skall se ut.
          </note>
          <note xml:id="i-ad5183cd1f840128-0">
            Däremot är vi helt på det klara med att vi vill ha regionala
            parlament. Det förs en annan diskussion om att man helt skall
            lägga ned en regional nivå som finns i dag, nämligen landstingen.
            Det är den frågan som är avgörande för fortsättningen på det hela.
          </note>
          <note xml:id="i-5d651e04d5e68357-0">
            Jag talade inte om länsstyrelsen som folkvald. Om
          </note>
          <note xml:id="i-faa47634012dd6bc-0">
            Lennart Nilsson hade lyssnat noga skulle han ha hört att jag
            talade om Länsstyrelsens styrelse, som är indirekt vald av landstingen,
            och dess roll. Jag tycker att det är anmärkningsvärt hur litet
            denna demokratiskt valda församling kan påverka de beslut som
            fattas av landshövding och länsstyrelse. Jag menar att dess roll
            bör stärkas.
          </note>
          <note xml:id="i-9afdb892d21d8c81-0">
            Den regionala rättvisan skall naturligtvis även i fortsättningen
            skipas av riksdagen, Lennart Nilsson.
          </note>
          <note xml:id="i-1c0699efd7c5c88d-0">
            Riksdagen är den instans som skall fördela ramarna på ett regionalt
            rättvist sätt. Men hanteringen skall naturligtvis ske i de regionala
            parlamenten.
          </note>
          <note xml:id="i-48755841dde4c9ca-0">
            Det är just det som är den viktiga och stora frågan.
          </note>
          <note xml:id="i-bf2e91babb6f2487-0">
            Vi måste komma vidare i detta sammanhang. Jag skulle vilja veta
            mer om var Socialdemokraterna står i denna fråga, eftersom partiet
            har en avgörande position.
          </note>
          <note xml:id="i-daac29f537c7cd42-0">
            Anf. 117 LENNART NILSSON (s)
          </note>
          <note xml:id="i-a0e7730e93f58b21-0">
            Fru talman! Socialdemokraterna har på en partikongress slagit
            fast att det skall finnas tre nivåer, nämligen stat, landsting
            och kommuner.
          </note>
          <note xml:id="i-c88a11ca8d2fbf48-0">
            Det är där Socialdemokraterna står, till dess att detta förändras.
            Jag vet naturligtvis att det förs en debatt i vårt parti om de
            olika nivåerna. Trots det är detta vad som gäller. Vår partikongress
            har slagit fast att det skall finnas tre nivåer.
          </note>
          <note xml:id="i-d9b9bb90ae81a896-0">
            Anf. 118 OWE HELLBERG (v)
          </note>
          <note xml:id="i-cc075322a682bef6-0">
            Fru talman! Det är bara det att den modellen håller på att bli
            ifrånsprungen. Exempelvis har vi i Skåne nu fått oss föreskrivet
            hur det skall fungera i framtiden;
          </note>
          <note xml:id="i-69e1c5cd7d0e70b3-0">
            antingen en socialdemokratisk eller en moderat modell.
          </note>
          <note xml:id="i-9ae888a8cb2e9e87-0">
            Det är därför intressant att få veta var Socialdemokraterna står
            i denna fråga.
          </note>
          <note xml:id="i-91d8828d5b004df5-0">
            Anf. 119 LENNART NILSSON (s)
          </note>
          <note xml:id="i-dc209d3f71e9aeda-0">
            Fru talman! När det gäller Skåne utgår jag ifrån att regeringen
            kommer att presentera ett förslag om länsindelningen i Västsverige
            och i Skåne. Vi får föra den diskussionen då.
          </note>
          <note xml:id="i-b50e2170faa28633-5">
            Överläggningen var härmed avslutad.
          </note>
          <note xml:id="i-d2d4e4641760e6ce-0">
            Beslut
          </note>
          <note xml:id="i-7954f075c73ec7fc-0">
            BoU7 Jordförvärvslagen och rennäringslagen m.m.
          </note>
          <note xml:id="i-8bf5afa077c4b10d-0">
            Mom.2 (jordförvärvslagstiftningen)
          </note>
          <note xml:id="i-ca9a756b9e31cd67-12">
            1. utskottet
          </note>
          <note xml:id="i-546e74c44b122dd0-0">
            2. res. 1 (m)
          </note>
          <note xml:id="i-255389cc56d4bc90-0">
            Kammaren biföll utskottets hemställan med acklamation
          </note>
          <note xml:id="i-08a74573a3c0e68d-0">
            .
          </note>
          <note xml:id="i-b2aaff0dfa2f60b6-0">
            Mom. 5 (fastighetsöverlåtelse i skärgården)
          </note>
          <note xml:id="i-ca9a756b9e31cd67-13">
            1. utskottet
          </note>
          <note xml:id="i-9283ebd1742ad992-0">
            2. res. 3 (c, fp, mp, kds)
          </note>
          <note xml:id="i-a27e78a58c8382e3-10">
            Votering:
          </note>
          <note xml:id="i-49855124bfd42366-0">
            228 för utskottet
          </note>
          <note xml:id="i-0f7ad9e1487e6c1a-0">
            74 för res. 3
          </note>
          <note xml:id="i-654ddbb3c0556326-1">
            1 avstod
          </note>
          <note xml:id="i-c6c95e7953f53046-0">
            46 frånvarande
          </note>
          <note xml:id="i-f6e2e51b9e819cf4-19">
            Kammaren biföll utskottets hemställan.
          </note>
          <note xml:id="i-751a0c10d91b7e49-12">
            Partivis fördelning av rösterna:
          </note>
          <note xml:id="i-df2e6852b95e9f7c-0">
            För utskottet: 145 s, 65 m, 1 fp, 16 v, 1 kds
          </note>
          <note xml:id="i-807f9a51b0c9524a-0">
            För res. 3: 4 m, 21 c, 19 fp, 17 mp, 13 kds
          </note>
          <note xml:id="i-8b991f294919ab96-0">
            Avstod: 1 v
          </note>
          <note xml:id="i-9dc3b287f8770d26-0">
            Frånvarande: 16 s, 11 m, 6 c, 6 fp, 5 v, 1 mp, 1 kds
          </note>
          <note xml:id="i-6a750faf32fa9d04-0">
            Ingvar Eriksson (m) anmälde att han avsett att rösta nej men
            markerats ha röstat ja.
          </note>
          <note xml:id="i-dc1c789cf65d858b-0">
            Mom. 11 (vetorätt för Sametinget vid exploateringar i renbetesområdet)
          </note>
          <note xml:id="i-ca9a756b9e31cd67-14">
            1. utskottet
          </note>
          <note xml:id="i-847f1a2746c4aa56-0">
            2. res. 4 (mp)
          </note>
          <note xml:id="i-a27e78a58c8382e3-11">
            Votering:
          </note>
          <note xml:id="i-aa3a5f1b8ac429e3-0">
            290 för utskottet
          </note>
          <note xml:id="i-dafc44e0fbf2535a-0">
            17 för res. 4
          </note>
          <note xml:id="i-95fc5a6926c66ba2-0">
            42 frånvarande
          </note>
          <note xml:id="i-f6e2e51b9e819cf4-20">
            Kammaren biföll utskottets hemställan.
          </note>
          <note xml:id="i-751a0c10d91b7e49-13">
            Partivis fördelning av rösterna:
          </note>
          <note xml:id="i-7f337b04790b7b0e-0">
            För utskottet: 146 s, 72 m, 21 c, 20 fp, 17 v, 14 kds
          </note>
          <note xml:id="i-5ab017f5dc95c158-0">
            För res. 4: 17 mp
          </note>
          <note xml:id="i-f1ce31e79ba3327a-0">
            Frånvarande: 15 s, 8 m, 6 c, 6 fp, 5 v, 1 mp, 1 kds
          </note>
          <note xml:id="i-daed7fb1bab1e5ac-0">
            Mom. 12 (förnyade överväganden om ersättning för rovdjursrivna
            renar)
          </note>
          <note xml:id="i-ca9a756b9e31cd67-15">
            1. utskottet
          </note>
          <note xml:id="i-cc610b728306d296-0">
            2. res. 5 (s)
          </note>
          <note xml:id="i-a27e78a58c8382e3-12">
            Votering:
          </note>
          <note xml:id="i-ea243f70334bc2f0-0">
            190 för utskottet
          </note>
          <note xml:id="i-762ea66262c49deb-0">
            116 för res. 5
          </note>
          <note xml:id="i-ad9c0e7fd1d91f26-0">
            43 frånvarande
          </note>
          <note xml:id="i-f6e2e51b9e819cf4-21">
            Kammaren biföll utskottets hemställan.
          </note>
          <note xml:id="i-751a0c10d91b7e49-14">
            Partivis fördelning av rösterna:
          </note>
          <note xml:id="i-97b6b04ee8fd3eb8-0">
            För utskottet: 30 s, 72 m, 21 c, 20 fp, 17 v, 17 mp,
          </note>
          <note xml:id="i-950ee52917da4f31-0">
            13 kds
          </note>
          <note xml:id="i-85235cf2371add64-0">
            För res. 5: 116 s
          </note>
          <note xml:id="i-4d4a697539256b9c-0">
            Frånvarande: 15 s, 8 m, 6 c, 6 fp, 5 v, 1 mp, 2 kds
          </note>
          <note xml:id="i-5a604506e78af6cf-0">
            Johnny Ahlqvist, Eva Arvidsson, Hans Karlsson, Kaj
          </note>
          <note xml:id="i-84dd58f00c83face-0">
            Larsson, Nils-Erik Söderqvist och Ingegerd Wärnersson (alla s)
            anmälde att de avsett att rösta nej men markerats ha röstat ja.
          </note>
          <note xml:id="i-6a3f9e57aae73f33-3">
            Övriga moment
          </note>
          <note xml:id="i-f6e2e51b9e819cf4-22">
            Kammaren biföll utskottets hemställan.
          </note>
          <note xml:id="i-dac3674e7eec7370-0">
            JoU12 Jakt och viltvård
          </note>
          <note xml:id="i-ccf8b381e91b0b8c-0">
            Mom. 1(skyddsjakt på säl)
          </note>
          <note xml:id="i-569cc49518200bbc-1">
            Yrkanden:
          </note>
          <note xml:id="i-ca9a756b9e31cd67-16">
            1. utskottet
          </note>
          <note xml:id="i-ffb430ef872ced80-0">
            2. mot. 1994/95:Jo801 (m)
          </note>
          <note xml:id="i-68c26846ceab2250-0">
            Kammaren biföll utskottets hemställan med acklamation.
          </note>
          <note xml:id="i-a4bade3d5393493d-0">
            Mom. 7 (EU:s fågel- och habitatdirektiv)
          </note>
          <note xml:id="i-ca9a756b9e31cd67-17">
            1. utskottet
          </note>
          <note xml:id="i-a35f5a55936e4aa0-1">
            2. res. 1 (mp)
          </note>
          <note xml:id="i-a27e78a58c8382e3-13">
            Votering:
          </note>
          <note xml:id="i-8109eba6d1793b7b-0">
            286 för utskottet
          </note>
          <note xml:id="i-69b6ff7e6d86b357-0">
            17 för res. 1
          </note>
          <note xml:id="i-c6c95e7953f53046-1">
            46 frånvarande
          </note>
          <note xml:id="i-f6e2e51b9e819cf4-23">
            Kammaren biföll utskottets hemställan.
          </note>
          <note xml:id="i-751a0c10d91b7e49-15">
            Partivis fördelning av rösterna:
          </note>
          <note xml:id="i-aea2dc06617bafb4-0">
            För utskottet: 143 s, 71 m, 21 c, 21 fp, 17 v, 13 kds
          </note>
          <note xml:id="i-dffa7bd998152b6b-0">
            För res. 1: 17 mp
          </note>
          <note xml:id="i-2beb7a7697955ab3-0">
            Frånvarande: 18 s, 9 m, 6 c, 5 fp, 5 v, 1 mp, 2 kds
          </note>
          <note xml:id="i-9745134eeef4f8d3-0">
            Mom. 8 (rovdjursstammen)
          </note>
          <note xml:id="i-ca9a756b9e31cd67-18">
            1. utskottet
          </note>
          <note xml:id="i-bbd65185b4707465-1">
            2. res. 2 (v, mp)
          </note>
          <note xml:id="i-a27e78a58c8382e3-14">
            Votering:
          </note>
          <note xml:id="i-c2cb21b3df4a5d6d-0">
            274 för utskottet
          </note>
          <note xml:id="i-f53b9c19a69d186a-0">
            33 för res. 2
          </note>
          <note xml:id="i-95fc5a6926c66ba2-1">
            42 frånvarande
          </note>
          <note xml:id="i-f6e2e51b9e819cf4-24">
            Kammaren biföll utskottets hemställan.
          </note>
          <note xml:id="i-751a0c10d91b7e49-16">
            Partivis fördelning av rösterna:
          </note>
          <note xml:id="i-3b5b17a711473790-0">
            För utskottet: 147 s, 72 m, 21 c, 20 fp, 14 kds
          </note>
          <note xml:id="i-9781b034dc7ad34b-0">
            För res. 2: 17 v, 16 mp
          </note>
          <note xml:id="i-cf9bdba7b5693470-0">
            Frånvarande: 14 s, 8 m, 6 c, 6 fp, 5 v, 2 mp, 1 kds
          </note>
          <note xml:id="i-6a3f9e57aae73f33-4">
            Övriga moment
          </note>
          <note xml:id="i-f6e2e51b9e819cf4-25">
            Kammaren biföll utskottets hemställan.
          </note>
          <note xml:id="i-a1ed9ad79b71becc-0">
            BoU6 Fastighetsbildning m.m.
          </note>
          <note xml:id="i-9c3a5a3aab5f429f-0">
            Mom. 4 (lagstiftningens inverkan på landsbygden)
          </note>
          <note xml:id="i-ca9a756b9e31cd67-19">
            1. utskottet
          </note>
          <note xml:id="i-579defbc95dba78e-0">
            2. res. 1 (c, fp, kds)
          </note>
          <note xml:id="i-a27e78a58c8382e3-15">
            Votering:
          </note>
          <note xml:id="i-29be06c50ea9df07-0">
            230 för utskottet
          </note>
          <note xml:id="i-c7a50287b284e09b-0">
            66 för res. 1
          </note>
          <note xml:id="i-654ddbb3c0556326-2">
            1 avstod
          </note>
          <note xml:id="i-af6687f59a4ef0e6-0">
            52 frånvarande
          </note>
          <note xml:id="i-f6e2e51b9e819cf4-26">
            Kammaren biföll utskottets hemställan.
          </note>
          <note xml:id="i-751a0c10d91b7e49-17">
            Partivis fördelning av rösterna:
          </note>
          <note xml:id="i-68567a059607dc39-0">
            För utskottet: 143 s, 69 m, 16 v, 2 mp
          </note>
          <note xml:id="i-eaab3fd577c02434-0">
            För res. 1: 19 c, 21 fp, 12 mp, 14 kds
          </note>
          <note xml:id="i-3a7e7d725009a37f-0">
            Avstod: 1 mp
          </note>
          <note xml:id="i-ed2887f86dbc6a73-0">
            Frånvarande: 18 s, 11 m, 8 c, 5 fp, 6 v, 3 mp, 1 kds
          </note>
          <note xml:id="i-0403cbdc7e89939b-0">
            Mom. 5 (expropriationslagens ersättningsregler)
          </note>
          <note xml:id="i-ca9a756b9e31cd67-20">
            1. utskottet
          </note>
          <note xml:id="i-5bbbf04964b05c8d-0">
            2. res. 2 (m)
          </note>
          <note xml:id="i-a27e78a58c8382e3-16">
            Votering:
          </note>
          <note xml:id="i-be51242f5e314102-0">
            Kammaren biföll utskottets hemställan genom uppresning.
          </note>
          <note xml:id="i-db9ca39c7a6a7f53-0">
            Mom. 6 (domstolsprövning av expropriationstillstånden)
          </note>
          <note xml:id="i-ca9a756b9e31cd67-21">
            1. utskottet
          </note>
          <note xml:id="i-b9d9194f63a65d4a-0">
            2. res. 3 (mp)
          </note>
          <note xml:id="i-a27e78a58c8382e3-17">
            Votering:
          </note>
          <note xml:id="i-76c69d44a2a38878-0">
            291 för utskottet
          </note>
          <note xml:id="i-9547a885922fe5a0-0">
            18 för res. 3
          </note>
          <note xml:id="i-b0526c541d3e38a8-3">
            40 frånvarande
          </note>
          <note xml:id="i-751a0c10d91b7e49-18">
            Partivis fördelning av rösterna:
          </note>
          <note xml:id="i-90da717844b517eb-0">
            För utskottet: 147 s, 71 m, 21 c, 21 fp, 17 v, 14 kds
          </note>
          <note xml:id="i-e2bbe5e8aca8ff68-0">
            För res. 3: 1 m, 17 mp
          </note>
          <note xml:id="i-d7c31dc1917bc6bb-0">
            Frånvarande: 14 s, 8 m, 6 c, 5 fp, 5 v, 1 mp, 1 kds
          </note>
          <note xml:id="i-1ec2a2b20a7e14c7-0">
            Carl Erik Hedlund (m) anmälde att han avsett att rösta ja men
            markerats ha röstat nej.
          </note>
          <note xml:id="i-3cc293421d7af167-0">
            Mom. 7 (inskränkningar av tomträttsinstitutet)
          </note>
          <note xml:id="i-ca9a756b9e31cd67-22">
            1. utskottet
          </note>
          <note xml:id="i-9a98aa35ee639aa7-0">
            2. res. 4 (m, c)
          </note>
          <note xml:id="i-68c26846ceab2250-1">
            Kammaren biföll utskottets hemställan med acklamation.
          </note>
          <note xml:id="i-6a3f9e57aae73f33-5">
            Övriga moment
          </note>
          <note xml:id="i-f6e2e51b9e819cf4-27">
            Kammaren biföll utskottets hemställan.
          </note>
          <note xml:id="i-ab737cbd39c00a19-0">
            BoU8 Naturresurslagen
          </note>
          <note xml:id="i-730d7080cbc26774-0">
            Mom. 1 (den kommunala vetorätten)
          </note>
          <note xml:id="i-ca9a756b9e31cd67-23">
            1. utskottet
          </note>
          <note xml:id="i-cb7a9dd15200947f-0">
            2. res. 1 (c, v, mp)
          </note>
          <note xml:id="i-a27e78a58c8382e3-18">
            Votering:
          </note>
          <note xml:id="i-a256629c3bc60911-0">
            254 för utskottet
          </note>
          <note xml:id="i-4244aeea622be7d6-0">
            55 för res. 1
          </note>
          <note xml:id="i-b0526c541d3e38a8-4">
            40 frånvarande
          </note>
          <note xml:id="i-f6e2e51b9e819cf4-28">
            Kammaren biföll utskottets hemställan.
          </note>
          <note xml:id="i-751a0c10d91b7e49-19">
            Partivis fördelning av rösterna:
          </note>
          <note xml:id="i-fe746584825122ef-0">
            För utskottet: 147 s, 72 m, 21 fp, 14 kds
          </note>
          <note xml:id="i-b402165179b7858c-0">
            För res. 1: 21 c, 17 v, 17 mp
          </note>
          <note xml:id="i-d7c31dc1917bc6bb-1">
            Frånvarande: 14 s, 8 m, 6 c, 5 fp, 5 v, 1 mp, 1 kds
          </note>
          <note xml:id="i-27a856b4e08f61b2-0">
            Mom. 2 (alternativa metoder för slutförvaring av utbränt kärnbränsle)
          </note>
          <note xml:id="i-ca9a756b9e31cd67-24">
            1. utskottet
          </note>
          <note xml:id="i-50ea1bef44207140-0">
            2. res. 2 (mp)
          </note>
          <note xml:id="i-a27e78a58c8382e3-19">
            Votering:
          </note>
          <note xml:id="i-a7d28328a94be629-1">
            289 för utskottet
          </note>
          <note xml:id="i-5d4c940d35066135-0">
            20 för res. 2
          </note>
          <note xml:id="i-b0526c541d3e38a8-5">
            40 frånvarande
          </note>
          <note xml:id="i-f6e2e51b9e819cf4-29">
            Kammaren biföll utskottets hemställan.
          </note>
          <note xml:id="i-751a0c10d91b7e49-20">
            Partivis fördelning av rösterna:
          </note>
          <note xml:id="i-4cc58cb3b13c1666-0">
            För utskottet: 147 s, 72 m, 19 c, 21 fp, 17 v, 13 kds
          </note>
          <note xml:id="i-cd6857a2854d57f9-0">
            För res. 2: 2 c, 17 mp, 1 kds
          </note>
          <note xml:id="i-d7c31dc1917bc6bb-2">
            Frånvarande: 14 s, 8 m, 6 c, 5 fp, 5 v, 1 mp, 1 kds
          </note>
          <note xml:id="i-b78480c7dd5050d5-0">
            Mom. 3 (vindkraften som riksintresse)
          </note>
          <note xml:id="i-ca9a756b9e31cd67-25">
            1. utskottet
          </note>
          <note xml:id="i-7fd596a48cf61226-0">
            2. res. 3 (c, mp)
          </note>
          <note xml:id="i-a27e78a58c8382e3-20">
            Votering:
          </note>
          <note xml:id="i-2bb7cb8d99c01e80-0">
            269 för utskottet
          </note>
          <note xml:id="i-dc5eec6b9ddc3974-0">
            38 för res. 3
          </note>
          <note xml:id="i-95fc5a6926c66ba2-2">
            42 frånvarande
          </note>
          <note xml:id="i-f6e2e51b9e819cf4-30">
            Kammaren biföll utskottets hemställan.
          </note>
          <note xml:id="i-751a0c10d91b7e49-21">
            Partivis fördelning av rösterna:
          </note>
          <note xml:id="i-0f2722e7a82ff04c-0">
            För utskottet: 147 s, 70 m, 21 fp, 17 v, 14 kds
          </note>
          <note xml:id="i-22324dac24ad2441-0">
            För res. 3: 21 c, 17 mp
          </note>
          <note xml:id="i-1b1e4daedd018827-0">
            Frånvarande: 14 s, 10 m, 6 c, 5 fp, 5 v, 1 mp, 1 kds
          </note>
          <note xml:id="i-c949a76aca6c1976-0">
            Mom. 9 (vattenkraftens roll i energibalansen)
          </note>
          <note xml:id="i-ca9a756b9e31cd67-26">
            1. utskottet
          </note>
          <note xml:id="i-3c8cce27c662bd55-0">
            2. res. 4 (fp, mp)
          </note>
          <note xml:id="i-a27e78a58c8382e3-21">
            Votering:
          </note>
          <note xml:id="i-a256629c3bc60911-1">
            254 för utskottet
          </note>
          <note xml:id="i-a44b0ffde44049ba-0">
            55 för res. 4
          </note>
          <note xml:id="i-b0526c541d3e38a8-6">
            40 frånvarande
          </note>
          <note xml:id="i-f6e2e51b9e819cf4-31">
            Kammaren biföll utskottets hemställan.
          </note>
          <note xml:id="i-751a0c10d91b7e49-22">
            Partivis fördelning av rösterna:
          </note>
          <note xml:id="i-fb7f077c4f33e0f9-0">
            För utskottet: 147 s, 72 m, 21 c, 14 kds
          </note>
          <note xml:id="i-6497209f4f82561e-0">
            För res. 4: 21 fp, 17 v, 17 mp
          </note>
          <note xml:id="i-d7c31dc1917bc6bb-3">
            Frånvarande: 14 s, 8 m, 6 c, 5 fp, 5 v, 1 mp, 1 kds
          </note>
          <note xml:id="i-3e2bc16119a544a0-0">
            Mom. 11 (Gideälven)
          </note>
          <note xml:id="i-ca9a756b9e31cd67-27">
            1. utskottet
          </note>
          <note xml:id="i-85182283dd5ab658-0">
            2. res. 6 (c, fp, v, mp, kds)
          </note>
          <note xml:id="i-a27e78a58c8382e3-22">
            Votering:
          </note>
          <note xml:id="i-783c1a2ed62cbf72-0">
            220 för utskottet
          </note>
          <note xml:id="i-f85a269c85c55f09-0">
            89 för res. 6
          </note>
          <note xml:id="i-b0526c541d3e38a8-7">
            40 frånvarande
          </note>
          <note xml:id="i-f6e2e51b9e819cf4-32">
            Kammaren biföll utskottets hemställan.
          </note>
          <note xml:id="i-751a0c10d91b7e49-23">
            Partivis fördelning av rösterna:
          </note>
          <note xml:id="i-69c90b8a14eb483c-0">
            För utskottet: 147 s, 72 m, 1 c
          </note>
          <note xml:id="i-f7f8a1832766d4cb-0">
            För res. 6: 20 c, 21 fp, 17 v, 17 mp, 14 kds
          </note>
          <note xml:id="i-d7c31dc1917bc6bb-4">
            Frånvarande: 14 s, 8 m, 6 c, 5 fp, 5 v, 1 mp, 1 kds
          </note>
          <note xml:id="i-63043bf768a58faa-0">
            Mom. 12 (Brunnsberg)
          </note>
          <note xml:id="i-ca9a756b9e31cd67-28">
            1. utskottet
          </note>
          <note xml:id="i-c857973265361dff-0">
            2. res. 7 (c, fp, v, mp, kds)
          </note>
          <note xml:id="i-a27e78a58c8382e3-23">
            Votering:
          </note>
          <note xml:id="i-ba8d7a5ea12b6e4f-0">
            219 för utskottet
          </note>
          <note xml:id="i-3c040c7a0adec899-0">
            90 för res. 7
          </note>
          <note xml:id="i-b0526c541d3e38a8-8">
            40 frånvarande
          </note>
          <note xml:id="i-f6e2e51b9e819cf4-33">
            Kammaren biföll utskottets hemställan.
          </note>
          <note xml:id="i-751a0c10d91b7e49-24">
            Partivis fördelning av rösterna:
          </note>
          <note xml:id="i-00c5e872beb08623-0">
            För utskottet: 147 s, 72 m
          </note>
          <note xml:id="i-95b8bfbfdf2badd1-0">
            För res. 7: 21 c, 21 fp, 17 v, 17 mp, 14 kds
          </note>
          <note xml:id="i-d7c31dc1917bc6bb-5">
            Frånvarande: 14 s, 8 m, 6 c, 5 fp, 5 v, 1 mp, 1 kds
          </note>
          <note xml:id="i-60319adb17aeec35-0">
            Mom. 14 (Jaurekaska)
          </note>
          <note xml:id="i-ca9a756b9e31cd67-29">
            1. utskottet
          </note>
          <note xml:id="i-a939a72367326c28-0">
            2. res. 8 (fp)
          </note>
          <note xml:id="i-a27e78a58c8382e3-24">
            Votering:
          </note>
          <note xml:id="i-e0cc1a060b5eb6c1-0">
            258 för utskottet
          </note>
          <note xml:id="i-a70a8161472e1d23-0">
            50 för res. 8
          </note>
          <note xml:id="i-3f1f77ba2a198265-5">
            41 frånvarande
          </note>
          <note xml:id="i-f6e2e51b9e819cf4-34">
            Kammaren biföll utskottets hemställan.
          </note>
          <note xml:id="i-751a0c10d91b7e49-25">
            Partivis fördelning av rösterna:
          </note>
          <note xml:id="i-7a2b90c7e437065d-0">
            För utskottet: 147 s, 71 m, 21 c, 6 v, 13 kds
          </note>
          <note xml:id="i-6f6736be82ffb91f-0">
            För res. 8: 21 fp, 11 v, 17 mp, 1 kds
          </note>
          <note xml:id="i-d540e3af437e39a9-0">
            Frånvarande: 14 s, 9 m, 6 c, 5 fp, 5 v, 1 mp, 1 kds
          </note>
          <note xml:id="i-6a3f9e57aae73f33-6">
            Övriga moment
          </note>
          <note xml:id="i-f6e2e51b9e819cf4-35">
            Kammaren biföll utskottets hemställan.
          </note>
          <note xml:id="i-1d74cb37f48b339e-0">
            BoU5 Samordnad länsförvaltning
          </note>
          <note xml:id="i-fd1c3b9a74e7f90d-0">
            Mom. 1-5
          </note>
          <note xml:id="i-f6e2e51b9e819cf4-36">
            Kammaren biföll utskottets hemställan.
          </note>
          <note xml:id="i-bff9ff4406e27dbf-0">
            Beslut om samlad votering
          </note>
          <note xml:id="i-6a85f678b13777bb-0">
            På förslag av andre vice talmannen medgav kammaren att konstitutionsutskottets
            betänkanden KU20,
          </note>
          <note xml:id="i-603d20077fbcb654-0">
            KU21 och KU22, finansutskottets betänkande FiU9, skatteutskottets
            betänkande SkU22, lagutskottets betänkanden LU15, LU16 och LU29,
            utrikesutskottets betänkande UU12, näringsutskottets betänkande
          </note>
          <note xml:id="i-b5af55e150d91918-0">
            NU16 samt arbetsmarknadsutskottets betänkande
          </note>
          <note xml:id="i-5cd39ba1bf8b1bf1-0">
            AU6 fick avgöras i ett sammanhang efter avslutad debatt.
          </note>
          <note xml:id="i-0e091f3fe854843c-0">
            11 § Ändring i sametingslagen m.m.
          </note>
          <note xml:id="i-2d7bd0fba7f70768-5">
            Föredrogs
          </note>
          <note xml:id="i-fc32700445b7acf6-0">
            Konstitutionsutskottets betänkande 1995/96:KU20
          </note>
          <note xml:id="i-7e5967008f1e3e20-0">
            Ändring i sametingslagen (1992:1433) m.m.
          </note>
          <note xml:id="i-80a16f1a8ee2faf9-0">
            (prop. 1995/96:77)
          </note>
          <note xml:id="i-e334755601b8dbf3-0">
            Andre vice talmannen konstaterade att ingen talare var anmäld.
          </note>
          <note xml:id="i-6fb4e54bf671a92a-0">
            (Beslut fattades efter 21 §.)
          </note>
          <note xml:id="i-6d55320964436083-0">
            12 § Indelning av budgeten i utgiftsområden
          </note>
          <note xml:id="i-2d7bd0fba7f70768-6">
            Föredrogs
          </note>
          <note xml:id="i-ae2b3604afd13e31-0">
            Konstitutionsutskottets betänkande 1995/96:KU21
          </note>
          <note xml:id="i-5a07978c85f2ebb3-0">
            Indelning av budgeten i utgiftsområden (förs.
          </note>
          <note xml:id="i-839160b9678cc1cf-0">
            1995/96:TK2)
          </note>
          <note xml:id="i-d0ae8299004ba439-0">
            Anf. 120 BIRGER HAGÅRD (m)
          </note>
          <note xml:id="i-d7b242e31541760f-0">
            Fru talman! Det är både beklagligt och känns faktiskt en aning
            pinsamt att tvingas göra det inlägg som jag nu står i beredskap
            att göra.
          </note>
          <note xml:id="i-58d53d7e015dcb6a-0">
            Vi vet ju alla att det har skett åtskilliga reformeringar av
            riksdagens arbete och våra förhållanden under den senaste tiden.
            Man kan nog säga att det faktiskt har skett större förändringar
            under de senaste åren än vad som skett på ett par decennier. Dessa
            förändringar, alltifrån ändring av mandatperiod och vad det nu
            var fråga om tidigare, var föranledda av en enighet mellan de
            olika partierna. En förutsättning för att vår demokrati och vårt
            riksdagsarbete skall fungera är att de uppgörelser som träffas
            mellan de olika partierna också hålls.
          </note>
          <note xml:id="i-09352b2ea4d1474d-0">
            Det har varit på samma sätt nu när vi har haft att företa en
            hel del förändringar. Jag vill då erinra om spörsmålsinstitutet.
            Jag vill också erinra om omläggningen av budgetåret. Det har varit
            stora förändringar som har krävt att man har varit överens på
            de olika nivåerna.
          </note>
          <note xml:id="i-7f02fe41a07e5799-0">
            Nu kommer vi fram till en mindre men icke desto mindre viktig
            sak, nämligen hur indelningen i utgiftsområden skall se ut. Det
            är då bara att konstatera att också detta var en fråga som föregicks
            av långa och ibland kanske litet besvärliga förhandlingar mellan
            företrädare för de olika partierna. Det gällde, som alltid vid
            sådana här uppgörelser, att ge och ta. Den arbetsgrupp som utarbetade
            förslaget var överens.
          </note>
          <note xml:id="i-0b6f376c1a2954aa-0">
            Talmanskonferensen var enhällig. Alla ville vi ju då också förutsätta
            att detta utan problem skulle gå igenom i riksdagen.
          </note>
          <note xml:id="i-1c67a278866206ea-0">
            Döm därför om vår förvåning när vi konstaterar att man i konstitutionsutskottet
            i sista minuten gör ett försök att stjälpa den uppgörelse som
            hade träffats mellan partierna. Det gäller framför allt frågan
            om var posten fredsbevarande samverkan skall finnas. Skall den
            finnas på utrikesområdet, vilket var vad man hade kommit överens
            om efter alla diskussioner, eller skall den finnas på försvarsområdet?
            Det senare var det som man ville dribbla igenom i utskottet.
          </note>
          <note xml:id="i-b6030bb064a1335e-0">
            Jag kan bara konstatera att man här uppenbarligen har lyckats
            med sin kupp. Men den kan ju få allvarliga konsekvenser för framtiden.
            Med hänvisning till detta exempel kan man säga att uppgörelser
            som sker mellan gruppledare, diskussioner i arbetsgrupper och
            enhällighet i talmanskonferensen inte betyder någonting när man
            kommer till det slutgiltiga avgörandet.
          </note>
          <note xml:id="i-a9c7a601b933f967-0">
            Vi moderater kan absolut inte acceptera detta förhållande. Jag
            är förvånad över och beklagar som sagt att socialdemokraterna
            i utskottet gick i spetsen för att riva upp uppgörelsen. Jag beklagar
            också att de andra partiernas företrädare inte var beredda att
            stå för vad deras företrädare hade kommit överens om tidigare.
          </note>
          <note xml:id="i-42c07ed48444df86-0">
            Mot denna bakgrund, fru talman, finns det inget annat för oss
            moderater att göra än att yrka avslag på hela paketet. Jag ber
            alltså att få yrka bifall till reservation nr 1 och hoppas att
            aldrig något sådant här skall behöva hända i fortsättningen.
          </note>
          <note xml:id="i-72dac1296cef6095-0">
            Anf. 121 PETER ERIKSSON (mp)
          </note>
          <note xml:id="i-2f1e88cda271a99c-0">
            Fru talman! Jag tänker ta upp två korta frågor.
          </note>
          <note xml:id="i-b0674c74ffb9734b-0">
            Den ena frågan gäller det som Birger Hagård tog upp. Jag tycker
            själv att det verkar vara mycket lämpligt att föra över hela försvaret
            och även FN-styrkorna till ett konto som ligger under försvarsutskottet
            i riksdagen. Allt annat innebär i praktiken ett delat ansvar,
            eftersom en stor del av utbildningen i själva verket redan sker
            inom det militära försvaret och eftersom även materiel skall tas
            därifrån. Ur budgetsynpunkt måste det därför vara vettigt att
            alla kostnader ligger i samma utskott.
          </note>
          <note xml:id="i-ee36cfa046261ba0-0">
            Den andra frågan gäller turismen, som vi i Miljöpartiet har tagit
            upp i en motion. Riksdagen beslutade enhälligt våren 1995 att
            turismen inte är att se enbart som en näringslivsfråga. Därför
            tycker vi att det är fel att framhäva det rena krämarperspektivet
            som det enda och övergripande, som riksdagen gör. Kulturoch naturupplevelser
            växer i betydelse när det gäller just turistfrågorna. De utgör
            en allt viktigare del i utvecklingen av turismen. Ett meningsfullt
            innehåll i turismen är därför ett mycket väsentligt inslag i en
            vettig och långsiktig turistpolitik. Därför bör turistfrågorna
            ligga kvar i kulturutskottet i stället för att föras över till
            näringsutskottet.
          </note>
          <note xml:id="i-0d9ea4722693991f-0">
            Därför yrkar jag bifall till reservation 2.
          </note>
          <note xml:id="i-bebb2454880c65b9-0">
            Anf. 122 KURT OVE JOHANSSON (s)
          </note>
          <note xml:id="i-f02c1f641828ecc1-0">
            Fru talman! Riksdagen har beslutat om en ny budgetprocess, vilket
            har kunnat ske under mycket stor enighet. Vi har nu, som en konsekvens
            av detta, att besluta om en anpassning av utskottsorganisationen.
          </note>
          <note xml:id="i-28d81ea759971df5-0">
            De förslag som vi har att ta ställning till har tagits fram av
            en arbetsgrupp inom talmanskonferensen.
          </note>
          <note xml:id="i-c5eab661c67f16a3-0">
            Även om enigheten inom arbetsgruppen inte varit total, har det
            ändå funnits en mycket bred samsyn om huruvida den s.k. fackutskottsprincipen
            skall behållas.
          </note>
          <note xml:id="i-2ac256c8682e8dd8-0">
            Denna princip innebär att såväl lagstiftningsfrågor som budgetärenden
            inom ett ämnesområde bör behandlas av ett och samma utskott.
          </note>
          <note xml:id="i-05d0996047ac6320-0">
            Förslaget från talmanskonferensen innefattar vissa ändringar
            i fördelningen av arbetsuppgifter mellan utskotten. De förändringar
            som föreslås är enligt min mening inte särskilt omfattande.
          </note>
          <note xml:id="i-b5925109d5c9ea0e-0">
            Vid behandlingen av förslaget i konstitutionsutskottet har vi,
            precis som Birger Hagård gett uttryck för, varit skiljaktiga på
            en punkt, nämligen frågan om vilket utskott som skall bereda och
            behandla den fredsbevarande verksamheten - FN-styrkorna. Konstitutionsutskottets
            majoritet har i denna del frångått arbetsgruppens förslag och
            förordar att denna verksamhet skall hanteras i försvarsutskottet
            och inte i utrikesutskottet.
          </note>
          <note xml:id="i-1d41cfcc6339de0c-0">
            Mot detta reserverar sig Folkpartiet och Moderaterna. Moderaterna
            i utskottet går längst. De vill riva upp hela förslaget från talmanskonferensen.
            Detta är en minst sagt märklig reaktion, som väl får skrivas på
            kontot dåligt morgonhumör vid den tidpunkt då den aktuella frågan
            behandlades.
          </note>
          <note xml:id="i-6eb772b75cfd3ad3-0">
            Reservanterna argumenterar inte i sak utan hävdar att förslaget
            antagits i politisk enighet. Därmed menar de tydligen att KU bara
            har att säga ja och amen. Det är en felsyn, Birger Hagård! KU
            har ett eget beredningsansvar. KU har också en skyldighet att,
            oavsett var förslagen kommer ifrån, göra självständiga bedömningar.
          </note>
          <note xml:id="i-d96ed1989a341c69-0">
            Att KU:s majoritet stannat för att den fredsbevarande verksamheten
            skall beredas av försvarsutskottet bygger uteslutandet på sakskäl.
            Som framgår av regeringens proposition 1995/96:12, Totalförsvar
            i förnyelse - som riksdagen redan tagit ställning till - ingår
            kostnaderna för en internationell styrka för fredsbefrämjande
            insatser i totalförsvarsramen.
          </note>
          <note xml:id="i-fd5838482996fff6-0">
            Mot den bakgrunden, Birger Hagård, är det en självklarhet att
            sådana frågor bör beredas och hanteras av försvarsutskottet. Det
            är logiskt att det blir så.
          </note>
          <note xml:id="i-3750c6518eb4d3c9-0">
            Det stämmer överens med den s.k. fackutskottsprincipen, som man
            har sagt sig vilja följa. Vid en saklig prövning av frågan kan
            man inte komma fram till någon annan slutsats.
          </note>
          <note xml:id="i-88a596f9fb5bdb1e-0">
            Reservanternas syn på KU:s uppgift i detta sakärende, är närmast
            beklämmande. Ni kan väl ändå inte på fullt allvar mena att KU:s
            uppgift i denna fråga endast är av formell art, och att det handlar
            om ett slags spel för galleriet - att forsla fram ett förslag
            till riksdagen? Det är ju fråga om en sakprövning. Tycker ni inte
            det, ni som står för reservationerna 1 och 3 i betänkandet, skulle
            jag vilja säga att ni har missförstått uppdraget i konstitutionsutskottet
            fullständigt.
          </note>
          <note xml:id="i-299fa9a046b0eaa8-0">
            Fru talman! Jag yrkar bifall till utskottets betänkande och avslag
            till samtliga reservationer.
          </note>
          <note xml:id="i-72781dd36c03d834-0">
            Innan jag slutar skulle jag måhända ändå säga litet om reservation
            2, som gäller turismen. Det här är naturligtvis en ur många synpunkter
            intressant fråga.
          </note>
          <note xml:id="i-b2bd19a53905ec21-0">
            Det är ingen tvekan om att man kan diskutera var dessa frågor
            skall ligga; i kulturutskottet eller i näringsutskottet.
          </note>
          <note xml:id="i-4b3beec13647e86a-0">
            Jag är väl medveten om att det inte behöver vara särskilt svårt
            att hitta argument för att dessa frågor hade kunnat ligga kvar
            i kulturutskottet. Men jag vill alltså hävda att vi, på olika
            nivåer i den politiska process som skett på detta område, ändå
            har kommit fram till att det kan vara rimligt att turismfrågorna
            överförs till näringsutskottet. Mot den bakgrunden yrkar jag även
            avslag på reservation 2.
          </note>
          <note xml:id="i-3364d69799f9ec11-0">
            Anf. 123 BIRGER HAGÅRD (m) replik
          </note>
          <note xml:id="i-28a1e8df7506d1fc-0">
            Fru talman! Först ett ord bara om själva sakfrågan:
          </note>
          <note xml:id="i-4ef78d8839eb921a-0">
            Våra internationella, fredsbevarande styrkor är beroende av just
            de beslut som fattas i utrikesutskottet och på den internationella
            arenan. Därför är det också rätt naturligt att det är där dessa
            frågor hör hemma.
          </note>
          <note xml:id="i-fb38bd5b768eae66-0">
            Om det nu skall ligga under totalförsvaret, kan det mycket väl
            bli så att man, om Sverige har gjort internationella åtaganden
            och det gäller att också bereda ekonomiskt utrymme för dessa,
            får ringa till Eksjö eller till Boden och säga: Vi har inte pengar
            så det räcker, vi får nog lägga ned några regementen.
          </note>
          <note xml:id="i-a7894c04830b4437-0">
            Det är inte bra om vårt försvar på det sättet skall utsättas
            för schackrande bara för att vi skall kunna uppfylla våra internationella
            förpliktelser.
          </note>
          <note xml:id="i-d25d637a4ae4caf0-0">
            Men detta, fru talman, var inte det väsentliga i sammanhanget.
            Det väsentliga var att det gäller att leva upp till de uppgörelser
            som träffats. KU har visst ett eget beredningsansvar, Kurt Ove
            Johansson, det är självfallet. Men har vi någonsin svikit uppgörelser
            som har träffats på olika nivåer mellan partierna i fråga om spelreglerna
            och vad som hör till dem?
          </note>
          <note xml:id="i-1f4feb8293d98b83-0">
            Jag kan dessbättre inte erinra mig något sådant fall. Det här
            skulle alltså i det avseendet bli prejudicerande.
          </note>
          <note xml:id="i-24cad7c9d49f3773-0">
            Pacta sunt servanda; överenskommelser skall hållas. Här har ni
            svikit.
          </note>
          <note xml:id="i-ecd750ec72ea0b11-0">
            Anf. 124 KURT OVE JOHANSSON (s) replik
          </note>
          <note xml:id="i-76e66f171ff9ee46-0">
            Fru talman! Vi har i alla fall tydligen kommit så långt i debatten
            att Birger Hagård nu erkänner att konstitutionsutskottet har ett
            eget beredningsansvar.
          </note>
          <note xml:id="i-ed861439dc7973e3-0">
            Då ligger det också i sakens natur att konstitutionsutskottet
            i sin beredning kan komma fram till en annan ståndpunkt än vad
            som annars har gjorts.
          </note>
          <note xml:id="i-6429ab49a6d9b164-0">
            Det Hagård nu säger är intressant på många olika sätt. Han säger
            att man inte får ändra på ett förslag som i sin helhet antagits
            i politisk enighet. Det är precis vad som ordagrannt står i den
            reservation som
          </note>
          <note xml:id="i-b20994bb4b8b4563-0">
            Hagård skrivit under.
          </note>
          <note xml:id="i-1a16f65a1f45d630-0">
            Det märkliga är att Birger Hagård och hans partigrupp i KU inte
            lever som man lär. Birger Hagård är förvisso en säregen innovatör.
            Han har tydligen uppfunnit en helt egen filosofi som är ganska
            fiffig och som passar honom som hand i handske. Det Birger
          </note>
          <note xml:id="i-11448bcdb0431837-0">
            Hagård och hans partikamrater i konstitutionsutskottet har kommit
            fram till är att förslag som har antagits i full politisk enighet,
            men som Birger Hagård inte tycker om, de får man ändra hur mycket
            som helst!
          </note>
          <note xml:id="i-6b90a181f5ed2df1-0">
            Jag har ett konkret exempel på detta. KU behandlar för närvarande
            nya bestämmelser för traktaments- och reseersättningar m.m. till
            riksdagens ledamöter. Det är ett förslag som har tagits i full
            politisk enighet. Alla partier har varit representerade. Det finns
            inga reservationer. Förslaget uppfyller alla de kriterier som
            Moderaterna nämner i sin reservation:
          </note>
          <note xml:id="i-133a38f26828f0d6-0">
            "En uppgörelse av detta slag kräver att partierna står fast vid
            sina ståndpunkter också i utskotts- och riksdagsbehandlingen."
          </note>
          <note xml:id="i-93053006bbfb3f61-0">
            Nu råkar det vara så att Birger Hagård och andra moderater i
            utskottet är mycket upprörda över vad som har föreslagits i detta
            ärende. Då finns det minsann inga hinder för att kräva förändringar.
            Alla moderater i konstitutionsutskottet vädrar i en motion sitt
            missnöje. Då behöver man tydligen inte längre stå fast vid beslut
            som man tidigare varit med om att fatta.
          </note>
          <note xml:id="i-8a023d48ab091566-0">
            Jag tycker alltså att Birger Hagård skall gå upp på sin studiekammare,
            dra en våt filt över huvudet och tänka igenom sin inkonsekvens.
          </note>
          <note xml:id="i-ece5748c9186694b-0">
            Anf. 125 ANDRE VICE TALMANNEN
          </note>
          <note xml:id="i-5f085a42926b15a6-0">
            Jag får erinra om att det är ett visst betänkande,
          </note>
          <note xml:id="i-964544ee52c30b1b-0">
            KU21, som vi nu diskuterar.
          </note>
          <note xml:id="i-0eb4bf869955bd70-0">
            Anf. 126 BIRGER HAGÅRD (m) replik
          </note>
          <note xml:id="i-a08fd91385bdfb89-0">
            Fru talman! Jag har en bestämd känsla av att filtar och annat
            kanske inte skulle räcka för Kurt Ove Johansson i det här sammanhanget.
            Han måste kunna inse att det är en viss skillnad mellan ärenden
            där man kommer överens bland gruppledarna och i talmanskonferensen
            och frågor där man kommer överens inom förvaltningsstyrelsen.
            I det senare fallet måste man naturligtvis kunna komma med ändringar.
          </note>
          <note xml:id="i-937ad212f787475e-0">
            Så har det inte varit när det gäller denna större fråga. Här
            har man svikit de överenskommelser som har ingåtts. Jag noterar
            detta, och jag gör det med en viss beklämmelse. Jag noterar detta
            för framtiden.
          </note>
          <note xml:id="i-75ba05d5a443e431-0">
            Anf. 127 KURT OVE JOHANSSON (s) replik
          </note>
          <note xml:id="i-52aaeb54c831820b-0">
            Fru talman! Birger Hagård för ett oerhört intressant resonemang.
            Om det i full politisk enighet träffas en överenskommelse inom
            förvaltningsstyrelsen gäller inte det som står i den moderata
            reservationen, utan då är det något helt annat. Om det däremot
            är fråga om talmanskonferensen tycker Birger Hagård att det är
            en skillnad.
          </note>
          <note xml:id="i-5a756f241b70f64a-0">
            Uppriktigt sagt, tycker jag att Birger Hagård själv måste inse
            den politiska inkonsekvens som han här ger uttryck för. Dessutom
            tog riksdagen den
          </note>
          <note xml:id="i-3df11853716e2fd4-0">
            6 december förra året beslut som innebär att denna typ av kostnader/anslag
            skall ligga hos försvarsutskottet. Vidare framgår det tydligt
            och klart av den beredning som skedde i riksdagen att försvarsutskottet
            med en ganska saklig motivering också tagit fram uppgifter som
            tyder på att det lämpligaste stället för behandling av dessa frågor
            är försvarsutskottet. Om detta var den 6 december hela riksdagen
            enig utom
          </note>
          <note xml:id="i-bbf4c9217e64c1e7-0">
            Moderaterna, som hade en reservation.
          </note>
          <note xml:id="i-11cddee9ee107717-0">
            Att anslaget till de fredsbevarande styrkorna när det gäller
            FN-insatser skulle ligga hos försvarsutskottet är sakligt sett
            helt korrekt.
          </note>
          <note xml:id="i-f61e4c2dd6014c98-0">
            Anf. 128 EWA LARSSON (mp)
          </note>
          <note xml:id="i-7fcb7206cede56be-0">
            Fru talman! Vi i Miljöpartiet vill i högre grad än regeringen
            betona den starka kopplingen mellan turism och kultur. Nu föreslår
            regeringen här att beredningsansvaret för kulturutskottet vad
            avser turism skall upphöra och att det skall övergå till näringsutskottet.
            Man säger att principiella grunder för utgiftsområdena skall vara
            att dessa svarar för de ändamål och politiska syften som finns
            bakom anslagsförslagen. Indelningen borde enligt utredningens
            mening tillfredsställa krav på politisk relevans och möjligheter
            att göra meningsfulla prioriteringar och att följa upp resultat.
          </note>
          <note xml:id="i-d6275f49fcb5ead8-0">
            Vi tror att kulturutskottet skulle kunna göra det på ett alldeles
            eminent sätt. Vi är rädda att utvecklingen blir på följande sätt.
            Jag skall läsa upp litet grand av det som står i Västgötaläget,
            Västergötlands turistråds lilla nyhetsbrev. Rubriken lyder: Bra
            resultat för turistindustrin 1995. Det står så här:
          </note>
          <note xml:id="i-0519bd95f9aa986b-0">
            "Landskapet bjuder på den `råvara´ av upplevelser i natur och
            kultur som svenskar och allt fler nordbor och européer frågar
            efter - en ?råvara´ som förädlas till upplevelser och paketeras
            för våra besökare, så att dessa skall få ut så mycket mer av sin
            vistelse." Vidare handlar det om att marknadsföringen är viktig.
            Det lönar sig att gå in i närområdena och att jobba med direktreklam.
          </note>
          <note xml:id="i-9ec744b62d0b7866-0">
            Så kan det låta när näringen råder.
          </note>
          <note xml:id="i-dc20e0fec34f6835-0">
            Turistnäringen utgör en viktig del av det svenska näringslivet,
            närmare bestämt en tredjedel, och den beräknas öka. Men på vilket
            sätt? undrar vi. Vilka attityder skall få råda? Är det fråga om
            turismen som råvara, eller kan det vara fråga om turismen som
            en möjlighet till speciella upplevelser där vårt kulturarv kan
            lyftas fram och berika fler än som är fallet i dag?
          </note>
          <note xml:id="i-6bffc2f138759055-0">
            Vi tycker att det är tråkigt att beredningsansvaret flyttas och
            läggs på näringsutskottet.
          </note>
          <note xml:id="i-c8d2226745a14bdf-0">
            Anf. 129 KURT OVE JOHANSSON (s)
          </note>
          <note xml:id="i-08d22a9053b7ef65-0">
            Fru talman! Jag upprepar vad jag sade till Peter
          </note>
          <note xml:id="i-28b053d0cb5ecd4f-0">
            Eriksson: Visst går det att finna argument för att ha kvar turistnäringen
            i kulturutskottet. Därom råder inget tvivel. Jag tror dock att
            också Ewa Larsson medger att det inte är svårare att hitta starka
            argument för att även turistfrågorna kan ligga i näringsutskottet.
          </note>
          <note xml:id="i-c87fdc2b181c1085-0">
            Den sakliga utgångspunkten har det varit fråga om och den prövningen
            har vi gjort. Vi har då funnit att det ändå måste anses rimligt
            att näringsutskottet tar över de här frågorna.
          </note>
          <note xml:id="i-c9b8da37b38028f1-0">
            Jag skall gärna erkänna, Ewa Larsson, att det inte är svårt att
            hitta tidningsartiklar som man, om man så vill, patetiskt kan
            läsa högt ur här i talarstolen. Men argumenten för att föra frågan
            till näringsutskottet väger ändå över enligt min mening. Detta
            har alla partier i kulturutskottet, med undantag av Miljöpartiet,
            kommit fram till.
          </note>
          <note xml:id="i-52da15c9c25bd8e3-0">
            Anf. 130 EWA LARSSON (mp)
          </note>
          <note xml:id="i-6f88e883f62c25c5-0">
            Fru talman! Jag är glad över tillägget om att det gäller alla
            partier utom Miljöpartiet. Jag trodde vi var en del av alla partier.
          </note>
          <note xml:id="i-494da73a27cd677c-0">
            Jag läste inte innantill ur en tidningsartikel, utan det var
            Västergötlands turistråds nyhetsbrev. Jag kan gärna visa det senare
            för Kurt Ove Johansson.
          </note>
          <note xml:id="i-0b1a6eaed37893cd-0">
            Det finns många skäl att anföra här. Ett är näringsskälet. Det
            är det som vi tror får väga över. Det är alltså turismen som råvara
            och inkomstkälla som kommer att ta över.
          </note>
          <note xml:id="i-ee05e3f5920a3d93-0">
            Vi hade önskat att kulturutskottet fick fortsätta att ha beredningsansvaret
            och att det kanske även fick ta över ekonomin för att visa på
            en politisk inriktning.
          </note>
          <note xml:id="i-7109a7dcd39a2689-0">
            Det handlar ju om attityder. Vad är det vi vill bjuda de människor
            på som kommer till Sverige? På vilket sätt vill vi att turismen
            näringskälla skall utvecklas?
          </note>
          <note xml:id="i-0aa66f612bb66c3d-0">
            Anf. 131 KURT OVE JOHANSSON (s)
          </note>
          <note xml:id="i-183d4d99acaa9da9-0">
            Fru talman! Alla kan naturligtvis höra att Ewa
          </note>
          <note xml:id="i-d30c49dc07beb3f7-0">
            Larsson har bemödat sig om att hitta artiklar där det hålls före
            att frågan borde ligga kvar i kulturutskottet.
          </note>
          <note xml:id="i-b5626c6d07ac81e9-0">
            Men jag är övertygad om att Ewa Larsson, om hon hade lagt ner
            lika mycket energi på att finna fram till de argument som gäller
            för att frågan skall ligga hos näringsutskottet, precis som jag
            skulle ha dragit en annan slutsats.
          </note>
          <note xml:id="i-b1e811d1f1f2f072-0">
            Fru talman! Jag kan inte annat än rekommendera
          </note>
          <note xml:id="i-f2c58063e49ad8a7-0">
            Ewa Larsson att verkligen utnyttja en del av sin framtid till
            att också försöka finna de argument som förts fram när det gäller
            näringsutskottet. Det är inte svårt.
          </note>
          <note xml:id="i-5fbb285a4182c576-0">
            Egentligen handlar det bara om att titta i riksdagens handlingar.
            Jag står gärna till tjänst med upplysningar om var Ewa Larsson
            kan finna de starka argumenten.
          </note>
          <note xml:id="i-69643b7edd2a3049-0">
            Anf. 132 EWA LARSSON (mp)
          </note>
          <note xml:id="i-9432b8bb78ed720c-0">
            Fru talman! Jag företräder Miljöpartiet, inte mig själv. Dessutom
            är också Miljöpartiet företrätt i konstitutionsutskottet. Peter
            Eriksson har alldeles nyss förfäktat samma inställning. Jag tror
            faktiskt inte att vi, om vi sätter oss in i ärendet, kommer fram
            till samma resultat. Vi måste nog erkänna att vi har olika synvinklar
            i den här frågan.
          </note>
          <note xml:id="i-83f019008a1d355f-0">
            Jag vill påstå att vi i kulturutskottet har träffat väldigt många
            av turistnäringens företrädare. Det turistråds nyhetsbrev som
            jag nyss läste innantill ur är ett relevant exempel på en attityd
            inom vissa grenar inom turismen som är allmänt förekommande. Vi
            i kulturutskottet försöker, med de små resurser som vi har, att
            företräda en annan attityd. Det skulle ha hjälpt oss i vårt arbete
            om beredningsansvaret hade fått ligga kvar i kulturutskottet.
          </note>
          <note xml:id="i-a45fd2231a42c939-0">
            Anf. 133 ÅKE GUSTAVSSON (s)
          </note>
          <note xml:id="i-47a9798676fc370b-0">
            Fru talman! Det är väl ingen hemlighet att jag tillhör dem som
            gärna hade sett att turismen fick ligga kvar i kulturutskottet.
            Emellertid är jag nu beredd att acceptera som ett led i en större
            uppgörelse att den indelning görs som föreslagits av en majoritet
            i konstitutionsutskottet.
          </note>
          <note xml:id="i-59bdc075ee47478b-0">
            Jag understryker många av Ewa Larssons allmänna synpunkter beträffande
            kulturens och naturens betydelse, kulturmiljövård osv. Det handlar
            faktiskt om människors fritid. Därför vill jag uttrycka förhoppningen,
            och också tron, att vi i dessa frågor kommer att finna former
            för ett gott samarbete mellan näringsutskottet och kulturutskottet
            i anslutning till beredningen av ärenden inför riksdagsbehandlingen.
          </note>
          <note xml:id="i-b50e2170faa28633-6">
            Överläggningen var härmed avslutad.
          </note>
          <note xml:id="i-6fb4e54bf671a92a-1">
            (Beslut fattades efter 21 §.)
          </note>
          <note xml:id="i-986648a98ccd7df5-0">
            13 § Riksdagens arbetsformer
          </note>
          <note xml:id="i-2d7bd0fba7f70768-7">
            Föredrogs
          </note>
          <note xml:id="i-868350d9a52faa55-0">
            Konstitutionsutskottets betänkande 1995/96:KU22
          </note>
          <note xml:id="i-79ff4539176ca7d4-0">
            Riksdagens arbetsformer
          </note>
          <note xml:id="i-3ce75c0f38b62bd0-0">
            Anf. 134 JERRY MARTINGER (m)
          </note>
          <note xml:id="i-8e326016bb212d51-0">
            Fru talman! Under senare år har situationen i riksdagens plenisal
            varit föremål för åtskilliga diskussioner, dels internt här i
            riksdagshuset, dels också massmedialt. Det har ansetts att riksdagens
            ledamöter har en alltför dålig närvaro vid arbetsplena och frågestunder.
            Likaså har det sagts att debatterna är alltför stela och tråkiga.
          </note>
          <note xml:id="i-c93a21075ad962d5-0">
            Flera talmän har lagt ned stor möda på att reformera debattreglerna.
            Men någon förändring har inte ägt rum. Det är därför angeläget
            att fortsatta ansträngningar görs för att förbättra situationen.
            Samtidigt är det väsentligt att problemet inte överskattas.
          </note>
          <note xml:id="i-c9d6143dfcaf6be7-0">
            Många gånger är det ren okunskap beträffande riksdagsledamöternas
            arbetssituation från exempelvis massmediernas sida som gör att
            frågan om närvaro och engagemang i plenisalen får alltför stora
            proportioner. TV-bilder från en glest besatt plenisal sänds ju
            inte sällan för att ge intrycket av ointresse från riksdagsledamöternas
            sida. Detta skedde senast i ett TV-
          </note>
          <note xml:id="i-65a133d213d0a33c-0">
            program strax före jul där de s.k. undersökande journalisterna
            inte tycktes ha någon som helst förståelse för att en riksdagsledamot
            över huvud taget kunde bevista någon annan aktivitet under den
            tid då debatt pågick i kammaren.
          </note>
          <note xml:id="i-dcbba5af2ba1f811-0">
            Det är bara att konstatera att riksdagsledamöterna faktiskt har
            en mängd andra aktiviteter vid sidan av och samtidigt med kammardebatterna.
            I många fall handlar det om sammanträden med olika styrelser och
            utredningar i vilka ledamöter är engagerade. Men ledamöterna kan
            naturligtvis också vara tvungna att under plenitid ta emot besök
            av olika slag samtidigt som de måste läsa in handlingar och skriva
            anföranden. Inte sällan är det nödvändigt att träffa kolleger
            från den egna riksdagsgruppen eller från länsbänken för att diskutera
            olika ärenden. Sådana diskussioner kan inte alltid vänta till
            dess att kammardebatterna avslutats. På detta sätt har det svenska
            parlamentet alltid arbetat, och så sker också i de flesta andra
            länder.
          </note>
          <note xml:id="i-cb363d4568f60a28-0">
            Det kan för övrigt inte vara rimligt att begära att alla ledamöter
            alltid skall sitta i kammaren så snart det är debatt. Man får
            nämligen inte glömma att en stor del av ledamöterna över internradio
            och intern-
          </note>
          <note xml:id="i-da5b2984b34c2a38-0">
            TV faktiskt följer debatterna från sina rum, där det i arbetstyngda
            situationer ibland kan vara mer praktiskt att sitta, eftersom
            man då samtidigt som man lyssnar kan göra någonting annat som
            man inte kan göra i kammaren, t.ex. öppna post.
          </note>
          <note xml:id="i-9037ddc392c39ef6-0">
            Man får inte heller tro att alla debatter kan göras så underhållande
            att ledamöterna lämnar alla andra former av aktiviteter så snart
            det ringer till debatt bara för att inte gå miste om en påpasslig
            replik i plenisalen. Varje liten detalj i ett betänkande eller
            varje fråga vid en frågestund kan omöjligen uppfattas som så intressant
            att den till hundra procent skall engagera varje ledamot av Sveriges
            riksdag. Det är ett faktum som vi måste acceptera.
          </note>
          <note xml:id="i-9c8ae4e0c027ccd7-0">
            Vad som däremot skulle vara värdefullt vore om närvaron ökade
            när det gäller ärenden av mer allmänt intresse. Inte heller i
            sådana fall är plenisalen särskilt fylld eller debatterna särskilt
            engagerande.
          </note>
          <note xml:id="i-0359294e76f9af36-0">
            Det problem som trots allt finns hänger nog till viss del samman
            med ledamöternas placering i plenisalen. För närvarande placeras
            ledamöterna efter valkretsar och inte t.ex. partivis.
          </note>
          <note xml:id="i-17132805775103d2-0">
            Detta är ovanligt om man jämför med andra länder. En kartläggning
            som under 1980-talet utfördes av
          </note>
          <note xml:id="i-acea323eb679f486-0">
            Interparlamentariska unionen visade att parlamentsledamöterna
            i de flesta av 54 undersökta länder satt grupperade efter politisk
            uppfattning. Det var bara i sju av de 54 länderna som valkretsindelningen
            låg till grund för placeringen.
          </note>
          <note xml:id="i-37e8987eb9f08547-0">
            I en motion av Lars Tobisson och Gunnar Hökmark, som tillstyrkts
            av de moderata ledamöterna i konstitutionsutskottet, föreslås
            att platsfördelningen i riksdagens plenisal skall ske efter partitillhörighet
            och inte efter valkrets. Säkerligen skulle, som motionärerna påpekar,
            debatten därigenom ges större livfullhet och åskådlighet. Det
            skulle nog också verka stämningshöjande att sitta bland sina politiska
            fränder från hela landet i jämförelse med att vara bänkgranne
            med en politisk motståndare. Självfallet skulle det också bli
            lättare att hålla kontakt inom en riksdagsgrupp och att där exempelvis
            fördela uppgiften att ta till orda.
          </note>
          <note xml:id="i-187e244730728eeb-0">
            Om riksdagsledamöterna satt partivis skulle man också snabbt
            kunna avläsa skillnader i närvaro mellan partierna, vilket i sin
            tur säkerligen skulle verka disciplinerande. En placering efter
            parti skulle också göra det enklare att få en överblick över hur
            de olika partierna uppträtt vid voteringarna.
          </note>
          <note xml:id="i-250bcaef4e4d1b97-0">
            Någon ombyggnad av riksdagens plenisal behöver emellertid inte
            göras för att ledamöterna skall kunna placeras partivis. En sådan
            placering torde gå utmärkt att genomföra inom ramen för nuvarande
            möblering.
          </note>
          <note xml:id="i-c4e68af0f61f0d3e-0">
            Man måste över huvud taget ställa sig tveksam till det förslag
            som för närvarande finns beträffande ombyggnad av plenisalen.
            Det kan starkt ifrågasättas huruvida det kan anses försvarligt
            att i nuvarande ekonomiska läge lägga ut så mycket pengar som
            det sägs handla om för ett sådant projekt. Enligt uppgift från
            fastighetsenheten vid riksdagens förvaltningskontor beräknas kostnaden
            för en ombyggnad enligt förslaget till inte mindre än 87 miljoner
            kronor. I likhet med andra byggprojekt skulle siffran dessutom
            säkert vara betydligt högre när allt var klart.
          </note>
          <note xml:id="i-78a13eeb24f36ac7-0">
            Jag yrkar bifall till reservation nr 2.
          </note>
          <note xml:id="i-0d429b177a15e188-0">
            Fru talman! Det betänkande vi nu handlägger behandlar också en
            motion av Elisabeth Fleetwood med yrkande om att riksdagen måtte
            besluta att i konstnärlig form manifestera riksdagens och det
            svenska folkets respekt för Raoul Wallenbergs gärning.
          </note>
          <note xml:id="i-9c7c42a5fb12dd52-0">
            Man får nog erkänna att det känns litet egendomligt att man på
            många andra håll gjort mer för att hedra Raoul Wallenberg än vad
            vi har gjort i dennes hemland. Statyer eller monument för att
            hedra Raoul
          </note>
          <note xml:id="i-5b515193ece95346-0">
            Wallenbergs gärning finns nämligen i ett flertal andra länder.
            Bland dessa kan nämnas USA, där minnesmärken finns i flera städer,
            Canada, Ungern och Australien. I Australien finns minnesmärken
            i såväl Sidney som Melbourne.
          </note>
          <note xml:id="i-f8b0f8984f994436-0">
            I de flesta fall är minnesmärket en byst av Raoul
          </note>
          <note xml:id="i-43009d43226501b7-0">
            Wallenberg. Men i Budapest har det t.o.m. uppförts ett monument.
            I Storbritannien finns ett förslag till minnesmärke att placeras
            i London. I Tyskland planeras ett minnesmärke. Sedan i november
            förra året finns i den amerikanska kongressen en byst av Raoul
          </note>
          <note xml:id="i-64d866b31f986830-0">
            Wallenberg. Raoul Wallenberg är dessutom hedersmedborgare i USA,
            Canada och Israel.
          </note>
          <note xml:id="i-b27e6cc06896dd01-0">
            Fru talman! Jag skall inte säga mera om Raoul
          </note>
          <note xml:id="i-1151e315e014d78a-0">
            Wallenberg, eftersom jag kan se att Elisabeth Fleetwood har anmält
            sig på talarlistan. Men jag ville ändå säga några ord i den här
            frågan för att understryka det glädjande i att utskottet nu efter
            flera år beslutat att ställa sig bakom motionsyrkandet om att
            hedra Raoul
          </note>
          <note xml:id="i-36adaf3a257cf2ee-0">
            Wallenbergs gärning.
          </note>
          <note xml:id="i-3a7bd15f73b8fb4f-0">
            Anf. 135 SIVERT CARLSSON (c)
          </note>
          <note xml:id="i-39e0b318a04635f7-0">
            Fru talman! Flera av riksdagens partier har motionsvägen redovisat
            sina synpunkter på riksdagens arbetsformer i allmänhet och på
            motionsrätten i synnerhet. En gemensam uppfattning hos motionärerna
            är att det finns skäl att överväga ett avskaffande eller en uppluckring
            av den tidsmässiga begränsning av motionsrätten som för närvarande
            gäller. Alternativen som förs fram är flera: fri motionsrätt under
            hela året eller återkommande möjligheter att motionera under loppet
            av ett riksmöte.
          </note>
          <note xml:id="i-0fd71c93e985728c-0">
            Anledningarna till att nuvarande allmänna motionsrätt bör reformeras
            är enligt min mening många.
          </note>
          <note xml:id="i-54251eaa6e34f4ff-0">
            Att som nu begränsa den allmänna motionsrätten till enbart 14-15
            dagar i anslutning till regeringens budgetproposition medför något
            av motionshysteri då budgetpropositionen skall bearbetas och motionsvägen
            diskuteras men också då årets alla samlade goda uppslag skall
            framföras, därför att de under resten av året inte ges den möjligheten.
            Då är, som bekant, eventuellt motionsskrivande avhängigt förslag
            från regeringen, vilket är en i mitt tycke onödig begränsning
            av såväl demokratin som riksdagens arbetsformer. I våra kommuner
            har vi fri motionsrätt hela året.
          </note>
          <note xml:id="i-680826d9e46fd376-0">
            Jag menar, fru talman, att tidspressen i riksdagsarbetet under
            hösten skulle minska, årsrytmen i riksdagsarbetet bli bättre och
            demokratins ramar vidgas om ytterligare någon eller några allmänna
            motionsrättsperioder tillskapas. Utöver budgetperioden kan det
            förslagsvis ligga ytterligare en period i början av året. Det
            är en tanke som också framförts av Riksdagsutredningen 1993/94.
          </note>
          <note xml:id="i-fdc28b1cff375706-0">
            Nu skriver konstitutionsutskottet i dagens betänkande följande:
            "I detta perspektiv kan det enligt utskottets mening vara naturligt
            att vissa förändringar beträffande motionsverksamheten övervägs."
            Men så landar man på följande skrivning: "-- -- -- det kan finnas
            skäl att på sikt överväga vissa förändringar i motionsrätten.
            Med hänsyn till budgetpropositionens centrala roll i riksdagsarbetet
            finns det emellertid anledning att avvakta utfallet av den nya
            ordningen under en viss tid, innan utskottet tar ett eventuellt
            initiativ i frågan om motionsrättens utformning."
          </note>
          <note xml:id="i-cb9044e647c2f878-0">
            Det är enligt min mening en till intet förpliktande skrivning.
          </note>
          <note xml:id="i-bca9bfe17585328f-0">
            Jag menar, fru talman, att det redan nu finns stor anledning
            och många skäl att utöka den allmänna motionstiden med ytterligare
            någon eller eventuellt några perioder. Jag menar också att talmanskonferensen
            borde få riksdagens uppdrag att se över och utreda frågan om en
            utökning av den allmänna motionstiden för att därefter återkomma
            till riksdagen med förslag till ändringar.
          </note>
          <note xml:id="i-455c6c4d1e79bc76-0">
            Därmed ber jag, fru talman, att få yrka bifall till reservation
            nr 1.
          </note>
          <note xml:id="i-c1e8adfd3061a424-0">
            Anf. 136 KENNETH KVIST (v)
          </note>
          <note xml:id="i-88953ed46d150467-0">
            Fru talman! För att vinna tid skall jag försöka var litet kortfattad.
            Jag instämmer i Sivert Carlssons argumentering. Jag vill bara
            lägga till att jag tycker att vi är inne i en serie av beslut
            och omständigheter där riksdagens roll håller på att minska.
          </note>
          <note xml:id="i-0ce8fd1d383b9608-0">
            Det gäller EU-inträdet, som har minskat riksdagens roll inom
            lagstiftningsarbetet. Det gäller egentligen också den nya budgetprocess
            som skall tillämpas fr.o.m. hösten, som jag om jag hade varit
            ledamot vid det tillfälle den antogs ivrigt hade bekämpat. Jag
            ser en stor fara i att den ytterligare kommer att beskära riksdagens
            roll och leda till en koncentration av politiken på bara budgetfrågor.
            Många frågor riskerar att mer och mer komma i bakgrunden.
          </note>
          <note xml:id="i-648df15364868d6b-0">
            Det finns alltså skäl att riksdagens initiativrätt värnas. En
            del i detta är att riksdagen skall ha en motionsrätt som inte
            bara är förlagd till den tid då budgeten skall behandlas utan
            också till någon annan tidpunkt. Detta har man yrkat på i motioner,
            och vi som står bakom reservationen tycker också att konstitutionsutskottet
            skulle föreslå riksdagen att uttala detta.
          </note>
          <note xml:id="i-41a4dbc66a26de34-0">
            I övrigt vill jag säga att jag delar en hel del av Jerry Martingers
            uppfattningar. Jag delar glädjen över att vi enhälligt har kunnat
            lösa frågan om att hedra minnet av Raoul Wallenbergs humanitära
            insats. Jag delar många av hans åsikter om närvaron i kammaren.
            Men den kritik som finns av riksdagens debatter, riksdagens roll
            osv. tror jag inte har någonting att göra med hur vi sitter. Jag
            tror att det system som vi har är ganska gott, dvs. att vi är
            placerade efter vilka orter vi representerar. Politiken är inte
            bara en politik efter parti. Ibland är det bra att det lätt knyts
            kontakter över partigränserna. Där kan denna blandade placering
            efter valkretsar vara ett positivt och bra inslag i det svenska
            parlamentet. Därför yrkar jag avslag på den moderata reservationen.
          </note>
          <note xml:id="i-434ceffd8b6d8395-0">
            Anf. 137 PETER ERIKSSON (mp)
          </note>
          <note xml:id="i-70a8659e26109963-0">
            Fru talman! Man kan tycka att de frågor vi nu diskuterar kring
            riksdagens egna arbetsformer är interna frågor som inte har så
            stort allmänintresse. I vissa fall är det nog så. Men i många
            fall har det också mycket stor betydelse vilka former man arbetar
            under för om demokratin skall kunna fungera på ett bra sätt och
            för om den allmänna debatten i samhället skall kunna fungera på
            ett sätt så att vi får hit de argument som krävs för att vi skall
            kunna fatta vettiga beslut och också kunna meddela svenska folket
            vad som händer kring riksdagen.
          </note>
          <note xml:id="i-3c5558edbb022443-0">
            En sådan fråga som vi i Miljöpartiet har tagit upp och som Birger
            Schlaug har motionerat om gäller EU-
          </note>
          <note xml:id="i-975f328cfb84419d-0">
            nämnden. Det har kanske varit allmänt bekant att vi i
          </note>
          <note xml:id="i-9124688f90b910f7-0">
            Miljöpartiet har haft ganska mycket kritik att anföra mot hur
            EU-nämnden har arbetat och mot de former som vi har beslutat om
            tidigare. Vi har också lyckats få till vissa förändringar och
            förbättringar.
          </note>
          <note xml:id="i-6f7e19ebc53ed3bd-0">
            Det som diskuteras i dag tycker jag är ännu ett steg mot att
            EU-nämnden skall fungera något bättre och kunna fullgöra det demokratiska
            arbetet och riksdagens demokratiska insats på ett bättre sätt.
          </note>
          <note xml:id="i-eb3f5fe078d4b4c1-0">
            Birger Schlaugs motion handlar om att den ordning som är i dag
            är orimlig. EU-nämnden tar faktiskt fyra veckor på sig innan protokollen
            blir färdigskrivna och offentliggjorda. Det gör att den offentliga
            debatten inte fungerar på ett vettigt sätt. Journalister kan inte
            ta del av vad som har sagt i EU-nämnden, och därmed kan det svenska
            folket inte diskutera EU-
          </note>
          <note xml:id="i-855295d46b758db2-0">
            frågor på ett så upplyst sätt som borde kunna vara möjligt.
          </note>
          <note xml:id="i-a47cd02ea4f1eb90-0">
            Vi har fått konstitutionsutskottet att säga att denna ordning
            inte är acceptabel och att det finns stora möjligheter att rationalisera
            och avsevärt minska tidsutdräkten. Jag tycker att det är bra.
          </note>
          <note xml:id="i-4b842cc60e11802d-0">
            EU-nämndens kansli har anfört en räcka ganska dåliga argument.
            Det skulle vara fysiska omöjligheter som gör att man inte kan
            ha en snabbare ordning än fyra veckor och absolut inte kortare
            tid än tre veckor, eftersom ministrarna åker ned till Bryssel
            och eftersom det tar sådan tid innan de hinner komma tillbaka
            och skriva under sina protokoll.
          </note>
          <note xml:id="i-62e2092b6cebffcd-0">
            Protokollen från debatterna i kammaren får vi dagen efter. Det
            finns en skillnad gentemot EU-
          </note>
          <note xml:id="i-0f6d352ee0dbcec1-0">
            nämnden, och den är att de protokollen måste sekretesskollas
            innan de går ut. Men det skall inte behöva ta fyra veckor.
          </note>
          <note xml:id="i-08437efa4d445184-0">
            Den andra fråga jag tänker ta upp är en fråga som också Kenneth
            Kvist och Centern var inne på. Det gäller motionsrätten. Jag tycker
            att det är en otidsenlig och olyckligt skev arbetsdelning och
            arbetsorganisation vi har i riksdagen. Riksdagens ledamöter har
            kort tid för att skriva motioner, och budgetarbetet sker samtidigt.
          </note>
          <note xml:id="i-041b2b001ef35636-0">
            Jag tror att det leder till att vi får sämre motioner än vad
            vi annars hade kunnat få, och också att vi får en sämre budgetbehandling.
            Vi har ont om tid och mycket att göra på en gång. Riksdagen är
            inte alls lika arbetsbelastad senare. Det leder till fler magsår
            än vad som vore nödvändigt, och det leder till mer övertid och
            högre kostnader än vad som vore nödvändigt.
          </note>
          <note xml:id="i-60e476cd09ba5bc5-0">
            Vi borde göra en förändring när det gäller motionsrätten. Förslaget
            från Vänstern, Centern och
          </note>
          <note xml:id="i-0793a5d0ae5fd9c2-0">
            Miljöpartiet innebär att man skall utreda frågan för att ge större
            möjligheter till motionering. Vi har genom
          </note>
          <note xml:id="i-0cb208e47d34c8a4-0">
            Gudrun Lindvall en motion där vi föreslår ett antal perioder
            - två eller flera - under året, då man skall ha möjlighet att
            motionera.
          </note>
          <note xml:id="i-368169a52c8bb336-0">
            Man kan också tänka sig en allmän motionstid som pågår hela tiden
            och samlar upp motionerna en gång i halvåret eller så. Man kan
            säkert tänka sig många varianter, men det är inte en bra ordning
            att ha en allmän motionstid bara någon vecka per år och sedan
            låta riksdagsledamöternas möjligheter att ta initiativ och påverka
            under övriga året vara väldigt begränsade.
          </note>
          <note xml:id="i-04f41e475f192fd3-0">
            Anf. 138 INGVAR JOHNSSON (s)
          </note>
          <note xml:id="i-b155be53ea0da66b-0">
            Fru talman! Först vill jag yrka bifall till betänkandet i sin
            helhet och avslag på reservationerna.
          </note>
          <note xml:id="i-7a319007e3f4ceb5-0">
            Sedan vill jag säga några ord i anledning av vad som sagts beträffande
            motionsrätten. Reservanterna vill, som framgått, redan nu ha ett
            uttalande om en ny, mindre restriktiv ordning. Vi i utskottsmajoriteten
            har, vilket också framgått, menat att det kan finnas skäl att
            på sikt överväga vissa förändringar. Men vi tycker ändå att det
            finns anledning att något avvakta utfallet av den nya ordning
            som vi ganska nyligen beslutat om, beträffande arbetet med budgetpropositionen
            och annat, innan vi tar något initiativ i frågan. Jag tror att
            det är klokt att skynda litet långsamt med tanke på de stora förändringar
            som vi genomför.
          </note>
          <note xml:id="i-e6c90896e9f9dd7b-0">
            Moderaterna föreslår att vi skall uttala oss om ledamöternas
            placering i kammaren. Innan jag kommenterar det vill jag gärna
            instämma i vad Jerry Martinger sade beträffande den stora oförståelse
            som finns, inte minst i medierna, för riksdagsledamöternas arbetssätt
            här i kammaren och i riksdagen i sin helhet.
          </note>
          <note xml:id="i-f2a121979596c91d-0">
            Moderaterna menar, som framgått, att riksdagsledamöterna borde
            placeras partivis i stället för länsvis som nu. Jag menar att
            det naturligtvis finns skäl för båda placeringssätten, men det
            finns också starka skäl som talar för den länsvisa placeringen.
            Utskottsmajoriteten ser därför nu ingen anledning att frångå den
            gällande ordningen. Som bekant pågår också en utredning om plenisalens
            utformning i framtiden -
          </note>
          <note xml:id="i-228dcf745555a473-0">
            många har kommenterat det - men jag vill påpeka att förslaget
            om ombyggnad av plenisalen inte är uppe till avgörande vid dagens
            sammanträde.
          </note>
          <note xml:id="i-34cbb5ea2586d45d-0">
            Sedan, fru talman, vill jag något beröra en fråga där vi är helt
            ense. Som Jerry Martinger och Kenneth
          </note>
          <note xml:id="i-ea791cfc7eb611b0-0">
            Kvist nämnde har ett enigt utskott föreslagit att hela svenska
            folkets respekt för Raoul Wallenbergs gärning skall manifesteras
            i konstnärlig form i riksdagen.
          </note>
          <note xml:id="i-81fe7b58cb3a4ce4-0">
            Raoul Wallenberg har som få andra människor utmärkt sig för sin
            enastående humanistiska gärning.
          </note>
          <note xml:id="i-e9cb1960d3200a4c-0">
            Att han räddade tiotusentals människor undan nazisternas utrotningsläger
            har därför uppmärksammats över hela världen. Raoul Wallenberg
            bidrog också till att förhindra förstörelsen av gettot i Budapest.
            Det gällde att rädda så många människoliv som möjligt och att
            slita så många som möjligt ur mördarnas klor, som Raoul Wallenberg
            själv skrev i ett brev. Han tjänade därmed också som omvärldens
            vittne till de fasansfulla övergrepp som nazismen gjorde sig skyldig
            till.
          </note>
          <note xml:id="i-140158087d39dc5c-0">
            För dessa sina gärningar har Raoul Wallenberg hedrats med utmärkelser,
            minnesmärken och monument. Hans öde fortsätter att sysselsätta
            hans anhöriga, den svenska regeringen och många andra för vilka
            hans insatser alltjämt står för det exceptionella mod och den
            exceptionella humanism och passion som han utstrålade i ett av
            Europas historias mörkaste tidevarv.
          </note>
          <note xml:id="i-5280adb5b5ea7b47-0">
            Betydelsen för oss alla av att hans öde blir känt och att minnet
            av hans gärning får fortleva har inte minskat. Den medmänskliga
            handlingskraft och det engagemang han står för är lika mycket
            en förebild i dag och för framtiden som de var för 50 år sedan.
          </note>
          <note xml:id="i-2913c3c76f72044f-0">
            Anf. 139 SIVERT CARLSSON (c) replik
          </note>
          <note xml:id="i-b3c294ba8e28ecc7-0">
            Fru talman! Ingvar Johnsson gled mycket snabbt över argumentationen
            för bibehållen motionsrätt. Han sade att det finns skäl att skynda
            långsamt, men jag hörde inte något skäl. Skälet till den skrivningen
            skulle vara budgetpropositionens centrala del i arbetet. Det är
            inget nytt. Budgetpropositionen har behandlats förut också. Att
            skynda långsamt behöver inte betyda att vi står stilla.
          </note>
          <note xml:id="i-4b5e3a58793147bd-0">
            Kenneth Kvist sade att vi för demokratins skull måste värna riksdagens
            arbetsformer, initiativrätt och motionsrätt. Inget nytt händer
            i och med att vi behandlar budgeten i december, mer än att vi
            minskar tidsmöjligheterna, ökar tidspressen och avhändar oss en
            del av de nuvarande möjligheterna att motionera.
          </note>
          <note xml:id="i-9dfda1399694dd21-0">
            Det har sagts förut. Jag tycker att det är att vara överdrivet
            försiktig, för att inte säga passiv, att inte våga yrka bifall
            till ett förslag om en utredning. Det är det vi föreslår, inget
            annat.
          </note>
          <note xml:id="i-08986ddcfbf3873d-0">
            Anf. 140 INGVAR JOHNSSON (s) replik
          </note>
          <note xml:id="i-431cb4776db60f94-0">
            Fru talman! Jag förstår inte hur Sivert Carlsson kan säga att
            det inte sker något nytt för att budgetpropositionen nu läggs
            fram på hösten. Vi har väl, om jag inte missminner mig, beslutat
            om att hela systemet för behandlingen av budgetpropositionen skall
            se ut på ett annat sätt. Det var det jag avsåg när jag sade att
            vi borde avvakta utfallet i hur det arbetet kommer att utvecklas.
          </note>
          <note xml:id="i-ebe3f6e22ec9b33f-0">
            Vi skall inte överdriva skillnaderna mellan vad utskottsmajoriteten
            säger och reservanternas åsikter.
          </note>
          <note xml:id="i-09415cf2cb8f42bc-0">
            Det kan finnas anledning att inte förhasta sig och att i stället
            fundera ytterligare innan man gör något uttalande om hur vi skall
            ha det med motionsrätten framöver.
          </note>
          <note xml:id="i-601dc037ec60d2bf-0">
            Anf. 141 SIVERT CARLSSON (c) replik
          </note>
          <note xml:id="i-cd4de203bc299752-0">
            Fru talman! Om jag vågar tolka vad Ingvar Johnsson sade nu som
            ett positivt anslag för att verkligen se över detta framöver skall
            jag inte argumentera mera.
          </note>
          <note xml:id="i-0e17e24f8716c08b-0">
            Det är någonting nytt, sade Ingvar Johnsson. Jag kanske uttryckte
            mig tokigt. Det nya är att budgeten läggs fram vid denna tidpunkt.
            Vi får kortare tid att motionera. Demokratin snörps åt ytterligare,
            och då menar jag att det finns anledning att se till att vi får
            en utökad motionstid. Hur vi skall ha den skall jag inte gå in
            på, men det behövs en utredning i frågan. Jag är alldeles övertygad
            om att det måste komma dithän för demokratins skull, för riksdagens
            arbetsformers skull och därmed för hela riksdagens skull.
          </note>
          <note xml:id="i-2aca0d34e9c01a51-0">
            Anf. 142 INGVAR JOHNSSON (s) replik
          </note>
          <note xml:id="i-e9268340e8f82f47-0">
            Fru talman! Jag tycker att det är att överdriva litet grand att
            tala om att man för demokratins skull måste göra precis den här
            förändringen av motionsrätten.
          </note>
          <note xml:id="i-4f19b2c1f24c32f3-0">
            Motionsrätten i parlamenten runt om i världen kan i många fall
            vara t.o.m. mycket restriktivare, och man tycker ändå att man
            har en bra demokrati.
          </note>
          <note xml:id="i-b5127ca6da76d2d9-0">
            Det skall naturligtvis inte göras någon annan tolkning av vad
            jag har sagt än det som står i utskottets betänkande, där vi anför
            precis det jag sade: Det finns anledning att avvakta utfallet
            av det nya systemet.
          </note>
          <note xml:id="i-8a8ef268489d03bc-0">
            Anf. 143 ELISABETH FLEETWOOD (m)
          </note>
          <note xml:id="i-6ee65a50dd0fa160-0">
            Fru talman! Det är verkligen inte kutym att begära ordet när
            man har fått en motion bifallen. Ändå gör jag det i dag.
          </note>
          <note xml:id="i-2a6ccce7ac6d2676-0">
            Jag har under årens lopp väckt motioner och ställt frågor till
            vederbörande statsråd om att vi riksdagsledamöter i konstnärlig
            form skulle manifestera riksdagens och det svenska folkets respekt
            för Raoul Wallenbergs gärning.
          </note>
          <note xml:id="i-8f913e6efe038572-0">
            När jag väckte årets motion i januari 1995 hade
          </note>
          <note xml:id="i-a178606950604aac-0">
            50 år förflutit sedan Raoul Wallenberg försvann i
          </note>
          <note xml:id="i-6008e0db08c4ee5d-0">
            Budapest under sin tjänsteutövning som förste legationssekreterare.
            Det finns väl ingen enskild svensk som så hyllas i stora delar
            av världen för sina humanitära insatser och sin kamp för mänskliga
            rättigheter som Raoul Wallenberg.
          </note>
          <note xml:id="i-1b2eb47e25c3eab8-0">
            Han räddade tiotusentals judar undan gaskamrarna, som Ingvar
            Johnsson bl.a. nämnde i sitt anförande, med hjälp av provisoriska
            pass som han lät utfärda.
          </note>
          <note xml:id="i-72264450a97c9d8b-0">
            Vår avsikt med motionerna var att manifestera riksdagens djupa
            uppskattning och respekt för denna Raoul
          </note>
          <note xml:id="i-56f76aac36fb67a8-0">
            Wallenbergs historiska gärning.
          </note>
          <note xml:id="i-e70d2d9d3722df7a-0">
            Vi har tidigare fått avslag på vår hemställan med hänvisning
            till att hedersbevisning av detta slag endast brukade ges till
            avlidna personers minne. Men här vill jag tydliggöra att denna
            regel trots allt inte har varit utan undantag. 1983 avtäcktes
            bl.a. en staty här i
          </note>
          <note xml:id="i-8e9a8daf6c8b2862-0">
            Sverige föreställande en sovjetisk dansös. Hon var själv närvarande
            vid avtäckningen. Den mångårige socialdemokratiske socialministern
            Gustav Möller var också närvarande när man i Malmö stad, där han
            föddes, avtäckte en minnestavla vid hans födelsehus.
          </note>
          <note xml:id="i-cdfce2c71e355657-0">
            Flera exempel skulle kunna ges.
          </note>
          <note xml:id="i-1d90ee514a833b8d-0">
            Fru talman! Det är med djup tacksamhet som jag står här i dag
            och kan konstatera att Raoul Wallenberg världen över anses vara
            kanske århundradets största hjälte. 42 böcker har skrivits om
            honom, till och med på så exotiska språk som singalesiska och
            japanska.
          </note>
          <note xml:id="i-87e6390fe035191c-0">
            Tiotusentals artiklar naturligtvis, i över hundra länder.
          </note>
          <note xml:id="i-af34f54f9140a331-0">
            Skolor finns uppkallade efter honom i USA, i San
          </note>
          <note xml:id="i-01e9047a3d1d8c76-0">
            Francisco och Brooklyn, i Tyskland och på andra ställen.
          </note>
          <note xml:id="i-7b985e6cf88af105-0">
            Monument och skulpturer hittar vi också. Vi har den berömda i
            Budapest - självklart i Budapest - som skapats av den likaledes
            berömde Imre Varga. Det är tusentals svenskar som redan har varit
            där och tittat på den. Nu planerar man ett stort monument i London
            som kanske inte kommer att stå det budapestska efter.
          </note>
          <note xml:id="i-cc718b150eb401fa-0">
            Australien är en kontinent som man säger har tagit
          </note>
          <note xml:id="i-101b533803842587-0">
            Raoul till sitt hjärta, framför allt av tacksamhet för de många
            som han räddade. Främst är det neurologen
          </note>
          <note xml:id="i-5ca7f4e39f8786b5-0">
            Frank Vajda som tillsammans med sin mor räddades av honom och
            som fortsatt att påminna om vad Raoul
          </note>
          <note xml:id="i-7911001d5adf865f-0">
            Wallenberg har gjort för mänskligheten.
          </note>
          <note xml:id="i-6ad83391cffd4fc0-0">
            Han är hedersmedborgare i tre länder: USA, Kanada och Israel.
            Jag är övertygad om att det kommer att bli fler.
          </note>
          <note xml:id="i-789ac684283b8f3b-0">
            Den 2 november var nuvarande talmannen Birgitta
          </note>
          <note xml:id="i-dddcc7b1abd8c5cf-0">
            Dahl närvarande när man avtäckte en skulptur som kommer att stå
            i Lilla Rotundan i Kongressen i Washington och som också handlar
            om, som det står,
          </note>
          <note xml:id="i-975f7fd89fc35018-0">
            "vårt århundrades hjälte och räddare".
          </note>
          <note xml:id="i-f76d950c1fac6eaf-0">
            Filmer och dokumentärer har skapats med hans gärning som huvudämne.
          </note>
          <note xml:id="i-3f422d4fee97d329-0">
            När konstitutionsutskottet nu har tillstyrkt min motion, K304,
            och därmed uppdrar åt förvaltningsstyrelsen att vidta lämpliga
            åtgärder, tror jag att det kommer att välkomnas av alla svenskar
            som minns vad Raoul Wallenberg, vår svenske legationssekreterare,
            kunde göra för människor under, som Ingvar
          </note>
          <note xml:id="i-5437c9e9a1905963-0">
            Johnsson just sade, ett av de kanske mörkaste skedena i vår historia.
          </note>
          <note xml:id="i-5806f78a5b5d3817-0">
            Utskottet fortsätter så här: "Det får ankomma på förvaltningsstyrelsen
            att utforma en konstnärlig utsmyckning av detta slag med hänsyn
            till den speciella miljön på Helgeandsholmen."
          </note>
          <note xml:id="i-c7f36710134b4e10-0">
            Med tanke på de över tio år som har förflutit sedan vi först
            väckte den här motionen - det var dåvarande riksdagsledamoten
            Sven Munke och jag som väckte den första motionen - tar jag för
            givet att förvaltningsstyrelsen kommer att skynda på. Det är naturligtvis
            min personliga förhoppning att ett sådant konstverk, vad det nu
            kan bli, skall finnas tillgängligt
          </note>
          <note xml:id="i-a9fff1bebe286777-0">
            1998, när Stockholm är Europas kulturhuvudstad. Då hoppas jag
            också att det skall kunna minna alla de besökare som vi hoppas
            skall komma till vår huvudstad om vad Raoul Wallenberg har gjort
            för mänskligheten.
          </note>
          <note xml:id="i-32f506a5e0846622-0">
            Anf. 144 GUDRUN LINDVALL (mp)
          </note>
          <note xml:id="i-bc7f7e59663c604f-0">
            Fru talman! Jag yrkar bifall till reservation nr 1
          </note>
          <note xml:id="i-aa07cc4b3fd811db-0">
            som handlar om motionstider.
          </note>
          <note xml:id="i-47abd19e40f08db7-0">
            Jag skrev en motion om motionstider när jag själv upplevde min
            första, nämligen förra året i januari, och insåg att det knappt
            var en möjlig arbetssituation att på fjorton dagar skriva motioner
            om alla de tankar och förslag man hade som ny riksdagsledamot
            och allt det man skulle vilja driva.
          </note>
          <note xml:id="i-dc7df3d601bec0ef-0">
            Om man kommer från kommunfullmäktige vet man att det är litet
            annorlunda. Där har man möjlighet att motionera över hela året,
            och där behandlas också motionerna på ett litet mer djuplodande
            sätt.
          </note>
          <note xml:id="i-4ac5cb7db9fa92cd-0">
            Jag tror att det skulle gagna riksdagens arbete enormt om vi
            fick en annan tingens ordning, så att det fanns möjligheter för
            riksdagsledamöter att motionera under flera perioder under året.
            Jag tror att det faktiskt skulle komma fram många bra förslag
            som skulle kunna omsättas i praktisk politik. Jag tror att det
            finns många människor i den här kammaren som har mycket goda idéer
            som tyvärr aldrig riktigt kommer fram, just därför att arbetssituationen
            blir så extrem när allt skall skrivas under fjorton dagar av året.
          </note>
          <note xml:id="i-9001bf2b07b235bb-0">
            Det finns en möjlighet nu när vi flyttar budgetperioden och budgeten
            läggs fram i september att ha kvar den allmänna motionstiden i
            januari och samtidigt få en ny motionstid i anslutning till budgeten
            i september.
          </note>
          <note xml:id="i-e119a097956341cb-0">
            Om man gör så eller på något annat sätt spelar inte så stor roll.
            Jag tror att ledamöternas arbete och riksdagens arbete verkligen
            skulle vinna på att det fanns möjlighet till fler motionstider
            under året. Jag är glad över att det finns en reservation, så
            att vi i alla fall är ganska många som ser att det skulle finnas
            en möjlighet att göra riksdagens arbete bättre.
          </note>
          <note xml:id="i-cecd26792821ae76-0">
            Därmed yrkar jag bifall till reservation nr 1.
          </note>
          <note xml:id="i-8d2744e6357835ac-0">
            Anf. 145 KIA ANDREASSON (mp)
          </note>
          <note xml:id="i-d3e66ab34523bb19-0">
            Fru talman! Ponera att det var Anders Björck som satt i den stolen
            och jag skulle vända mig till honom och säga: Herr talkvinna!
            Hur tror ni att de män som sitter i den stolen skulle reagera?
          </note>
          <note xml:id="i-f5db32589524bd9c-0">
            Hur skulle ni män som åhör detta anförande känna er om jag kallade
            er för kvinnor i stället? Antagligen skulle ni tycka att det var
            ett löjligt tilltag och absolut inte ta det på allvar. Men faktum
            är att om det hade varit ett matriarkat i historisk tid hade ni
            upplevt detta. Men ni är så vana att ni tycker att det är helt
            naturlig.
          </note>
          <note xml:id="i-f5e7dea1ffc27d9c-0">
            Men jag som kvinna skall finna mig i att bli kallad man, om jag
            frångår den historiska kvinnotraditionen.
          </note>
          <note xml:id="i-60c4bfacdbc85dc3-0">
            Vissa titlar och yrken innehades enbart av män, och det var inte
            heller meningen att uppmuntra kvinnor till dessa ämbeten. När
            det sedan efter stor möda och mycket kamp äntligen skedde en förändring
            sågs fortfarande vissa ämbeten som manliga, fastän de även innehades
            av kvinnor.
          </note>
          <note xml:id="i-96ae53be196f20a8-0">
            För mig är ord och beteckningar viktiga. De skall också vara
            riktiga, eftersom människor vänjs vid felaktiga beskrivningar
            som implementeras och kan dölja vissa skeenden och i stället uppmuntra
            missuppfattningar.
          </note>
          <note xml:id="i-7fd1884483bed3f1-0">
            Jag vill genom min motion 1994/95:K303 göra slut på dessa gamla
            patriarkaliska rester i vårt svenska språk. Men tyvärr, när jag
            tar upp sådana här frågor är det fortfarande så pass kontroversiellt
            att det även är svårt att få med kvinnorna på detta. Därför får
            jag återkomma. Jag kan inte yrka bifall till motionen i dag. Jag
            får återkomma nästa gång, så tragisk är situationen.
          </note>
          <note xml:id="i-e4a6ed5e324dd56b-0">
            Jag vill alltså inte bli kallad riksdagsman, för jag är en riksdagskvinna.
            Men jag får dagligen post som är adresserad till fel kön, men
            det står ju mitt namn på posten.
          </note>
          <note xml:id="i-804fe3330bf26d2a-0">
            I utskottsbetänkandet där min motion behandlas nämns att bruket
            av termen riksdagsledamot har vuxit fram på ett naturligt sätt
            när kvinnoantalet i riksdagen ökat.
          </note>
          <note xml:id="i-05b2e53867f2d53f-0">
            Det blev vanligt att benämna kvinnor riksdagsledamöter, men männen
            kallade man fortfarande riksdagsmän. Man gömmer alltså kvinnorna
            bakom sådana här könsneutrala ord i stället för att lyfta fram
            dem och visa att det har skett en förändring.
          </note>
          <note xml:id="i-50534569deb8f122-0">
            Det har nu gått många år sedan de första kvinnorna valdes in
            i riksdagen. Jag kan föreställa mig att de hade det fullt upp
            med den manliga värld de kom in i.
          </note>
          <note xml:id="i-0296d1f1add6df29-0">
            De hade inte tid och kraft att ändra sådant som titlar, utan
            deras kraft gick åt till överlevnad.
          </note>
          <note xml:id="i-4367fb6c66515fa8-0">
            Kvinnor har gjort många erövringar från den manliga arenan, och
            nu har turen kommit till oss kvinnor som har fått ärva alla dessa
            erövringar. Nu är det vi som skall riva de sista resterna, och
            några av dessa finns i språket.
          </note>
          <note xml:id="i-0284025253eb5061-0">
            Det är den manliga normen som styr och har styrt samhällsutvecklingen
            och därmed naturligtvis också politiken, språket, arbetslivet,
            utbildningen osv. Denna princip är dessutom numera så grundmurad
            att de flesta, både kvinnor och män, betraktar den som könsneutral.
          </note>
          <note xml:id="i-8c3b7cdb276a84ac-0">
            I det utskottsbetänkande som behandlar min motion hänvisas det
            till en språkvetenskaplig uppsats. En enda uppsats, skriven av
            en kvinna, Ritva Himanen, ligger alltså till grund för hela uppfattningen
            om motionen.
          </note>
          <note xml:id="i-83a6c45fe0bce466-0">
            Himanen har i en enkätundersökning listat 30 s.k.
          </note>
          <note xml:id="i-e34acb2415aa44f1-0">
            könsneutrala personbeteckningar - rådman, överman, förman, talesman,
            nämndeman, förtroendeman, sagesman osv. - och sedan låtit några
            människor avgöra vilket av dessa ord som lättast kan beteckna
            en kvinna, dvs. är mest könsneutralt. Då svarade 70 % talman,
            för det fanns också med. Och det är ju inte så konstigt - det
            är ju bara en som drabbas. Hur har den här undersökningen gått
            till? Det verkar väldigt konstigt. Hur många har deltagit? Hur
            kan man behandla en motion med detta underlag? Det tycker jag
            är skrämmande.
          </note>
          <note xml:id="i-a48bc91350a71882-0">
            Vad säger då denna undersökning? Jo, den leder till en alarmklocka.
            Nu är det tid för utryckning, och alla kvinnor i riksdagen måste
            delta för att göra språket könsrättvisa! Jag tror det är synnerligen
            viktigt för våra ungdomar och barn att vi gör kvinnorna synliga
            i alla de ord som slutar på suffixet -man, t.ex. idrottsman, yrkesman,
            PR-man, kyrkoman, språkman osv. -
          </note>
          <note xml:id="i-b5a0dc5ae81db778-0">
            det finns en hel lista.
          </note>
          <note xml:id="i-c44a0b3fdb564d27-0">
            Titeln talman härstammar från ståndsrepresentationen, då ordförandena
            i de ofrälse stånden kallades talmän. Det var ju inte så konstigt;
            det fanns ju inga kvinnor att tillgå. Nu är det andra tider, men
            ändå ändras inte beteckningen! Man säger: Det är en sådan gammal
            titel, och den är så fundamental. Men viktiga yrken och uppdrag
            skall inte döljas av ordet man.
          </note>
          <note xml:id="i-85fca5a0630ad5a0-0">
            Fram med kvinnan! Kvinnor duger. Vi vill inte ha ett samhälle
            på de här premisserna.
          </note>
          <note xml:id="i-b071c8c89127374a-0">
            Anf. 146 EVA JOHANSSON (s)
          </note>
          <note xml:id="i-933ea08cee449951-0">
            Herr talman! Jag kom litet i beråd när det gällde hur jag skulle
            titulera talmannen, men bytet på podiet löste åtminstone det problemet.
          </note>
          <note xml:id="i-07b9f231fdda0727-0">
            Jag vill helt kort kommentera den del av betänkandet som rör
            placeringen av oss här i kammaren.
          </note>
          <note xml:id="i-0a3e50e0b80ac784-0">
            Jag ställer mig till fullo bakom utskottets förslag i frågan,
            och hade det handlat bara om sakfrågan hade jag inte behövt säga
            något. Enligt betänkandet kopplar dock talmanskonferensen ihop
            miljön och vår placering här i kammaren med frågan om ledamöternas
            närvaro under debatterna.
          </note>
          <note xml:id="i-0d5b56795df7883d-0">
            Talmannen har vid flera tillfällen gett uttryck för att det är
            önskvärt att vi är här i så stor utsträckning som möjligt, och
            det är inte svårt att dela det önskemålet. Lokalutredningen har
            därför fått i uppdrag att se vad som kan göras åt detta. Ett av
            deras resultat kan ses här utanför kammaren i form av en utställning
            som visar hur man skulle kunna bygga om här i plenisalen.
          </note>
          <note xml:id="i-6aedfa1fc94f9c8f-0">
            Men uppriktigt sagt - och nu vänder jag mig till alla här utom
            möjligen herr talmannen, som ju sitter här ganska troget: Vilka
            av oss avstår egentligen från att finnas här i kammaren och lyssna
            på debatter på grund av vi inte trivs med miljön och placeringen?
          </note>
          <note xml:id="i-6ec34eb13fbc463f-0">
            Jag gör det i varje fall inte.
          </note>
          <note xml:id="i-af8be0f0be0ccda1-0">
            Däremot har den senaste tidens uppmärksamhet kring den här frågan
            lett till att jag har fått frågor om vad vi är för några som inte
            accepterar den här miljön för att vilja gå till jobbet. Den frågan
            har ställts av personer som har mycket större anledning än jag
            att oroa sig för sin arbetsmiljö.
          </note>
          <note xml:id="i-4f3993f6cbf10814-0">
            Det är ju helt andra skäl än miljöskälen som gör att vi inte
            alltid sitter här under debatterna. Det gäller samtliga av oss.
            Vi utreder och sitter i styrelser och kommittéer. Vi arbetar i
            våra utskottsgrupper och länsbänkar. Vi tar emot besök i form
            av skolklasser och även organisationer och enskilda människor
            som vill komma hit och träffa oss för att framföra åsikter.
          </note>
          <note xml:id="i-088b617e6e4239d7-0">
            Vi svarar på brev, talar i telefon, läser och gör mycket annat.
            Kort sagt - vi arbetar.
          </note>
          <note xml:id="i-899b3233fd4b8430-0">
            Jag tycker för min del att det är en alldeles riktig prioritering,
            för prioritera måste vi göra när tiden inte räcker till för allt.
          </note>
          <note xml:id="i-ef18b97f2533e19e-0">
            Vad jag vill säga, herr talman, är att miljön i kammaren inte
            avskräcker oss från att gå hit. Den höga frånvaron har andra orsaker,
            och om vi vill ändra på det behövs också andra åtgärder. Finns
            det andra, sakliga, skäl för att bygga om och flytta runt oss
            skall jag gärna lyssna på dem, men än har jag inte uppfattat några
            sådana.
          </note>
          <note xml:id="i-b50e2170faa28633-7">
            Överläggningen var härmed avslutad.
          </note>
          <note xml:id="i-6fb4e54bf671a92a-2">
            (Beslut fattades efter 21 §.)
          </note>
          <note xml:id="i-e030ef8ac7554b91-0">
            14 § Vissa äldre sedlars giltighet
          </note>
          <note xml:id="i-2d7bd0fba7f70768-8">
            Föredrogs
          </note>
          <note xml:id="i-ffe63b82db490636-0">
            Finansutskottets betänkande 1995/96:FiU9
          </note>
          <note xml:id="i-76eba5c3dc83cec7-0">
            Vissa äldre sedlars giltighet
          </note>
          <note xml:id="i-933ce26409c43c57-0">
            Tredje vice talmannen konstaterade att ingen talare var anmäld.
          </note>
          <note xml:id="i-6fb4e54bf671a92a-3">
            (Beslut fattades efter 21 §.)
          </note>
          <note xml:id="i-28afb33dad4de6bc-0">
            15 § Poolcontainerkonventionen
          </note>
          <note xml:id="i-2d7bd0fba7f70768-9">
            Föredrogs
          </note>
          <note xml:id="i-5f4f5eee3190b360-0">
            Skatteutskottets betänkande 1995/96:SkU22
          </note>
          <note xml:id="i-d3aa4b0abb4e3fa6-0">
            Poolcontainerkonventionen
          </note>
          <note xml:id="i-933ce26409c43c57-1">
            Tredje vice talmannen konstaterade att ingen talare var anmäld.
          </note>
          <note xml:id="i-6fb4e54bf671a92a-4">
            (Beslut fattades efter 21 §.)
          </note>
          <note xml:id="i-7eba780d958aa4e9-0">
            16 § Ändring i lagen om ersättning från den internationella oljeskadefonden
          </note>
          <note xml:id="i-2d7bd0fba7f70768-10">
            Föredrogs
          </note>
          <note xml:id="i-e671d3fb09076088-0">
            Lagutskottets betänkande 1995/96:LU15
          </note>
          <note xml:id="i-6d9903f88c244ffe-0">
            Ändring i lagen om ersättning från den internationella oljeskadefonden
          </note>
          <note xml:id="i-4e57e18b4f130693-0">
            Anf. 147 DAN ERICSSON (kds)
          </note>
          <note xml:id="i-719e0c70cb1279c6-0">
            Herr talman! Kristdemokraterna har inte ordinarie representation
            i lagutskottet. Det gör att vi får ta debatten och eventuella
            yrkanden direkt här i kammaren.
          </note>
          <note xml:id="i-e21c6d530da40fcd-0">
            I dag handlar det om ett betänkande om ersättning från den internationella
            oljeskadefonden. Förra gången vi diskuterade de här frågorna var
            i maj 1995, alltså för snart ett år sedan. Då hade just ett stort
            oljeutsläpp drabbat Gotland och sjöfågellivet där.
          </note>
          <note xml:id="i-3f1af32e5f86d82e-0">
            Nu är det dess värre dags igen, herr talman. Vi har en ny stor
            oljekatastrof, också denna gång samtidigt med att vi har en debatt
            om den här fonden och frågor i anslutning till den.
          </note>
          <note xml:id="i-8ae589ff5e6453b1-0">
            Vad säger då utskottet om våra krav på det här området? I maj
            förra året var kravet från oss kristdemokrater att Sverige inom
            FN:s konvention om ansvarighet för oljeskada skulle verka för
            skärpta sanktionsmöjligheter mot dem som med berått mod pumpar
            oljeavfall ut i havet. Utskottets representant i debatten hävdade
            då att regeringen skulle driva denna fråga i lämpligt sammanhang,
            varpå riksdagen sedan avslog motionen.
          </note>
          <note xml:id="i-ff741d161c229014-0">
            I dag har utskottet bemödat sig om ett omfattande svar på vårt
            motionskrav att Sverige inom de internationella konventioner som
            reglerar hanteringen av olja kraftfullt agerar för ett utökat
            och effektiverat samarbete i syfte att strama upp reglerna och
            få till skärpta sanktioner. Exempel på åtgärder har beskrivits
            i motionerna, bl.a. stöd till uppbyggnaden av mottagningsstationer
            för oljeavfall i det forna östblocket samt kännbara fängelsestraff
            eller återkallande av rätt att föra befäl över fartyg om man rengör
            tankarna till havs.
          </note>
          <note xml:id="i-14d7f860e78c65fb-0">
            Utskottet besvarar också våra krav genom att redovisa allmänna
            deklarationer om vad som händer i miljöprogrammet för Östersjön,
            där bl.a. mottagningsanordningar för oljeavfall förts på tal.
            Men då är ju frågan hur det blir med finansieringen och förverkligandet
            av detta. Vad gör Sverige för att se till att orden och tankarna
            förverkligas? I praktiken har regeringen minskat miljöbudgeten,
            och det gör ju inte att de planer och tankar som finns i skrift
            kommer närmare ett förverkligande. Vi är tvärtom längre därifrån
            i dag.
          </note>
          <note xml:id="i-b099f31385e86740-0">
            Det är alltså handlingen och inte orden som räknas i det här
            sammanhanget. Vi har ju faktiskt varje år ett antal medvetna utsläpp
            av olja som förstör våra stränder och fågellivet, ofta på ett
            sådant sätt att det är irreparabelt - det går inte att återställa.
            Detta pågår ständigt.
          </note>
          <note xml:id="i-0c16b75776a04151-0">
            Herr talman! Utskottet redovisar också att ett initiativ har
            tagits inom FN:s sjöfartsorganisation om en skadeståndskonvention.
            Jag har inte haft möjlighet att höra diskussionen i utskottet,
            så jag vill då fråga: Vad innebär det? Vilka krav har man framfört,
            och hur fortsätter arbetet? Innebär det något av det som vi har
            föreslagit - skärpta straff och mistad rätt att föra befäl om
            man är miljömarodör? Eller vad menas med det som skrivs om skadeståndskonventionen?
          </note>
          <note xml:id="i-f3ec2ef81d376d77-0">
            Eftersom det fortfarande råder oklarhet när det gäller handlingskraften
            och regeringens pådrivande roll i sammanhanget vill jag slutligen
            yrka bifall till motion L23. Det är möjligt att utskottet på något
            sätt kan klargöra vad som gäller, så får vi se om mitt yrkande
            kommer att ligga kvar.
          </note>
          <note xml:id="i-2b3cc201b39668ad-0">
            Anf. 148 EVA PERSSON SELLIN (s)
          </note>
          <note xml:id="i-89d797a8bbaa9489-0">
            Herr talman! Ett enigt utskott står bakom betänkandet, och jag
            börjar med att yrka bifall till det.
          </note>
          <note xml:id="i-67a7f0ceb7b7f911-0">
            Med anledning av propositionen i det här ärendet har Dan Ericsson
            skrivit en motion. Det har han också, som han själv har beskrivit,
            gjort tidigare i de här frågorna. I motionen sägs att utsläpp
            av olja i Östersjön är ett allvarligt miljöproblem och att Sverige
            skall arbeta för att förebygga och förhindra utsläpp från fartyg.
            Ett sådant arbete pågår. Det pågår ett intensivt arbete med att
            bevara och förbättra Östersjöns miljö. Dan Ericsson har också
            givit exempel på några av de åtgärder som vidtas. Jag skall ta
            några exempel.
          </note>
          <note xml:id="i-3e2f75bb2acb42fe-0">
            Det finns ett speciellt åtgärdsprogram för Östersjöns miljö från
            1992, som länderna kring Östersjön står bakom och har diskuterat
            sig fram till. Det gäller
          </note>
          <note xml:id="i-3a84347db48a5c70-0">
            20 år framåt.
          </note>
          <note xml:id="i-ca8218398311f0e0-0">
            Nästa månad kommer det att hållas ett miljöministermöte för länderna
            runt Östersjön, där vi från utskottet förutsätter att de frågor
            som du tar upp i din motion, Dan Ericsson, kommer att behandlas.
          </note>
          <note xml:id="i-46dbfa479208bbbe-0">
            I maj hålls det en konferens för regeringscheferna runt Östersjön,
            Visbykonferensen, där man kommer att diskutera miljöfrågorna.
          </note>
          <note xml:id="i-22820c535b047a14-0">
            Eftersom det redan pågår ett arbete med att förhindra oljeutsläpp
            har vi i utskottet kommit fram till att riksdagen inte behöver
            göra något speciellt tillkännagivande i den här frågan. Därför
            vill jag yrka avslag på motionen.
          </note>
          <note xml:id="i-30e4fce9e05c4d7c-0">
            Anf. 149 DAN ERICSSON (kds)
          </note>
          <note xml:id="i-f8af30322bdb2d8a-0">
            Herr talman! Jag får tacka för kommentarerna från
          </note>
          <note xml:id="i-14455bba9f1107ef-0">
            Eva Persson Sellin, som hävdar att det pågår ett intensivt arbete.
            Ett av de exempel hon gav var det här åtgärdsprogrammet, som pekar
            20 år framåt i tiden.
          </note>
          <note xml:id="i-4dc70c6cac2b4305-0">
            Men, herr talman, vi behöver snabba beslut när det gäller just
            att ta hand om oljeavfall. Det handlar om den östra sidan av Östersjön,
            där man i dag inte har några sådana stationer. Det var det motionskraven
            handlade om - vi måste se till att de blir till. Utsläppen i Östersjön
            drabbar också Sverige mycket hårt.
          </note>
          <note xml:id="i-7a2a24c144cb3fd0-0">
            Det andra exemplet som gavs var Visbykonferensen, som är en väldigt
            stor konferens och förmodligen kommer att ha övergripande och
            principiell karaktär. I
          </note>
          <note xml:id="i-12164809e0f6fcd4-0">
            förarbetena har det hittills inte redovisats något konkret förslag
            när det gäller just de här frågorna.
          </note>
          <note xml:id="i-13e2f27b5b402353-0">
            Dessutom, herr talman, fick jag inte något svar om den konvention
            som man hänvisar till - en skadeståndskonvention som man har börjat
            arbeta med. Jag ställde några precisa frågor kring straffskalor
            och möjligheten att se till att ett fartygsbefäl mister sin rätt
            att just föra befäl över fartyg om vederbörande uppträder som
            en miljömarodör. Detta är enkla, konkreta förslag som vi har lagt
            fram vid två tillfällen nu.
          </note>
          <note xml:id="i-7d0f0d0f6c23e0f0-0">
            Jag tycker faktiskt att lagutskottet kunde ha fäst litet större
            vikt vid att nu få till stånd en handling.
          </note>
          <note xml:id="i-edcc69e2e877ac14-0">
            Som jag sade tidigare pågår det här ständigt. Därför kan vi inte
            vänta 20 år framåt i tiden.
          </note>
          <note xml:id="i-1d780665e83cad68-0">
            Anf. 150 EVA PERSSON SELLIN (s)
          </note>
          <note xml:id="i-ca9e5cd041d69268-0">
            Herr talman! Vi är överens om problembeskrivningen. Det som är
            problematiskt här är just sådana saker som Dan Ericsson tar upp
            när det gäller t.ex.
          </note>
          <note xml:id="i-ab189cd0a57ff2d7-0">
            finansiering. Det här är ju en fråga som regeringen driver, som
            Sverige arbetar med. Eftersom det är så många länder som är inblandade
            är det inte så lätt att man kan bara lägga fram en motion och
            få den bifallen här i riksdagen, utan det handlar om att samarbeta
            och försöka komma fram till en gemensam lösning.
          </note>
          <note xml:id="i-1813044f0e48f512-0">
            Jag vidhåller mitt yrkande om avslag på motionen.
          </note>
          <note xml:id="i-26e7b4565b1b8a62-0">
            Vi följer givetvis det arbete som görs i regeringen.
          </note>
          <note xml:id="i-528d57b54f624bf7-0">
            Det här är som sagt en fråga där vi är överens när det gäller
            själva problemet. Det vi inte är överens om är om vi här i dag
            skall göra ett tillkännagivande om det som sägs i motionen.
          </note>
          <note xml:id="i-c94bc413e9e3fc62-0">
            Anf. 151 DAN ERICSSON (kds)
          </note>
          <note xml:id="i-acc6ccc3ec9d6a05-0">
            Herr talman! Nu tar Eva Persson Sellin upp att finansieringen
            är ett stort problem. Det har vi ju pekat på här i riksdagsarbetet;
            vi har lagt fram konkreta förslag om hur man skall kunna lyfta
            fram de här frågorna och finansiera detta. Vad Eva Persson Sellin
            sade var alltså inget svar på frågan utan en bekräftelse på att
            det inte har hänt så mycket sedan vi debatterade det här i kammaren
            sist, och det är snart ett år sedan.
          </note>
          <note xml:id="i-49190220c975666a-0">
            Fortfarande pågår dessa oljeutsläpp utan sanktioner, utan att
            vi har kraftfulla straff att ta till, utan att vi har möjlighet
            att frånta befälhavaren befälet över fartyget.
          </note>
          <note xml:id="i-b1c9b2bedbca9c4a-0">
            Jag har inte heller fått svar på mina frågor om konventionen.
          </note>
          <note xml:id="i-1075ee72422186af-0">
            Mot bakgrund av det här replikskiftet ber jag då, herr talman,
            att få vidhålla mitt yrkande om bifall till motionen.
          </note>
          <note xml:id="i-b50e2170faa28633-8">
            Överläggningen var härmed avslutad.
          </note>
          <note xml:id="i-6fb4e54bf671a92a-5">
            (Beslut fattades efter 21 §.)
          </note>
          <note xml:id="i-9beb6e4c777820a2-0">
            17 § Sjöfylleri
          </note>
          <note xml:id="i-2d7bd0fba7f70768-11">
            Föredrogs
          </note>
          <note xml:id="i-c1068d7078ebe84d-0">
            Lagutskottets betänkande 1995/96:LU16
          </note>
          <note xml:id="i-c80e3fd9619711a2-0">
            Sjöfylleri
          </note>
          <note xml:id="i-03c499963d7c2bdb-0">
            Anf. 152 ANITA PERSSON (s)
          </note>
          <note xml:id="i-b7e74acadd68ca22-0">
            Herr talman! Vi skall nu behandla ett enigt utskottsbetänkande
            som tar upp motioner om införande av promilleregler vid sjöfylleri.
            Debattreglerna är sådana att jag som företräder utskottet får
            göra mitt inlägg före motionärerna, som inte sitter i utskottet.
          </note>
          <note xml:id="i-5551218cb97176cc-0">
            Jag skall därför kortfattat redogöra för utskottets ställningstagande.
          </note>
          <note xml:id="i-71e831df32ec42f3-0">
            På regeringens uppdrag har BRÅ företagit en utvärdering av 1991
            års lagändring. Utskottet anser med anledning av denna att regeringen
            på nytt bör överväga om det bör införas promilleregler även till
            sjöss, vilket yrkats i motionerna.
          </note>
          <note xml:id="i-fe723be57e1ecf28-0">
            Sjöfylleri är en allvarlig fråga. Straffen har höjts, och det
            har haft effekt. Problemet med promillegränser är emellertid inte
            lätta att lösa.
          </note>
          <note xml:id="i-e0f721b13c5598b8-0">
            Sjölagen omfattar alla farkoster till sjöss från en brädseglare
            till en oceanångare, så det är en stor spännvidd. Den omfattar
            också alla som fullgör en uppgift av väsentlig betydelse för säkerheten
            till sjöss;
          </note>
          <note xml:id="i-60478911e1cb4302-0">
            detta gäller inte nykterhetskravet i trafiken, som endast omfattar
            föraren och inte medföljande.
          </note>
          <note xml:id="i-055c696dd076fa63-0">
            Av BRÅ:s utredning kan man finna att det finns två skäl för införande
            av ett gränsvärde: dels att det skulle få en pedagogisk och moralbildande
            effekt att låta samma principer gälla både väg- och sjötrafik
            och att nykterheten och därmed också säkerheten till sjöss skulle
            gagnas av detta, dels att en sådan gräns skulle ha stora processuella
            fördelar i och med att bevisningen i mål om sjöfylleri skulle
            förenklas och rättssäkerheten för de misstänkta öka.
          </note>
          <note xml:id="i-73750209a9f431ca-0">
            Mot införande av ett gränsvärde finns det två argument: dels
            att det råder diversifierade och särpräglade förhållanden till
            sjöss jämfört med till lands, dels att det inte bör införas en
            regel vars efterlevnad inte kan övervakas.
          </note>
          <note xml:id="i-111b9da0ec343dca-0">
            Av dem som tillfrågats i BRÅ:s utredning ger en överväldigande
            majoritet sitt stöd för införandet av ett gränsvärde för grovt
            sjöfylleri. Ca 80 % av båtklubbsordförandena, alla sjöpolisenheter
            utom en och över
          </note>
          <note xml:id="i-11af73aabd92f4bf-0">
            90 % av dem som svarat från kustbevakningen samt alla utom tre
            inom lotsenheterna anser att ett gränsvärde gör grovt sjöfylleri
            bör införas. Men många är emot och klart negativa till ett man
            generellt förmenas rätten att förtära alkohol på båten, t.ex.
            på kvällen när man har sökt natthamn. Det är här som ett av problemen
            finns, om det exempelvis skulle blåsa upp och man var tvungen
            att flytta båten till andra sidan ön än där man ankrat.
          </note>
          <note xml:id="i-e598f152e2229a22-0">
            De yrkesverksamma menar att ett gränsvärde skulle ha en allmän
            preventiv effekt. Det skulle också underlätta deras arbete under
            förutsättning att de också skulle få en möjlighet att utföra rutinkontroller
            med alkoholutandningsprov till sjöss.
          </note>
          <note xml:id="i-a51b7a68c5006711-0">
            Av undersökningen framgår också att brott mot sjöfyllerilagen
            huvudsakligen kommer till rättsväsendets kännedom som ett resultat
            av att allmänheten tipsar om att sådana brott har begåtts, till
            skillnad från rattfylleribrott som i mycket stor utsträckning
            upptäcks genom polisens kontroller. Men i jämförelse med rattfylleribrotten
            är andelen fall med höga promillehalter mycket stor vid sjöfylleribrott.
            Detta är mycket allvarligt.
          </note>
          <note xml:id="i-da7f3ae165ba68a6-0">
            Utskottet framhåller att alkoholförtäring i samband med sjötrafik
            inte är förenlig med de krav sjölivet ställer och leder till ökade
            risker för allvarliga olyckor. Vi vet att antalet fritidsbåtar
            under senare år ökat kraftigt och att trafiken på vattnet därmed
            har blivit allt tätare. Dessutom har allt fler fritidsbåtar kapacitet
            för höga hastigheter. Under sommaren kan trafikförhållandena till
            sjöss likna förhållandena på landsvägarna. Därför krävs det också
            till sjöss reaktionssnabbhet och gott omdöme.
          </note>
          <note xml:id="i-dc7424af723a12c6-0">
            Dessa förhållanden har legat bakom utskottets tidigare ställningstagande,
            att man borde överväga om inte en strängare syn på onykterhet
            till sjöss borde komma till uttryck genom en ändring i sjölagen,
            så att bestämmandet av påföljd för brottet närmare anpassades
            till vad som gäller enligt trafikbrottlagen.
          </note>
          <note xml:id="i-bf5c03e780ffa940-0">
            Inte heller nu har utskottet ändrat uppfattning.
          </note>
          <note xml:id="i-4ba47bc439cb37e2-0">
            Men införandet av promilleregler för sjötrafiken är förknippat
            med betydande svårigheter. Rättssäkerheten kräver en lagteknisk
            modell, som i största möjliga utsträckning undanröjer de tillämpningsproblem
            som kan göra sig gällande.
          </note>
          <note xml:id="i-43ca79e872c13c2f-0">
            Fastän det inte finns promilleregler i sjölagen i dag innebär
            inte detta att alkoholkoncentrationen i den misstänktes blod eller
            utandningsluft saknar betydelse vid tillämpningen av bestämmelserna
            om sjöfylleri. Det är en fördel om det i förundersökningen finns
            tillgång till analysbevis på alkoholhalten. Om analysresultatet
            skulle visa att alkoholhalten uppgår till 1,5 % i blodet bör ansvar
            för grovt sjöfylleri åberopas.
          </note>
          <note xml:id="i-ee9a494c0b5d498a-0">
            När nu BRÅ-rapporten föreligger utgår vi i utskottet från att
            regeringen återigen överväger de krav som framförs i motionerna
            och återkommer till riksdagen.
          </note>
          <note xml:id="i-e82c81a904a80e8d-0">
            Jag anser, herr talman, att problem är till för att lösas och
            att regeringen kommer att kunna finna en lösning.
          </note>
          <note xml:id="i-da61037de6a1971b-0">
            Anf. 153 ELVER JONSSON (fp)
          </note>
          <note xml:id="i-88fbbe40a26cc27e-0">
            Herr talman! Det faktum att fem talare anmält sig till debatten
            om ett enhälligt betänkande med anledning av de fyra motionerna
            från Folkpartiet, kds respektive Socialdemokraterna tyder på att
            ärendet ändå känns så angeläget att man vill ge synpunker på det.
          </note>
          <note xml:id="i-a63db65061f5058d-0">
            Att man måste uppträda nyktert i trafiken är för de allra flesta
            en självklarhet. När det gäller bilen har det blivit alltmer tydligt
            att detta är nödvändigt. Vi har gjort skärpningar i lagen. I ännu
            högre grad gäller det flygtrafiken. Det skulle förvåna mig om
            någon över huvud taget antydde att man skulle hålla till godo
            med en pilot som inte är helt nykter. Inte lika självklart har
            detta varit när det gällt båttrafiken, även om kraven har ökat
            i takt med de allt högre hastigheterna och en blandad och allt
            tätare trafik.
          </note>
          <note xml:id="i-8f7cbbbc7ec88963-0">
            Det handlar om att markera hur samhället ser på den här typen
            av brott. Att det handlar om ett brott är tydligt, vilket också
            framgår av lagutskottets betänkande. Det handlar ännu mer om att
            forma medel som leder till ett mål. Vi kan se i historiens ljus
            att det inte gått särskilt fort. Därför skall vi som motionerat
            i det här ämnet i snart 20 år inte vara alltför nedstämda.
          </note>
          <note xml:id="i-91b216b9a0531bfc-0">
            Det tog ju tid att få promilleregeln i biltrafiken införd.
          </note>
          <note xml:id="i-3d764c8318f45295-0">
            Norge fick det som första land 1936, Sverige som andra land 1941.
            Då var det en mycket omstridd regel. Inte minst den s.k. vetenskapen
            hade många skäl till att man inte skulle ha det. Det var alltså
            ett stort motstånd, naturligtvis också ett politiskt motstånd.
            Nu när regeln har anammats i så gott som hela världen betraktas
            den som en självklarhet.
          </note>
          <note xml:id="i-c298fbcbc88c6dc6-0">
            Gränsvärdet i landstrafiken i Sverige var först
          </note>
          <note xml:id="i-8f2aa4b27eaaa2b5-0">
            0,8 %. Det sänktes till 0,5. 1990 fick vi förslag från den tidigare
            socialdemokratiska regeringen att sänka det till 0,3 %. Då grep
            riksdagen in och sade att det var alltför svagt. Så gjorde man
            ytterligare en justering nedåt. Nu är gränsvärdet 0,2 % för rattfylleri.
          </note>
          <note xml:id="i-ae704b3812488900-0">
            Jag skulle vilja påstå, herr talman, i denna om inte slutna så
            ändå lilla krets av lyssnare inklusive gästerna på läktaren att
            det inte är tack vare Justitiedepartementets och regeringars insatser,
            utan trots jurister och statsråd, som riksdagen kunnat få igenom
            en radikalare och rejält förbättrad lagstiftning.
          </note>
          <note xml:id="i-1a3b054f0cb1ecfe-0">
            Jag tror inte att gränsvärdet är till för att vi enklare skall
            kunna bestraffa människor eller sätta folk i fängelse. Det vore
            mig fjärran att påstå att avsikten är den, utan avsikten är mera
            pedagogisk: att tala om att alkohol och trafik inte hör ihop.
            Lagutskottets vice ordförande har helt rätt när hon säger att
            dessa två är oförenliga. Det får inte vara något missförstånd
            när det gäller den saken.
          </note>
          <note xml:id="i-b4c4e7cc6e594cc3-0">
            Väg- och sjöfyllerikommittén, som på ett förtjänstfullt sätt
            leddes av Jerry Martinger och som ledde till ett enigt betänkande
            från representanter för sju olika partier, krävde gränsvärden
            också på sjön.
          </note>
          <note xml:id="i-57d3d98b1d0e1294-0">
            Det skedde så tidigt som 1992. Jag framhärdar alltså i att sänkt
            gränsvärde på land har höjt trafiksäkerheten radikalt. Vi har
            ungefär fördubblat kontrollerna i vägtrafiken, men antalet nykterhetsbrott
            har inte ökat.
          </note>
          <note xml:id="i-4724aea113dc3419-0">
            Det tyder faktiskt på att "Svensson" bryr sig om vad lagstiftaren
            anser. Jag tror att det är en rimlig bakgrund när vi funderar
            kring denna fråga.
          </note>
          <note xml:id="i-8cd822d5d19f34e5-0">
            När Väg- och sjöfyllerikommittén fick sitt uppdrag var der för
            att få en inriktning som gjorde det möjligt att också på sjön
            ha gränsvärden. Kommittén sade att man hade funnit det både möjligt
            och lämpligt att bestämma vad som skall straffas som grovt sjöfylleri
            och föreslog att detta gränsvärde skulle vara detsamma som för
            grovt rattfylleri - då avser man landstrafiken. Jag tror att det
            är viktigt att erinra sig att denna utredning, enig som jag sade,
            har granskats av Brottsförebyggande rådet, som i princip kommit
            till liknande slutsatser.
          </note>
          <note xml:id="i-ff0832c05f67e539-0">
            Nu säger lagutskottet att regeringen bör överväga detta en gång
            till. Det som närmast överraskar mig är den diskretion man säger
            det med - näst intill utplåning. Med tanke på utskottsföreträdarens
            principiella synpunkt hade det varit rimligt att lägga en beställning
            som byggde på önskemålen i de fyra motionerna. Jag tror att det
            är viktigt att vi är angelägna om att reformera en så här gammal
            lag, 100 år gammal. Den förändrades litet på 60-talet, och det
            är 30 år sedan. Den putsades litet 1991. Men det finns anledning
            att få en likvärdighet mellan de olika trafikslagen i det här
            avseendet. I grunden är det samma behov av säkerhet i trafiken
            vare sig det gäller trafiken i luften, på land eller på sjön.
          </note>
          <note xml:id="i-1aa955eddfa2270b-0">
            Därför, herr talman, hoppas jag att det som sades här, om att
            man förutsätter att regeringen nu överväger att återkomma, i kanslihuset
            bör uppfattas som att det nu ändå börjar bli bråttom. Det finns
            ett bra underlag, allt ifrån Väg- och sjöfyllerikommitténs utvärdering,
            bekräftad av Brottsförebyggande rådet, till - om man tolkar det
            mycket välvilligt - ett instämmande från lagutskottet.
          </note>
          <note xml:id="i-1cfb03dc7f5f8a46-0">
            Detta, herr talman, förpliktar regeringen att snarast återkomma
            till riksdagen.
          </note>
          <note xml:id="i-654c21ed0a6e1c8d-0">
            Anf. 154 NILS-ERIK SÖDERQVIST (s)
          </note>
          <note xml:id="i-46442cbe62945209-0">
            Herr talman! Precis som utredningen SOU
          </note>
          <note xml:id="i-ffc1094de5cc4cac-0">
            1992:131 föreslog måste huvudbudskapet vara: Håll dig nykter
            till sjöss! För detta har vi i dag i vår lagstiftning två begrepp,
            nämligen sjöfylleri och grovt sjöfylleri. Detta anger den attityd
            och värdering som vi har i samhället, att alkohol och sjötrafik
            inte hör ihop. I ett historiskt perspektiv har denna tydliga värdering
            inte alltid kunnat avläsas i vår lagstiftning, men sedan 1991
            är lagstiftningen tydligare och därmed också värderingen i frågan.
          </note>
          <note xml:id="i-264e63bb0314a110-0">
            Det är positivt och bra, men det räcker inte om vi också vill
            att lagstiftningen skall tränga in i folks medvetande och värderingsmässigt
            omfatta breda grupper i samhället. Därför behövs det i lagstiftningen
            också ett gränsvärde med promillegräns, av attitydskäl och värderingsskäl
            men också av tillämpningsskäl.
          </note>
          <note xml:id="i-32fd514c54eaed69-0">
            Det blir lättare att tillämpa nuvarande lagstiftning, och det
            skulle också tjäna ett förebyggande syfte.
          </note>
          <note xml:id="i-2da6a6501801e69c-0">
            Det är också vad flera berörda säger i den enkät som Brottsförebyggande
            rådet har genomfört: BRÅ
          </note>
          <note xml:id="i-c9edc3f18f2b88cd-0">
            har i en enkät, som sänts till båtklubbar inom Svenska
          </note>
          <note xml:id="i-1d2c8503f2f784d8-0">
            Båtunionen, sjöpolisenheterna, Kustbevakningen och lotsenheterna,
            ställt frågor om nykterhet, säkerhet och övervakning till sjöss.
          </note>
          <note xml:id="i-71341e65ca197e92-0">
            Av de tillfrågade ger en övervägande majoritet sitt stöd för
            införande av ett gränsvärde för grovt sjöfylleri. Drygt 80 % av
            båtklubbsordförandena, alla sjöpolisenheter utom en, över 90 %
            av de som svarat från Kustbevakningen och alla utom tre inom lotsenheterna
            anser att ett gränsvärde för grovt sjöfylleri bör införas. Båtklubbsordförandena
            menar att alkohol och sjötrafik i allmänhet inte hör ihop. De
            flesta av de yrkesverksamma menar att ett gränsvärde skulle ha
            en allmänpreventiv effekt och också underlätta deras arbete.
          </note>
          <note xml:id="i-f3a96344348a0a37-0">
            Brottsförebyggande rådet anför också i sin nu avlagda rapport
            till regeringen som sin mening att ett övre gränsvärde har den
            fördelen. I samma rapport står det: Den förenklar bevisningen
            i mål om grovt sjöfylleri. Trots att resurserna för att övervaka
            efterlevnaden av bestämmelserna är ytterst begränsade i förhållande
            till det stora antalet fartyg och till landets långa kust och
            dess många insjöar och andra vattendrag, skulle ett gränsvärde
            kunna underlätta för myndigheterna att med hjälp av rutinmässiga
            alkohol- och utandningsprov påverka den upplevda upptäcktsrisken.
          </note>
          <note xml:id="i-04274a6a086b7bd8-0">
            Jag delar den uppfattningen. Jag tolkar därför lagutskottets
            nu aktuella betänkande positivt. Det gör jag efter att ha tittat
            på det stycke i betänkandet som många har citerat:
          </note>
          <note xml:id="i-823290f6fd458a93-0">
            "Sedan utvärderingen av 1991 års lagändringar nu är slutförd,
            synes underlaget vara tillräckligt för att bedöma vilka ytterligare
            ändringar i reglerna om sjöfylleri som kan vara motiverade. Utskottet
            utgår därför från att regeringen på nytt överväger de frågor som
            tas upp i motionerna och därefter återkommer till riksdagen med
            besked om sitt ställningstagande."
          </note>
          <note xml:id="i-bdf2ba8d4974dba5-0">
            Jag avvaktar med spänning ett sådant initiativ och förslag från
            regeringen innan ytterligare riksdagsinitiativ är att vänta från
            mig.
          </note>
          <note xml:id="i-383298134f3e9fe0-0">
            Anf. 155 TUVE SKÅNBERG (kds)
          </note>
          <note xml:id="i-b12cf6f2b879adfb-0">
            Herr talman! I lagutskottets betänkande LU16 behandlas som vi
            har hört frågan om sjöfylleri och även min motion L903, vari jag
            yrkar att riksdagen som sin mening ger regeringen till känna vad
            i motionen anförts om att låta samma regler gälla för onykterhet
            vid framförandet av fartyg som nu gäller vid framförandet av fordon
            på väg.
          </note>
          <note xml:id="i-50ed65819ad1bf50-0">
            Vi har hört att utskottet är enigt. Det beror i det här fallet
            på att kristdemokraterna inte är representerade. Den här frågan
            diskuterades därför i den kristdemokratiska riksdagsgruppen.
          </note>
          <note xml:id="i-1e729b02d1c919b5-0">
            Herr talman! Jag yrkar härmed bifall till motion
          </note>
          <note xml:id="i-bdfd5f6c5fe5b3b2-0">
            L903.
          </note>
          <note xml:id="i-59b3bcbc3b24d28d-0">
            Bakgrunden är naturligtvis de många dödsolyckor till sjöss där
            alkoholförtäring varit inblandad. Vi vet med säkerhet att lagstiftningen
            har en normerande verkan. Promillegränserna i trafiken till lands
            har på ett mycket verksamt sätt bidragit till att det i allmänhetens
            ögon nu är en allmänt accepterad norm att alkohol och bilkörning
            inte hör ihop. Den som tackar nej till alkohol med motiveringen
            att han skall köra bil möts snart sagt över allt med självklar
            respekt.
          </note>
          <note xml:id="i-28b8ccdaa0de6944-0">
            Andra alkoholfria zoner som nu kan sägas vara helt accepterade
            i allmänhetens ögon är väl att man inte dricker om man är gravid
            eller om man är i tjänst i sitt arbete. Men uppenbarligen finns
            inte samma självklara attityd att alkohol och sjötrafik inte hör
            ihop.
          </note>
          <note xml:id="i-d2f4c777e4579bbb-0">
            Om reglerna för sjöfylleri var uppbyggda efter samma principer
            och med samma promillegränser som vid landtrafik har vi goda skäl
            att utgå från att lagstiftningen snart skulle bli normerande,
            och därigenom, herr talman, skulle människoliv räddas.
          </note>
          <note xml:id="i-8c1716806bcd69c9-0">
            Lagutskottet bemöter min och övriga motioner med samma innehåll
            på ett i förstone relativt positivt sätt, även om de avslås.
          </note>
          <note xml:id="i-9a35b9f18d75088a-0">
            Utskottet skriver i sitt betänkande: "...man borde överväga om
            inte en strängare syn på onykterhet till sjöss borde komma till
            uttryck genom en ändring i sjölagen så att bestämmandet av påföljd
            för brottet närmare anpassades till vad som gäller enligt trafikbrottslagen",
            samt: "Utskottet utgår därför från att regeringen på nytt överväger
            de frågor som tas upp i motionerna och därefter återkommer till
            riksdagen med besked om sitt ställningstagande."
          </note>
          <note xml:id="i-b05caa4f7b3707d9-0">
            I förstone verkar det positivt, men läser man det en andra gång
            slås man av att det faktiskt bara är luft i uttalandet. Lagutskottet
            flyr från sitt eget ansvar, när utskottet ut i luften säger att
            någon obestämd "man"
          </note>
          <note xml:id="i-73c364e49dfc0474-0">
            borde överväga saken, samt litet senare något mer precist att
            regeringen borde överväga saken igen och återkomma med besked
            om sitt ställningstagande.
          </note>
          <note xml:id="i-8d8bd573ab92e404-0">
            Någon annan bör alltså ta ställning. Utskottet mäktar inte ha
            en uppfattning och ta ställning även om man erkänner att man nog
            borde överväga saken.
          </note>
          <note xml:id="i-8ea9f7ff33ee0115-0">
            Men det är riksdagens uppgift att stifta lag och att ta ställning.
            Det är regeringen som har att utföra riksdagens beslut. Hur skulle
            det se ut i andra riksdagsbetänkanden om vi bad regeringen överväga
            någon viss sak och sedan återkomma med sitt ställningstagande?
          </note>
          <note xml:id="i-c98234f585d02ab2-0">
            Det är ju vår uppgift som folkvalda att ta ställning och sedan
            ge regeringen vår uppfattning till känna.
          </note>
          <note xml:id="i-50f4f9b4a662f54f-0">
            De huvudsakliga skäl som utskottet anför, och som vi har hört
            tidigare, mot att anta motionen är att en straffbestämmelse måste
            vara så klart och tydligt utformad att den kan tillämpas på ett
            förutsägbart sätt.
          </note>
          <note xml:id="i-27d19aadb002bf41-0">
            Med det förstår jag att utskottet ifrågasätter om man kan kontrollera
            lagens efterlevnad.
          </note>
          <note xml:id="i-e88e91297e80741b-0">
            Den andra invändningen är att förhållandena som råder till sjöss
            är särpräglade och mycket varierade och att all sjötrafik, från
            segelbrädor och kanoter till oceangående fartyg, omfattas av sjölagen.
            Medan nykterhetskravet i trafiken endast avser förare, gäller
            för sjölivet dessutom att nykterhetskravet ombord inte enbart
            omfattar den som framför fartyget utan även den som i övrigt fullgör
            uppgifter av väsentlig betydelse för säkerhet till sjöss.
          </note>
          <note xml:id="i-871cd3a1a6430241-0">
            På båda dessa invändningar kan man svara att precis samma svårigheter
            gäller för landtrafiken och har där övervunnits. Vi vet alla att
            polisen bara upptäcker en bråkdel av alla rattonyktra, och man
            kan även ha praktiska svårigheter att gripa misstänkta.
          </note>
          <note xml:id="i-ef765e42a83552f0-0">
            Ändå har lagen sin goda verkan.
          </note>
          <note xml:id="i-2cb0ac7d2e8a0d24-0">
            Om man till lands förmår att skilja mellan en spark, en cykel
            och en långtradare med släp är jag övertygad om att också sjölagen
            kan utformas så att man kan skilja mellan en segelbräda, en kanot
            och ett oceangående fartyg. Om det bara finns den allra minsta
            vilja hos den lagstiftande myndigheten kan naturligtvis även trafiken
            till sjöss regleras på ett lika förnuftigt sätt som trafiken till
            lands. De praktiska svårigheterna är inte oöverstigliga. Ingen
            kan väl förneka att lagen kan skrivas så att den omfattar "den
            som på annat sätt har en uppgift ombord som är av väsentlig betydelse
            för säkerheten ombord".
          </note>
          <note xml:id="i-e59c89e4b6321464-0">
            Faktum kvarstår. Genom att införa samma regler för onykterhet
            vid framförandet av fartyg som nu gäller vid framförandet av fordon
            på väg skulle vi få en önskvärd normgivning och, viktigast av
            allt, människoliv skulle räddas. Detta vet lagutskottet, men man
            har underlåtit att ta ställning. Enligt min mening har man flytt
            sitt ansvar.
          </note>
          <note xml:id="i-33aae4c07aa51cef-0">
            Anf. 156 ANITA PERSSON (s)
          </note>
          <note xml:id="i-d3398d13a7e946dd-0">
            Herr talman! I mitt anförande tog jag upp de problem som föreligger
            för att vi skall kunna ta ställning till motionerna. Därför vill
            jag bara yrka avslag på motionen.
          </note>
          <note xml:id="i-b50e2170faa28633-9">
            Överläggningen var härmed avslutad.
          </note>
          <note xml:id="i-6fb4e54bf671a92a-6">
            (Beslut fattades efter 21 §.)
          </note>
          <note xml:id="i-0743fc2e598951b2-0">
            18 § Ändring i konkurslagen, m.m.
          </note>
          <note xml:id="i-2d7bd0fba7f70768-12">
            Föredrogs
          </note>
          <note xml:id="i-930825a5540af415-0">
            Lagutskottets betänkande 1995/96:LU29
          </note>
          <note xml:id="i-7cd834eb4ae42c86-0">
            Ändring i konkurslagen, m.m.
          </note>
          <note xml:id="i-933ce26409c43c57-2">
            Tredje vice talmannen konstaterade att ingen talare var anmäld.
          </note>
          <note xml:id="i-6fb4e54bf671a92a-7">
            (Beslut fattades efter 21 §.)
          </note>
          <note xml:id="i-fc112516d01f324d-0">
            19 § En ny lag om vissa internationella sanktioner
          </note>
          <note xml:id="i-2d7bd0fba7f70768-13">
            Föredrogs
          </note>
          <note xml:id="i-49412707c65c4bff-0">
            Utrikesutskottets betänkande 1995/96:UU12
          </note>
          <note xml:id="i-2f0aa51ba812af38-0">
            En ny lag om vissa internationella sanktioner
          </note>
          <note xml:id="i-ba8a3aa6e1b6438f-0">
            (prop. 1995/96:35)
          </note>
          <note xml:id="i-933ce26409c43c57-3">
            Tredje vice talmannen konstaterade att ingen talare var anmäld.
          </note>
          <note xml:id="i-6fb4e54bf671a92a-8">
            (Beslut fattades efter 21 §.)
          </note>
          <note xml:id="i-ed59888838b11aa7-0">
            20 § Pyrotekniska varor
          </note>
          <note xml:id="i-2d7bd0fba7f70768-14">
            Föredrogs
          </note>
          <note xml:id="i-863ee480aceb1381-0">
            Näringsutskottets betänkande 1995/96:NU16
          </note>
          <note xml:id="i-e6ca60ba0337ff28-0">
            Pyrotekniska varor
          </note>
          <note xml:id="i-a6c0250a548ac6b7-0">
            Anf. 157 KIA ANDREASSON (mp)
          </note>
          <note xml:id="i-54774adf7a7befa0-0">
            Herr talman! Miljöpartiets motion som behandlas i detta betänkande
            handlar om pyrotekniska varor.
          </note>
          <note xml:id="i-3d062837a507b7bc-0">
            När vi tänker på fyrverkerier tänker vi på fest och glädje. Men
            en nackdel är att kroppskador kan vållas.
          </note>
          <note xml:id="i-2d5c019fe9af3d42-0">
            Faktum är att dessa pyrotekniska varor innehåller många skadliga
            ämnen. De är inte bra för naturen, människor och djur.
          </note>
          <note xml:id="i-1e901d785333c327-0">
            Till saken hör också att användningen av fyrverkerier har blivit
            omfattande. Vi använder dem vi invigningar, vattenfestivaler och
            större högtider. Det är en omfattande användning. Utvecklingen
            har gått mot större och tyngre pjäser.
          </note>
          <note xml:id="i-7906ccdfb67d92d7-0">
            Miljöaspekten är i fallet fyrverkerier mindre intressant och
            tas inte upp av medier och tillverkare.
          </note>
          <note xml:id="i-ebdd377d04f1ae3b-0">
            Men fyrverkerier innehåller en mängd giftiga ämnen.
          </note>
          <note xml:id="i-2a6bd8638aa6f0f3-0">
            Jag skall nämna några: antimon, fosfor, blyföreningar, fenolhartser,
            naftalen, hexakloretan, PVC och nitrater.
          </note>
          <note xml:id="i-84a0a95007d72935-0">
            Miljöpartiets motion handlar om två ämnen, nämligen barium och
            strontium. Dessa ämnen måste man ha för att få färgerna grön och
            röd i fyrverkerierna.
          </note>
          <note xml:id="i-1b45209b75ef5a14-0">
            Barium och strontium är radioaktiva ämnen som i föreningar kan
            bindas i kroppens vävnader. Därmed får radioaktiva isotoper avsevärt
            större möjligheter att skada cellerna. Strontium kan lagras i
            benstommen, vilket är ganska välkänt.
          </note>
          <note xml:id="i-8dcab345e778731f-0">
            Jag hörde detta för första gången av en professor på Chalmers.
            Han gjorde mig uppmärksam på problemen. Det var ingen som hade
            tagit upp det tidigare.
          </note>
          <note xml:id="i-e590b18b55de58be-0">
            Jag reagerar mest över utskottets behandling av den här motionen.
            Man har skickat den till åtta remissinstanser. Dessa remissinstanser
            är inte särskilt kompetenta för att avgöra den här frågan. Därför
            har fem avstått från att yttra sig. Tre har svarat. Dessa tre
            är Sprängämnesinspektionen och två pyrotekniska företag. Det är
            inte särskilt vederhäftigt att fråga dessa.
          </note>
          <note xml:id="i-dbc6d965ee6ca98d-0">
            Sprängämnesinspektionen har konstaterat att de två ämnena ingår
            i de flesta godkända fyrverkeriartiklar. Om dessa inte skulle
            få finnas skulle det inte bli några färger utan endast knallar.
            Men det är inte riktigt sant. I en bok om fyrverkerier med recept
            på vad man kan göra står det uttryckligen hur man skall göra för
            att få dessa färger. Färgerna blir inte lika knalliga, men det
            går att få fram dem. Det de säger är alltså inte sant.
          </note>
          <note xml:id="i-48d11191b73ec600-0">
            Sedan hänvisar de till ett deltagande i EU:s standardiseringsprojekt
            för fyrverkeriartiklar trots att barium och strontium inte ingår
            bland de där diskuterade ämnena. Vad kan Sprängämnesinspektionen
            om kemi?
          </note>
          <note xml:id="i-7e595c536e801bb1-0">
            Sedan är det två pyrotekniska företag som svarar.
          </note>
          <note xml:id="i-95b931700e5ac437-0">
            De säger naturligtvis att motionen skall avslås. De hänvisar
            också till EU:s standardiseringsprojekt där dessa ämnen inte alls
            tas upp. Sedan säger de att eftersom dessa ämnen inte finns med
            betyder det att de inte är så farliga att de bör förbjudas. Det
            är också en konstig vändning. Men om det är så att de är giftiga
            borde de bytas ut.
          </note>
          <note xml:id="i-334831c72e324523-0">
            Svenska Fyrverkeribranschförbundet säger i sitt remissvar att
            det inte finns några bra ersättare för ämnena, vilket inte är
            sant. Sedan säger de att mängden inte är så stor att den torde
            märkas vid sidan av övriga utsläpp. Det kan man ju säga, eftersom
            det är väldigt många utsläpp som sker. Men vem är det som har
            kollat detta ordentligt? Det är ingen som har gjort det. Därför
            tycker jag att utskottsbehandlingen av den här motionen är usel.
          </note>
          <note xml:id="i-3c87bf6164ba0409-0">
            Jag får väl återkomma. Det är ju så det går till här.
          </note>
          <note xml:id="i-9f305f8f685f0d7e-0">
            Jag får väl återkomma med motionen nästa gång och hoppas att
            det jag säger nu har effekt.
          </note>
          <note xml:id="i-d4adf33e759af821-0">
            Det är många elever som läser kemi vid Chalmers som har hört
            av sig till mig och har uppmärksammat den här motionen. De tycker
            också att det är mycket underligt att det inte har gjorts något
            tidigare och att det fortfarande inte görs något och att ingen
            kollar detta ordentligt.
          </note>
          <note xml:id="i-1d4cbd69e448d004-0">
            Det är också anmärkningsvärt att man får det vanliga svaret att
            vi får gå till EU. Sedan får vi se vad de gör. Det är ju samma
            sak som att ingenting händer.
          </note>
          <note xml:id="i-f71203ec255d912f-0">
            Det har vi ju sett tidigare.
          </note>
          <note xml:id="i-d435e7add6c6f792-0">
            Jag yrkar alltså bifall till reservationen under mom. 2. Den
            kräver att det i alla fall görs en utredning. Då kan det kanske
            bli ett förbud om det visar sig farligt. Detta är någonting som
            vi inte känner till ordentligt.
          </note>
          <note xml:id="i-6cebe0b8630e54b5-0">
            I detta anförande instämde Annika Nordgren och
          </note>
          <note xml:id="i-50c93ca1a139de01-0">
            Eva Goës (mp).
          </note>
          <note xml:id="i-9700f86992b95b8e-0">
            Anf. 158 MARIE GRANLUND (s)
          </note>
          <note xml:id="i-13fc2c8935ce3ecb-0">
            Herr talman! Fyrverkerier och smällare innebär utan tvekan stora
            olägenheter för många människor och djur, framför allt vid nyår,
            påsk och valborgsmässoafton. Varje år rapporteras dessutom flera
            olyckor i samband med användandet av pyrotekniska varor.
          </note>
          <note xml:id="i-26c68672e9c9f410-0">
            Här i kammaren har det också vid ett flertal tillfällen just
            diskuterats hur man skall komma till rätta med dessa problem.
          </note>
          <note xml:id="i-9ec5f49e446af661-0">
            Utskottet har tagit frågan på stort allvar. En bred remiss har
            genomförts för att utröna om gällande regelverk är tillräckligt.
            Myndigheter, företag och organisationer har svarat. En majoritet
            av de tillfrågade anser att den gällande lagstiftningen är tillräcklig,
            men att tillsyn och kontroll bör skärpas.
          </note>
          <note xml:id="i-2288355d2714e1cf-0">
            Den lagstiftningen som reglerar verksamheten med pyrotekniska
            varor är av två slag. Vi har lagen om brandfarliga och explosiva
            varor som reglerar hanteringen och import av bl.a. pyrotekniska
            varor.
          </note>
          <note xml:id="i-45fe772d4c608ff8-0">
            Den andra lagen är ordningslagen som trädde i kraft den 1 april
            1994. Denna lag gör det möjligt att ingripa mot störningar av
            fyrverkeripjäser.
          </note>
          <note xml:id="i-4410eaf5cea5fd3d-0">
            Något generellt tillstånd för nöjesfyrverkerier i tätorter som
            av tradition anordnas vid nyår och andra stora helger finns inte.
            En avvägning måste hela tiden göras mellan önskemålet att förhindra
            vissa företeelser och risken för att skärpta bestämmelser medför
            en ökning av hemmagjorda smällare och raketer. De flesta olyckor
            sker just vid tillverkning eller användning av hemmagjorda pjäser.
          </note>
          <note xml:id="i-aa004f32582db6f1-0">
            I stället har kommunerna genom lokala ordningsföreskrifter getts
            möjlighet att meddela ytterligare föreskrifter för kommunen, eller
            del av denna, som behövs för att förhindra att människors hälsa
            eller egendom skadas till följd av användningen av pyrotekniska
            varor. Flera kommuner har också infört sådana bestämmelser.
          </note>
          <note xml:id="i-a4bbafd4dedf2ee6-0">
            Herr talman! Utskottet anser att den gällande lagstiftningen
            är tillräcklig. Det är emellertid viktigt att noga följa utvecklingen
            och lägga en ökad vikt på tillsyn och kontroll. Inte minst viktiga
            är olika informationsinsatser inför de stora helgerna.
          </note>
          <note xml:id="i-daf27da2d466e80e-0">
            I en motion från Miljöpartiet kräver man att ämnena barium och
            strontium som ingår i fyrverkeriartiklar i första hand ersätts
            av andra, mindre skadliga ämnen, och om detta inte går att de
            utesluts helt.
          </note>
          <note xml:id="i-760bd327ed42e0fa-0">
            Sprängämnesinspektionen genomför en löpande översyn av de produkter
            som finns på marknaden. Jag tycker att det är litet magstarkt
            att anföra att det i inspektionen inte skulle finnas någon kunskap
            om kemi. Sprängämnesinspektionen ingår också i ett europeiskt
            standardiseringsprojekt för fyrverkeripjäser. Inom ramen för detta
            projekt har förslag lämnats på olika ämnen som inte är önskvärda
            i fyrverkeripjäser. Barium- och strontiumföreningar ingår inte
            i denna lista. Detta måste ju tyda på att man inte anser att dessa
            ämnen, i de koncentrationer och i den mängd de förekommer i fyrverkerier,
            är så skadliga att man vill förbjuda dem.
          </note>
          <note xml:id="i-fa0fdb7e6d3067f7-0">
            Sprängämnesinspektionen konstaterar också att barium och strontium
            finns i flertalet av de godkända fyrverkeriartiklarna. Om dessa
            ämnen förbjuds skulle de avsedda ljuseffekterna, framför allt
            det röda och det gröna ljuset, inte kunna uppnås. Det är viktigt
            att påpeka att det röda strontiumljuset faktiskt också utnyttjas
            i olika typer av nödsignaler.
          </note>
          <note xml:id="i-a258b9e5da07a03f-0">
            Det är självfallet oerhört viktigt att minska förekomsten av
            giftiga ämnen. Sverige har varit, och är, mycket pådrivande i
            detta arbete såväl inom landet som internationellt. Men vad gäller
            barium och strontium finns det i dag inte några kända ersättningsämnen.
          </note>
          <note xml:id="i-aac5fb4083979bd3-0">
            Med detta, herr talman, yrkar jag bifall till utskottets hemställan
            i betänkandet och avslag på motionerna.
          </note>
          <note xml:id="i-3ad3c8ce4aba5f4c-0">
            Anf. 159 KIA ANDREASSON (mp)
          </note>
          <note xml:id="i-1348ac7594fce2c8-0">
            Herr talman! Marie Granlund hävdar att det inte skulle finnas
            någon ersättning för den röda färgen i fyrverkerier. I boken Kemisk-tekniska
            recept av Sven
          </note>
          <note xml:id="i-4041c46738e23afa-0">
            Englund som har skrivits med hjälp av Falu Pyrotekniska Fabrik
            finns många recept, på t.ex lysare som är högröd, fontän som är
            mörkröd, stjärnform och gnistor som är röda och fixstjärna som
            är rosenröd. Enligt det som jag har tagit reda på finns det färger.
          </note>
          <note xml:id="i-a60844bfc1699901-0">
            Sprängämnesinspektionen har inte denna kunskap.
          </note>
          <note xml:id="i-cde43e05b5688c85-0">
            Det säger även studerande på Chalmers som har studerat detta
            ämne djupare. De säger att det inte räcker med denna myndighet,
            utan detta måste utredas på ett bättre sätt. Att avfärda motionens
            intentioner på detta sätt är inte en riktig behandling.
          </note>
          <note xml:id="i-10642f81c683a13f-0">
            Anf. 160 MARIE GRANLUND (s)
          </note>
          <note xml:id="i-54d5eb23a6e0fb0f-0">
            Herr talman! Jag vill inte helt avfärda motionen, men det finns
            ju inte några ersättningsämnen i dag.
          </note>
          <note xml:id="i-7ed31a16eaf950ab-0">
            När och om dessa kommer är det självklart att man skall använda
            sig av dem. Men man måste faktiskt tro på den myndighet som finns.
          </note>
          <note xml:id="i-cfc569aa263a745d-0">
            Jag är övertygad om att Sprängämnesinspektionen har erforderlig
            kunskap, precis som den Europeiska standardiseringskommissionen.
            Med detta yrkar jag avslag på motionen.
          </note>
          <note xml:id="i-2c3593ab2aad65f0-0">
            Anf. 161 KIA ANDREASSON (mp)
          </note>
          <note xml:id="i-80e6d985d75b44f3-0">
            Herr talman! Det skulle ha varit mer positivt om jag hade fått
            svaret att utskottet, i likhet med initierade personer, hade tagit
            detta på allvar och velat utreda det ytterligare. Jag hade väntat
            mig det svaret.
          </note>
          <note xml:id="i-b50e2170faa28633-10">
            Överläggningen var härmed avslutad.
          </note>
          <note xml:id="i-6fb4e54bf671a92a-9">
            (Beslut fattades efter 21 §.)
          </note>
          <note xml:id="i-1af7e29b955303d1-0">
            21 § Vissa frågor om kompetensutveckling m.m.
          </note>
          <note xml:id="i-2d7bd0fba7f70768-15">
            Föredrogs
          </note>
          <note xml:id="i-d82446e3dc4b02cb-0">
            Arbetsmarknadsutskottets betänkande 1995/96:AU6
          </note>
          <note xml:id="i-ea13683dee8cd045-0">
            Vissa frågor om kompetensutveckling m.m.
          </note>
          <note xml:id="i-933ce26409c43c57-4">
            Tredje vice talmannen konstaterade att ingen talare var anmäld.
          </note>
          <note xml:id="i-d2d4e4641760e6ce-1">
            Beslut
          </note>
          <note xml:id="i-d4d9bc3ed4773693-0">
            KU20 Ändring i sametingslagen m.m.
          </note>
          <note xml:id="i-f6e2e51b9e819cf4-37">
            Kammaren biföll utskottets hemställan.
          </note>
          <note xml:id="i-8beec6439d0aab27-0">
            KU21 Indelning av budgeten i utgiftsområden
          </note>
          <note xml:id="i-97975a6a82adaf5f-0">
            Mom. 1 (avslag på förslaget)
          </note>
          <note xml:id="i-ca9a756b9e31cd67-30">
            1. utskottet
          </note>
          <note xml:id="i-546e74c44b122dd0-1">
            2. res. 1 (m)
          </note>
          <note xml:id="i-a27e78a58c8382e3-25">
            Votering:
          </note>
          <note xml:id="i-ebf072c7d77355d2-0">
            225 för utskottet
          </note>
          <note xml:id="i-c7a50287b284e09b-1">
            66 för res. 1
          </note>
          <note xml:id="i-36ef07d2ef69d151-0">
            58 frånvarande
          </note>
          <note xml:id="i-f6e2e51b9e819cf4-38">
            Kammaren biföll utskottets hemställan.
          </note>
          <note xml:id="i-751a0c10d91b7e49-26">
            Partivis fördelning av rösterna:
          </note>
          <note xml:id="i-f5b8d83704358459-0">
            För utskottet: 142 s, 19 c, 20 fp, 17 v, 14 mp, 13
          </note>
          <note xml:id="i-cea3761d8cddf3b0-1">
            kds
          </note>
          <note xml:id="i-ea46b3c5364603f5-0">
            För res. 1: 66 m
          </note>
          <note xml:id="i-736139d74a71a90e-0">
            Frånvarande: 19 s, 14 m, 8 c, 6 fp, 5 v, 4 mp, 2 kds
          </note>
          <note xml:id="i-a72f821da190042a-0">
            Mom. 2 (indelningen i utgiftsområden, såvitt avser turistfrågor)
          </note>
          <note xml:id="i-ca9a756b9e31cd67-31">
            1. utskottet
          </note>
          <note xml:id="i-50ea1bef44207140-1">
            2. res. 2 (mp)
          </note>
          <note xml:id="i-a27e78a58c8382e3-26">
            Votering:
          </note>
          <note xml:id="i-52841a67f71a63c1-0">
            249 för utskottet
          </note>
          <note xml:id="i-903945a0a434437e-0">
            23 för res. 2
          </note>
          <note xml:id="i-9d9ce95cfa4d9c37-0">
            29 avstod
          </note>
          <note xml:id="i-c408737635224524-0">
            48 frånvarande
          </note>
          <note xml:id="i-f6e2e51b9e819cf4-39">
            Kammaren biföll utskottets hemställan.
          </note>
          <note xml:id="i-751a0c10d91b7e49-27">
            Partivis fördelning av rösterna:
          </note>
          <note xml:id="i-aca2fa2186c42259-0">
            För utskottet: 144 s, 39 m, 21 c, 21 fp, 11 v, 13 kds
          </note>
          <note xml:id="i-77c470b2811a0783-0">
            För res. 2: 7 v, 16 mp
          </note>
          <note xml:id="i-a92ea395a80a4562-0">
            Avstod: 29 m
          </note>
          <note xml:id="i-5e7d27fb5543daec-0">
            Frånvarande: 17 s, 12 m, 6 c, 5 fp, 4 v, 2 mp, 2 kds
          </note>
          <note xml:id="i-121124ce8e8b9a98-0">
            Inga Berggren (m) anmälde att hon avsett att avstå från att rösta
            men markerats ha röstat ja.
          </note>
          <note xml:id="i-6a3f9e57aae73f33-7">
            Övriga moment
          </note>
          <note xml:id="i-f6e2e51b9e819cf4-40">
            Kammaren biföll utskottets hemställan.
          </note>
          <note xml:id="i-6c3a3198f31f3065-0">
            KU22 Riksdagens arbetsformer
          </note>
          <note xml:id="i-54596742da5dad95-0">
            Mom. 1 (motionsrätten m.m.)
          </note>
          <note xml:id="i-ca9a756b9e31cd67-32">
            1. utskottet
          </note>
          <note xml:id="i-cb7a9dd15200947f-1">
            2. res. 1 (c, v, mp)
          </note>
          <note xml:id="i-a27e78a58c8382e3-27">
            Votering:
          </note>
          <note xml:id="i-7a2722f4e509fe9e-0">
            242 för utskottet
          </note>
          <note xml:id="i-fd885baf3d214c53-0">
            57 för res. 1
          </note>
          <note xml:id="i-720b97ccc39473d2-0">
            2 avstod
          </note>
          <note xml:id="i-c408737635224524-1">
            48 frånvarande
          </note>
          <note xml:id="i-f6e2e51b9e819cf4-41">
            Kammaren biföll utskottets hemställan.
          </note>
          <note xml:id="i-751a0c10d91b7e49-28">
            Partivis fördelning av rösterna:
          </note>
          <note xml:id="i-ed89823ff0cae07f-0">
            För utskottet: 143 s, 68 m, 1 c, 17 fp, 13 kds
          </note>
          <note xml:id="i-7f01a6bd46c2c924-0">
            För res. 1: 20 c, 3 fp, 18 v, 16 mp
          </note>
          <note xml:id="i-0349911b790a71c1-0">
            Avstod: 1 s, 1 fp
          </note>
          <note xml:id="i-5e7d27fb5543daec-1">
            Frånvarande: 17 s, 12 m, 6 c, 5 fp, 4 v, 2 mp, 2 kds
          </note>
          <note xml:id="i-306f370936809939-1">
            Mom. 2
          </note>
          <note xml:id="i-ca9a756b9e31cd67-33">
            1. utskottet
          </note>
          <note xml:id="i-5bbbf04964b05c8d-1">
            2. res. 2 (m)
          </note>
          <note xml:id="i-255389cc56d4bc90-1">
            Kammaren biföll utskottets hemställan med acklamation
          </note>
          <note xml:id="i-08a74573a3c0e68d-1">
            .
          </note>
          <note xml:id="i-6a3f9e57aae73f33-8">
            Övriga moment
          </note>
          <note xml:id="i-f6e2e51b9e819cf4-42">
            Kammaren biföll utskottets hemställan.
          </note>
          <note xml:id="i-2b1d8bceab9fd7fa-0">
            FiU9 Vissa äldre sedlars giltighet
          </note>
          <note xml:id="i-f6e2e51b9e819cf4-43">
            Kammaren biföll utskottets hemställan.
          </note>
          <note xml:id="i-317f9512398709c0-0">
            SkU22 Poolcontainerkonventionen
          </note>
          <note xml:id="i-f6e2e51b9e819cf4-44">
            Kammaren biföll utskottets hemställan.
          </note>
          <note xml:id="i-a0621917301fef16-0">
            LU15 Ändring i lagen om ersättning från den internationella oljeskadefonden
          </note>
          <note xml:id="i-4d074e583ca2d6ab-0">
            Mom. 1
          </note>
          <note xml:id="i-f6e2e51b9e819cf4-45">
            Kammaren biföll utskottets hemställan.
          </note>
          <note xml:id="i-8dfccb4645e3696a-0">
            Mom. 2 (internationellt agerande mot oljeutsläpp från fartyg)
          </note>
          <note xml:id="i-ca9a756b9e31cd67-34">
            1. utskottet
          </note>
          <note xml:id="i-c768ce8683eb10db-0">
            2. mot.1995/95:L23 (kds)
          </note>
          <note xml:id="i-a27e78a58c8382e3-28">
            Votering:
          </note>
          <note xml:id="i-8109eba6d1793b7b-1">
            286 för utskottet
          </note>
          <note xml:id="i-3898c4aee8a114f3-0">
            13 för mot.
          </note>
          <note xml:id="i-6ac9c2bf59f3b1fa-1">
            50 frånvarande
          </note>
          <note xml:id="i-f6e2e51b9e819cf4-46">
            Kammaren biföll utskottets hemställan.
          </note>
          <note xml:id="i-751a0c10d91b7e49-29">
            Partivis fördelning av rösterna:
          </note>
          <note xml:id="i-8e02cf64c61582f8-0">
            För utskottet: 142 s, 69 m, 21 c, 21 fp, 18 v, 15 mp
          </note>
          <note xml:id="i-ea98db0c25d7cbaf-0">
            För mot.: 13 kds
          </note>
          <note xml:id="i-4c6de5534db156a3-0">
            Frånvarande: 19 s, 11 m, 6 c, 5 fp, 4 v, 3 mp, 2
          </note>
          <note xml:id="i-cea3761d8cddf3b0-2">
            kds
          </note>
          <note xml:id="i-5bb84ee525e5282a-0">
            LU16 Ändring i lagen om ersättning från den internationella oljeskadefonden
          </note>
          <note xml:id="i-eaadcccf0d3b8eab-0">
            Mom. 1 (sjöfylleri)
          </note>
          <note xml:id="i-ca9a756b9e31cd67-35">
            1. utskottet
          </note>
          <note xml:id="i-39c996ad8dc7d7b0-0">
            2. utskottets hemställan med den ändring däri som föranleddes
            av mot. 1994/95:L903 (kds)
          </note>
          <note xml:id="i-a27e78a58c8382e3-29">
            Votering:
          </note>
          <note xml:id="i-261b4d2963c577ea-0">
            278 för utskottet
          </note>
          <note xml:id="i-1340ae5ab31fc44b-0">
            16 för mot.
          </note>
          <note xml:id="i-ad0e5d06eecfccae-0">
            7 avstod
          </note>
          <note xml:id="i-c408737635224524-2">
            48 frånvarande
          </note>
          <note xml:id="i-f6e2e51b9e819cf4-47">
            Kammaren biföll utskottets hemställan.
          </note>
          <note xml:id="i-751a0c10d91b7e49-30">
            Partivis fördelning av rösterna:
          </note>
          <note xml:id="i-c5122fb86732b505-0">
            För utskottet: 143 s, 69 m, 20 c, 15 fp, 17 v, 14 mp
          </note>
          <note xml:id="i-633e30d44b839016-0">
            För mot.: 1 fp, 1 v, 1 mp, 13 kds
          </note>
          <note xml:id="i-70e982a4d4b386c5-0">
            Avstod: 1 s, 1 c, 5 fp
          </note>
          <note xml:id="i-691361b7d2db4b71-0">
            Frånvarande: 17 s, 11 m, 6 c, 5 fp, 4 v, 3 mp, 2 kds
          </note>
          <note xml:id="i-306f370936809939-2">
            Mom. 2
          </note>
          <note xml:id="i-f6e2e51b9e819cf4-48">
            Kammaren biföll utskottets hemställan.
          </note>
          <note xml:id="i-d1650ed68439221f-0">
            LU29 Ändring i konkurslagen, m.m.
          </note>
          <note xml:id="i-f6e2e51b9e819cf4-49">
            Kammaren biföll utskottets hemställan.
          </note>
          <note xml:id="i-31013c22cca15881-0">
            UU12 En ny lag om vissa internationella sanktioner
          </note>
          <note xml:id="i-f6e2e51b9e819cf4-50">
            Kammaren biföll utskottets hemställan.
          </note>
          <note xml:id="i-41a1242dbe4aa7f5-0">
            NU16 Pyrotekniska varor
          </note>
          <note xml:id="i-4d074e583ca2d6ab-1">
            Mom. 1
          </note>
          <note xml:id="i-f6e2e51b9e819cf4-51">
            Kammaren biföll utskottets hemställan.
          </note>
          <note xml:id="i-f5ea41c361573f62-0">
            Mom. 2 (krav på förbud mot ämnena barium och strontium)
          </note>
          <note xml:id="i-ca9a756b9e31cd67-36">
            1. utskottet
          </note>
          <note xml:id="i-effcdf34cfbea068-0">
            2. res. (mp)
          </note>
          <note xml:id="i-a27e78a58c8382e3-30">
            Votering:
          </note>
          <note xml:id="i-aa20aa6bd697781f-0">
            283 för utskottet
          </note>
          <note xml:id="i-86927c66eddfd966-0">
            17 för res. 2
          </note>
          <note xml:id="i-654ddbb3c0556326-3">
            1 avstod
          </note>
          <note xml:id="i-c408737635224524-3">
            48 frånvarande
          </note>
          <note xml:id="i-f6e2e51b9e819cf4-52">
            Kammaren biföll utskottets hemställan.
          </note>
          <note xml:id="i-751a0c10d91b7e49-31">
            Partivis fördelning av rösterna:
          </note>
          <note xml:id="i-8265d656e0124647-0">
            För utskottet: 143 s, 69 m, 19 c, 21 fp, 18 v, 13 kds
          </note>
          <note xml:id="i-fde5b332b5be7138-0">
            För res. 2: 1 m, 16 mp
          </note>
          <note xml:id="i-31285093570ee458-1">
            Avstod: 1 c
          </note>
          <note xml:id="i-31ad15ac6456a1f8-0">
            Frånvarande: 18 s, 10 m, 7 c, 5 fp, 4 v, 2 mp, 2
          </note>
          <note xml:id="i-cea3761d8cddf3b0-3">
            kds
          </note>
          <note xml:id="i-b07b4d0bd1c45d83-0">
            AU6 Vissa frågor om kompetensutveckling m.m.
          </note>
          <note xml:id="i-f6e2e51b9e819cf4-53">
            Kammaren biföll utskottets hemställan.
          </note>
          <note xml:id="i-8bb0ed49d0cb4c95-0">
            22 § Bordläggning
          </note>
          <note xml:id="i-673c3ab51e4a5704-0">
            Anmäldes och bordlades
          </note>
          <note xml:id="i-075ffa55ba890495-0">
            Propositioner
          </note>
          <note xml:id="i-5bf8eb6f9c29818a-0">
            1995/96:37 Rättslig reglering av samverkan för fred
          </note>
          <note xml:id="i-aed22b3842d81f25-0">
            1995/96:131 Vägverkets sektorsansvar inom vägtransportsystemet
            m.m.
          </note>
          <note xml:id="i-c5574a8b1931f8c9-0">
            1995/96:133 Några frågor om rättsprövning m.m.
          </note>
          <note xml:id="i-dacfe284844c62cb-0">
            1995/96:144 Vissa internationella ungdomsfrågor
          </note>
          <note xml:id="i-b8ec390ba127f583-0">
            23 § Anmälan om interpellationer
          </note>
          <note xml:id="i-5539ae7cbfee316b-0">
            Anmäldes att följande interpellationer framställts
          </note>
          <note xml:id="i-647810b0d08616c0-0">
            den 21 februari
          </note>
          <note xml:id="i-7998e495b0bc5553-0">
            1995/96:90 av Sten Andersson (m) till kulturministern
          </note>
          <note xml:id="i-43e55c06fa1b85cb-0">
            EU och visningar av film i TV
          </note>
          <note xml:id="i-1e87410b90ebfb4b-0">
            1995/96:91 av Inga Berggren (m) till kommunikationsministern
          </note>
          <note xml:id="i-278ff9009c3336cf-0">
            Godstrafiken till övriga Europa
          </note>
          <note xml:id="i-11987980bef93b72-0">
            Interpellationerna redovisas i bilaga som fogas till riksdagens
            snabbprotokoll tisdagen den 5 mars.
          </note>
          <note xml:id="i-99ee1326c66af24d-0">
            24 § Anmälan om skriftlig fråga
          </note>
          <note xml:id="i-0b372a8ee67906a7-0">
            Anmäldes att följande skriftliga fråga framställts
          </note>
          <note xml:id="i-f54900a6259a5578-0">
            den 20 februari
          </note>
          <note xml:id="i-7b1c243b3b1204b1-0">
            1995/96:295 av Marie Granlund (s) till finansministern
          </note>
          <note xml:id="i-ad0ba9316bbc6a9a-0">
            Skatteregler vid självförvaltning
          </note>
          <note xml:id="i-612d8957cdd78215-0">
            Frågan redovisas i bilaga som fogas till riksdagens snabbprotokoll
            tisdagen den 5 mars.
          </note>
          <note xml:id="i-731d2dbc7bf9f05f-0">
            25 § Anmälan om skriftliga svar på frågor
          </note>
          <note xml:id="i-9f9752d94fc18c72-0">
            Anmäldes att följande skriftliga svar på frågor inkommit
          </note>
          <note xml:id="i-647810b0d08616c0-1">
            den 21 februari
          </note>
          <note xml:id="i-5de3bb8a6fe08bf9-0">
            1995/96:277 av Lennart Fremling (fp) till kommunikationsministern
          </note>
          <note xml:id="i-23061053da2b3d30-0">
            Avregleringen av järnvägen
          </note>
          <note xml:id="i-437992b6cceab457-0">
            1995/96:281 av Ola Ström (fp) till statsrådet Leif
          </note>
          <note xml:id="i-5596d6261124fdd0-0">
            Blomberg
          </note>
          <note xml:id="i-7d53edc64fa02e5f-0">
            Preskriptionstiden i asylärenden
          </note>
          <note xml:id="i-08cfa1a0a592a2e8-0">
            1995/96:282 av Annika Nordgren (mp) till statsrådet
          </note>
          <note xml:id="i-c7de262941a28a87-0">
            Jan Nygren
          </note>
          <note xml:id="i-84a7eb84cecf3edf-0">
            Vapenexporten
          </note>
          <note xml:id="i-3a88f7dea5544e67-0">
            1995/96:283 av Lena Klevenås (s) till statsrådet
          </note>
          <note xml:id="i-8fa26b6c833deb22-0">
            Pierre Schori
          </note>
          <note xml:id="i-85f44a3d5c8530bf-0">
            Nicaraguas utlandsskuld
          </note>
          <note xml:id="i-ee2fff1b17ae9609-0">
            1995/96:284 av Gun Hellsvik (m) till justitieministern
          </note>
          <note xml:id="i-c8d73dd5154c091a-0">
            Harmonisering av narkotikalagstiftningen
          </note>
          <note xml:id="i-3a99bbe675c07b06-0">
            1995/96:285 av Ulla Hoffmann (v) till statsrådet Leif
          </note>
          <note xml:id="i-5596d6261124fdd0-1">
            Blomberg
          </note>
          <note xml:id="i-ecdc141f7344d0d6-0">
            Förvar av asylsökande
          </note>
          <note xml:id="i-54e764f81585806a-0">
            1995/96:286 av Björn Samuelson (v) till justitieministern
          </note>
          <note xml:id="i-06868ccb87b9cc0f-0">
            Nazistmöten
          </note>
          <note xml:id="i-08a84568d6f9b53c-0">
            1995/96:290 av Carl Fredrik Graf (m) till statsrådet
          </note>
          <note xml:id="i-0dea7084fe8f98ad-0">
            Leif Blomberg
          </note>
          <note xml:id="i-93986c9cf93cc754-0">
            Ansökningsavgifter för svenskt medborgarskap
          </note>
          <note xml:id="i-666a85b7f1a350d0-0">
            1995/96:291 av Kenneth Johansson (c) till jordbruksministern
          </note>
          <note xml:id="i-0ed2ef73f201d08a-0">
            Bevarande av Telemarksrasen
          </note>
          <note xml:id="i-2c9e31fcc8feee2a-0">
            1995/96:292 av Ulla Hoffmann (v) till statsrådet Leif
          </note>
          <note xml:id="i-5596d6261124fdd0-2">
            Blomberg
          </note>
          <note xml:id="i-ad9a4d16c6136d2f-0">
            Flyktingkvoten
          </note>
          <note xml:id="i-27c036181ed2823d-0">
            1995/96:293 av Karl-Erik Persson (v) till kommunikationsministern
          </note>
          <note xml:id="i-af0c8004112c0db4-0">
            SJ:s tågplan
          </note>
          <note xml:id="i-4f3c89f68c64f1b7-0">
            Svaren redovisas i bilaga som fogas till riksdagens snabbprotokoll
            tisdagen den 5 mars.
          </note>
          <note xml:id="i-70f98487a213d696-0">
            26 § Kammaren åtskildes kl. 18.10.
          </note>
          <note xml:id="i-9153c72f91609382-0">
            Förhandlingarna leddes
          </note>
          <note xml:id="i-bc723bebb8b0ab2a-0">
            av talmannen från sammanträdets början till ajourneringen kl.
            9.17,
          </note>
          <note xml:id="i-b15ca22c511d27c5-0">
            av andre vice talmannen därefter t.o.m. voteringen kl.
          </note>
          <note xml:id="i-85f92b08aaa0b282-0">
            11.10,
          </note>
          <note xml:id="i-83580e0e7beb853c-0">
            av tredje vice talmannen därefter t.o.m. 7 § anf. 53
          </note>
          <note xml:id="i-56cf4253813c224d-0">
            (delvis),
          </note>
          <note xml:id="i-773bb276b9bdb262-0">
            av talmannen därefter t.o.m. 9 § anf. 105 (delvis),
          </note>
          <note xml:id="i-581fdfb6523bd393-0">
            av andre vice talmannen därefter t.o.m. 13 § anf. 145
          </note>
          <note xml:id="i-1fae5ebf01702729-0">
            (delvis) och
          </note>
          <note xml:id="i-9b63bf6afdbea68d-0">
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
