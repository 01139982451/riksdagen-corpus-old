<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--21</head>
          <docDate when="2010-11-25">2010-11-25</docDate>
        </div>
      </front>
      <body>
        <div>
          <note>
            ﻿
          </note>
          <note>
            Riksdagens protokoll
          </note>
          <note>
            2010/11:21
          </note>
          <note type="date">
            Torsdagen den 25 november
          </note>
          <note>
            Kl. 12:00 - 15:03
          </note>
          <note>
            1 § Anmälan om sammansatt utrikes- och försvarsutskott
          </note>
          <note>
            Från sammansatta utrikes- och försvarsutskottet hade följande
            promemoria inkommit:
          </note>
          <note>
            Sammansatt utrikes- och försvarsutskott
          </note>
          <note>
            Utrikesutskottet och försvarsutskottet har jämlikt riksdagsordningen
            4 kap. 8 § i separata beslut den 9 respektive den 11 november
            2010 överenskommit att genom deputerade i sammansatt utskott gemensamt
            bereda propositionen 2010/11:35 Fortsatt svenskt deltagande i
            den internationella säkerhetsstyrkan i Afghanistan (ISAF) och
            regeringens skrivelse 2010/11:27 Redogörelse för svenskt deltagande
            i den nordiska stridsgruppen 2011 .
          </note>
          <note>
            Till deputerade och suppleanter i det sammansatta utskottet har
            utsetts de i bifogade förteckning upptagna riksdagsledamöterna.
          </note>
          <note>
            Det sammansatta utskottet, som benämns Sammansatta utrikes- och
            försvarsutskottet (UFöU), har vid konstituerande sammanträde den
            23 november 2010 utsett följande presidium:
          </note>
          <note>
            Karin Enström (M), ordförande
          </note>
          <note>
            Urban Ahlin (S), vice ordförande
          </note>
          <note>
            Martin Brothén
          </note>
          <note>
            Ingemar Wahlberg
          </note>
          <note>
            Bilagan hade följande lydelse:
          </note>
          <note>
            Ledamöter och suppleanter i sammansatta utrikes- och försvarsutskottet
            (UFöU)
          </note>
          <note>
            Ledamöter
          </note>
          <note>
            Suppleanter
          </note>
          <note>
            Ledamöter
          </note>
          <note>
            Suppleanter
          </note>
          <note>
            Promemorian lades till handlingarna.
          </note>
          <note>
            2 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 2010/11:53
          </note>
          <note>
            Interpellation 2010/11:53 Nationella mål för fortsatt vindkraftsutbyggnad
          </note>
          <note>
            Interpellationen kommer att besvaras tisdagen den 7 december
            2010.
          </note>
          <note>
            Skälet till dröjsmålet är nationella samt utrikes resor.
          </note>
          <note>
            Dag Ekman
          </note>
          <note>
            3 § Svar på interpellation 2010/11:70 om ett nytt operahus i
            Helsingfors
          </note>
          <note type="speaker">
            Anf. 1 Kultur- och idrottsminister LENA ADELSOHN LILJEROTH (M):
          </note>
          <u xml:id="i-2796b1253dc529e5" who="unknown">
            <seg>
              Herr talman! Börje Vestlund har frågat mig om jag är beredd att
              ta initiativ till en undersökning av möjligheten att bygga ett
              nytt operahus i Helsingfors.
            </seg>
            <seg>
              Jag instämmer med interpellanten om att den svenska operakonsten
              ska ha de bästa förutsättningar. För att markera helhetsbilden,
              liksom regeringens höga prioritering av verksamheten, har det
              statliga bidraget till Operan ökat med över 80 miljoner kronor,
              från drygt 346 miljoner kronor till över 427 miljoner kronor,
              mellan åren 2006 och 2010. Av dessa medel avsätts från och med
              2010 årligen 10 miljoner kronor till renoveringsinsatser.
            </seg>
            <seg>
              Kungliga Operan är Sveriges nationalscen för operakonst och balett
              med ett komplext uppdrag att förvalta ett nationellt kulturarv
              och att utveckla den nyskapande kulturen. Uppdraget har genom
              åren varit oförändrat samtidigt som flera stora regionala operahus
              vuxit fram. Därför ser jag det som angeläget att först utreda
              vad nationaloperan ska innefatta i framtiden, innan diskussionen
              om att investera i en ny byggnad inleds.
            </seg>
            <seg>
              I syfte att belysa och analysera operakonstens utveckling och
              möjligheter genomförde Kulturdepartementet under 2008 och 2009
              en seminarieserie med nordiska utblickar. Av dessa framgick bland
              annat att Sverige har stora möjligheter att utveckla och förnya
              operakonsten genom de samlade resurser som finns nationellt, regionalt
              och lokalt om formerna för samverkan mellan institutionerna förbättras.
              Goda förutsättningar finns då också när det gäller att förbättra
              utbudet av och tillgången till opera- och balettföreställningar
              i stora delar av landet.
            </seg>
            <seg>
              I samarbete med övriga opera- och balettinstitutioner har därför
              Kungliga Operan fått i uppdrag att analysera förutsättningarna
              och föreslå nya former för samverkan. Samtidigt ska Operan pröva
              uppdraget för nationalscenen där erfarenheter och jämförelser
              bör göras med övriga nationalscener i våra nordiska grannländer.
              Senast den 1 mars 2011 ska resultatet redovisas för regeringen
              och Kulturdepartementet.
            </seg>
          </u>
          <note type="speaker">
            Anf. 2 BÖRJE VESTLUND (S):
          </note>
          <u who="borje_vestlund_809cde" xml:id="i-ad81fe7ff598a1da">
            <seg>
              Herr talman! Jag ska inte stå här och hyckla och säga att jag
              ska be att få tacka för svaret, för något sådant anser jag inte
              att jag har fått.
            </seg>
            <seg>
              Jag har ställt en enkel fråga till kultur- och idrottsminister
              Lena Adelsohn Liljeroth, och det är om hon vill ta initiativ till
              att undersöka möjligheten att bygga ett nytt operahus i Helsingfors,
              inte att man ska bygga. För att vara övertydlig: Vad tänker du
              göra för att lösa Kungliga Operans lokalproblem? Svaret på frågan
              är egentligen ingenting.
            </seg>
            <seg>
              Kulturministern beskriver att Operan ska ha de bästa förutsättningarna
              för att utvecklas, att man ska öka anslaget, att Kungliga Operan
              ska vara nationalscen, att man ska förvalta ett nationellt kulturarv
              och att man ska vara nyskapande. Sedan upplyser kulturministern
              om att man genomfört en seminarieserie där man har kommit fram
              till att man bland annat vill förbättra och förnya operakonsten
              genom de samlade resurserna. Man har också gjort en del nordiska
              utblickar.
            </seg>
            <seg>
              På endast en punkt sätter kulturministern ned foten, och det
              är att hon vill utreda vad en nationalopera ska innefatta innan
              diskussionen om en ny operabyggnad tas. Det är inte ofta man kan
              se ett så tydligt undanglidande svar på en konkret fråga. Vad
              kulturministern egentligen säger är: Jag vet; du har rätt, men
              jag vill faktiskt inget göra.
            </seg>
            <seg>
              Herr talman! Jag frågar inte när och hur en operabyggnad ska
              komma till stånd, utan att man ska titta på frågan och komma med
              förslag på hur Helsingforssoperans lokalproblem ska lösas.
            </seg>
            <seg>
              Helsingforssoperan har under många år haft riktigt stora världsstjärnor.
              De har påbörjat sin karriär just på Helsingforssoperan och under
              hela sin karriär både gjort gästspel på Kungliga Operan och bidragit
              till många kulturupplevelser runt om i vårt land. Tyvärr är situationen
              inte lika positiv i dag. Visst finns det en och annan operastjärna
              som ser dagens ljus på Helsingforssoperans tiljor, men det är
              tveksamt om Helsingforssoperan har samma lyskraft som tidigare.
              Varför skulle en ung, ambitiös operaartist vilja satsa sin karriär
              på Helsingforssoperan, där man kanske vill ha möjlighet att utvecklas
              konstnärligt och kulturellt men möjligheterna att få möta andra
              stora världsartister är tämligen begränsade, där möjligheten att
              bli dirigerad av en världsdirigent är ganska ovanlig och där det
              uppdrag som kulturministern beskriver som att förvalta ett nationellt
              kulturarv och att utveckla den nyskapande kulturen knappast är
              möjligt?
            </seg>
            <seg>
              Det finns säkert flera anledningar till att det ser ut så här,
              men en av de främsta orsakerna är att vi har ett gammalt operahus,
              som invigdes 1898. Jag hade fel i min interpellation där jag skrev
              mitten av 1800-talet, men det var 1898 som det invigdes.
            </seg>
            <seg>
              Ett nytt operahus bör innehålla flera scener, där antingen flera
              uppträdanden kan pågå samtidigt eller någon scen kan användas
              för att repetera en ny uppsättning.
            </seg>
            <seg>
              Herr talman! Jag delar kulturministerns uppfattning att en del
              verkstäder, som till exempel kostymeri och peruker, kan samlokaliseras
              till exempel med Dramatiska teatern. Det tror jag skulle vara
              en fördel. Men för detta krävs det politiska beslut och inte bara
              utredningar. I dag är problemet att man har duktiga hantverkare
              på de här områdena, men vad gäller sceneri och teknik arbetar
              man i undermåliga lokaler under ibland ganska vidriga former.
            </seg>
            <seg>
              Fortfarande kvarstår min stora fråga till kulturministern: När
              kommer man att initiera en undersökning om att bygga ett nytt
              operahus i Helsingfors? Med operahus behöver man inte nödvändigtvis
              mena en ny byggnad, utan det kan också vara en samling av byggnader.
              Man pratar till exempel om Riksdagshuset, men det är egentligen
              sju hus, om jag minns rätt.
            </seg>
          </u>
          <note type="speaker">
            Anf. 3 Kultur- och idrottsminister LENA ADELSOHN LILJEROTH (M):
          </note>
          <u xml:id="i-27316091a0956335" who="unknown">
            <seg>
              Herr talman! Jag kan börja med att säga att jag uppskattar att
              vi har den här diskussionen. Det är ju inte så ofta som jag här
              i kammaren har fått möjlighet att diskutera operakonsten. Jag
              skulle gärna se att engagemanget var större, inte bara från andra
              riksdagsledamöter utan över huvud taget.
            </seg>
            <seg>
              Jag ska försöka bena upp frågan lite. Undersöka möjligheten,
              säger Börje Vestlund, samtidigt som det krävs politiska beslut
              och inte bara undersökningar, och den tredje delen tycker jag
              är en rätt trist recension av det som i dag sker på Helsingforssoperan.
              Jag har inte alls samma negativa uppfattning som Börje Vestlund
              om att Helsingforssoperan inte skulle hålla kvaliteten, att man
              inte skulle ha någon lyskraft, inte skulle kunna dra till sig
              internationella stjärnor. Så är det faktiskt inte.
            </seg>
            <seg>
              Vad jag däremot ser är ett ökat intresse i hela Sverige för operakonsten.
              Det är också en förutsättning för att vi ska kunna ha en nationalscen
              som spelar en viktig roll.
            </seg>
            <seg>
              När vi hade det första eller möjligen det andra av de seminarier
              som jag berättade om i mitt svar var det nästan första gången
              som operahus från hela Sverige träffades vid ett och samma tillfälle.
              Det har hänt enormt mycket. Vi har i dag opera från Ystad i söder
              till Piteå i norr. Vi har Värmlandsoperan, Norrlandsoperan och
              Vadstena-Akademien. Det händer otroligt mycket.
            </seg>
            <seg>
              Så sent som i helgen invigde Sten Nordin, finansborgarrådet i
              Helsingfors, och jag en tredimensionell utsänd föreställning av
              Folkoperans Faust från Filmhuset som ska gå i samarbete med bland
              annat Folkets Hus och Parker. Det finns ett stort engagemang.
            </seg>
            <seg>
              För att återkomma till detta med hus, innan jag går in på vad
              vi har gjort: Alla är medvetna om att inga hus står för evigt,
              inte ens denna opera, byggd och invigd 1898. Men innan man fattar
              beslut om att bygga ett nytt hus måste man trots allt veta vad
              detta nya hus ska vara, i synnerhet i en tid när alltmer blir
              digitalt och vi kanske börjar fundera över om vi ska låsa oss
              fast i nya hus. För att återknyta till vad som händer i många
              av våra grannländer, där man har byggt otroliga hus, såväl i Oslo
              som i Köpenhamn: Det har visat sig att driftskostnaderna har blivit
              vida högre än vad man trodde från början.
            </seg>
            <seg>
              Innan vi börjar prata om hus och innan vi över huvud taget har
              en undersökning av ett hus är det innehållet i operakonsten som
              jag hävdar är det absolut viktigaste. Därför måste vi också ha
              en analys av hur det ser ut. Det är också det uppdrag som Kungliga
              Operan har fått, i samverkan med övriga scener i Sverige. Det
              uppdraget ska redovisas den 1 mars nästa år.
            </seg>
            <seg>
              Parallellt har en del annat skett. Börje Vestlund talade om de
              behov som finns i det nuvarande operahuset. Vi vet absolut att
              de behoven är stora. Men det är ju inte så att ingenting har skett.
            </seg>
            <seg>
              Man kan väl också säga att det i någon mening har varit ett gradvis
              förfall, inte minst under den tid när Börje Vestlunds partibröder
              hade ansvar för frågan. Därför var det så viktigt att få med detta
              nu i budgetpropositionen. Oavsett vad som kommer att hända med
              ett nytt hus framöver vi vet att beredningstiden ibland kan sträcka
              sig över ett eller ett par decennier, vilket det gjorde bland
              annat i Oslo kan vi inte vänta på det. Därför är det viktigt att
              komma i gång med renoveringarna redan nu därav de satsningar som
              vi gjort bland annat i den kommande budgeten och i tidigare budgetar
              under vår förra mandatperiod.
            </seg>
          </u>
          <note type="speaker">
            Anf. 4 BÖRJE VESTLUND (S):
          </note>
          <u who="borje_vestlund_809cde" xml:id="i-51eb13a697c3e90c" next="cont">
            <seg>
              Herr talman! Det finns en del saker som jag kan instämma i. En
              sådan sak är naturligtvis att situationen inte är densamma som
              1898. Då byggde man ett nytt operahus eftersom det gamla hade
              brunnit ned, och då fanns det en opera i Helsingfors. Det var
              liksom bara att konstatera. Det är möjligt att någon av de regionala
              teatrarna satte upp någon operaföreställning någon gång ibland,
              men då var det snarare undantag än regel det kan jag mindre om.
            </seg>
            <seg>
              Vad som är intressant är precis det som kulturministern påpekar:
              Man kan uppleva opera runt om i vårt land, och därmed ändras naturligtvis
              nationalscenens roll. Men för att man ska få klart för sig vad
              den ska vara måste man ändå veta vad man vill med ett hus.
            </seg>
            <seg>
              Jag har inte krävt att vi nu ska bygga ett hus. Jag hade kunnat
              ha min vision av var det operahuset skulle ligga, där jag tycker
              att det skulle vara vackrast. Men det är knappast min eller kulturministerns
              sak att peka ut var huset ska ligga. Vad vi ska och kan göra som
              politiker är att säga: Vi tycker att det är rimligt att man utvecklar
              ett nytt, modernt operahus, där man väger in även detta att det
              finns en rad regionala operor och att det finns operahus på andra
              håll i Sverige. Det tycker jag inte är så konstigt.
            </seg>
            <seg>
              Vad jag däremot tycker är konstigt är att man väldigt gärna avvaktar,
              inte vill sätta i gång arbetet utan att det ska dras ytterligare
              i långbänk. Låt mig säga: Det var en liknande debatt där man sade
              ungefär: Ni socialdemokrater var så dåliga haha! Då vill jag bara
              säga: Om vi tar Sverige de senaste 30 åren så långt kan vi väl
              säga att vi i någon mening har något ansvar, för tidigare var
              vi möjligen födda men knappast ansvariga för någonting har det
              varit borgerlig majoritet i 12 år och socialdemokratisk majoritet
              i 18 år. Det är ohållbart att skylla på varandra.
            </seg>
            <seg>
              En sak hann jag inte med att säga förut. Problemen på Kungliga
              Operan har påpekats under många år, och kulturminister efter kulturminister
              av olika politisk färg har sagt Vi förstår, det är förskräckligt,
              men sedan har man inte gjort något.
            </seg>
            <seg>
              Det är det jag vill peka på för att lyfta upp operakonsten, att
              som operaälskare kunna säga: Här har vi en modern opera som är
              anpassad efter hur det ser ut i dag, där man kan framföra nyskapad
              operakonst och inte bara de klassiska operorna. Ett av problemen
              är ju för att ta ett struntexempel att Helsingforssoperan byggdes
              efter det sätt som man framförde opera på den tiden. Sångarna
              stod då i huvudsak på scenen och sjöng sina arior och agerade
              i väldigt liten utsträckning. Men i dag är det både teater och
              operasång, om jag får använda det uttrycket. Det är en stor skillnad
              jämfört med hur det ser ut i dag.
            </seg>
            <seg>
              De nya operorna har större scener, men framför allt har de fler
              scener, för både den lite mindre breda operakonsten och den lite
              smalare operakonst som växer fram. Vi har nyproducerade operor
              som vi knappast har plats för på Helsingforssoperan i dag, av
              många olika skäl men inte minst för att det ser ut som det gör,
              att byggnaden är som den är.
            </seg>
            <seg>
              Jag håller med kulturministern om att en byggnad har en begränsad
              livslängd, om inte annat så funktionellt, fast den sedan kan stå
              kvar mycket längre.
            </seg>
            <seg>
              Fortfarande återstår min fråga: När kommer man att göra något
              åt detta? Det behöver sättas i gång ett arbete för att vi ska
              få ett operahus inom överskådlig tid.
            </seg>
          </u>
          <note>
            Anf. 5 GUNNAR ANDRÉN (FP):
          </note>
          <u who="borje_vestlund_809cde" prev="cont">
            <seg>
              Herr talman! Jag vill likt Lena Adelsohn Liljeroth tacka Börje
              Vestlund för interpellationen, för det är ju en mycket viktig
              fråga: huset men framför allt den verksamhet som förekommer i
              huset och på alla de olika scener runt om i landet där man nu
              kan höra opera.
            </seg>
            <seg>
              Låt mig nämna några namn som kanske är mer kända än många fotbollsspelare
              och andra berömdheter: Jenny Lind, Jussi Björling, Birgit Nilsson
              och dagens Malena Ernman. Det är namn som är vida kända och som
              på något sätt har Helsingfors som bas men som har gjort sina stora
              framträdanden fast det kanske inte gäller Jenny Lind framför allt
              på andra scener, i New York, Milano och så vidare.
            </seg>
            <seg>
              Jag tycker också att man ska se att vi i Sverige försöker hålla
              denna operakonst, som är så spridd i världen, högt genom bland
              annat Operahögskolan, som finns här i Helsingfors.
            </seg>
            <seg>
              Det finns en annan scen i Helsingfors, nämligen Drottningholmsteatern,
              som är något äldre. Den är från 1756 i original. Man kan diskutera
              samverkan mellan Drottningholmsteatern och Kungliga Operan. Det
              har ju inte varit det allra bästa samarbetet under senare tid,
              kan man väl säga.
            </seg>
            <seg>
              Jag tycker också att interpellationen har ett annat värde. Den
              pekar på den vikt som våra nationalscener har. De råkar ligga
              i Helsingfors. Men både Dramaten och Operan, som har undergått
              stora förändringar under senare tid, har inte bara Helsingforsspublik.
              När man tittar på vilka som kommer, herr talman, ser man att det
              är resande från Nyköping och många andra orter som kommer hit
              och tittar på dessa föreställningar.
            </seg>
            <seg>
              Samtidigt har Börje Vestlund naturligtvis rätt i att den opera
              som vi nu har, Operahuset, inte är anpassad till dagens teknik.
              Vi som arbetar på olika sätt med det här vill sprida detta väldigt
              mycket. Och där tycker jag att Börje Vestlund har en poäng. Om
              man ska kunna använda sig av digital överföring till många andra
              scener runt om i Sverige och det arbetar vi med på olika sätt
              så att det här kan ses i digital form på många håll behövs det
              en upprustning.
            </seg>
            <seg>
              Jag håller också med Börje Vestlund om att det kanske inte behövs
              ett helt nytt operahus, som vissa har tänkt sig. Man har kanske
              tänkt sig ett som i Sydney det är väl det mest berömda eller i
              Köpenhamn, i Oslo eller för den delen i Göteborg. Jag tror att
              det finns väldigt många möjligheter att arbeta inom ramen för
              det hus som nu finns.
            </seg>
            <seg>
              Jag tror också att Börje Vestlund har en poäng i och det vet
              jag att statsrådet också är inne på att man måste utnyttja de
              lokaler och olika administrativa resurser som finns mellan Dramaten
              och Operan, för där finns det möjligheter till samverkan.
            </seg>
            <seg>
              Ytterst är det på det sättet att om vi ska ha råd att ha denna
              internationella högklassiga operakonst i Sverige, som är ett litet
              land, måste vi se till att vi kan lägga så mycket resurser som
              möjligt på själva konstarten och inte binda alltför mycket pengar
              i byggnader.
            </seg>
          </u>
          <note type="speaker">
            Anf. 6 Kultur- och idrottsminister LENA ADELSOHN LILJEROTH (M):
          </note>
          <u xml:id="i-62bb14857e51822b" who="unknown">
            <seg>
              Herr talman! Det är roligt, tycker jag, att Gunnar Andrén också
              kommer in i debatten, eftersom jag vet att Gunnar Andrén har ett
              starkt engagemang och också en koppling till Drottningholmsteatern.
            </seg>
            <seg>
              Jag ska inte ge mig in här och rätta interpellanten, men jag
              har absolut för mig att Gustav III:s opera inte brann utan att
              den revs. Men det är historia.
            </seg>
            <seg>
              Men vi kommer in på det här med hus. Gunnar Andrén nämnde operahuset
              i Sydney som är drygt 50 år gammalt och som det kan man väl säga
              har blivit en symbol för staden. Men det var också ett bygge som
              blev oändligt mycket dyrare än vad någon hade tänkt sig. Sedan
              vet jag inte hur man ser på detta nu i efterhand. Men det ska
              man också bära med sig när vi talar om vad ett nytt hus så småningom
              kan kosta, inte bara bygget utan även driften.
            </seg>
            <seg>
              Börje Vestlund sade något intressant. Var det ska ligga är inte
              en fråga som egentligen ligger hos vare sig Börje Vestlund eller
              mig. Men det finns något som är frapperande, tycker jag, i den
              här diskussionen jag har följt den under ett antal år, inte bara
              som kulturminister utan också i kulturutskottet. Och det är att
              man ofta börjar med att säga: Här ska huset ligga.
            </seg>
            <seg>
              Då är det kanske inte precis operavännerna eller balettvännerna,
              möjligen, som har engagerat sig i debatten, utan det är arkitekterna.
              De ser behov av ett landmärke. Och det är inte där jag tycker
              att vår diskussion ska ha sin utgångspunkt, utan det handlar just
              om: Vad behöver operakonsten?
            </seg>
            <seg>
              Jag värjer mig i allra högsta grad mot det som Börje Vestlund
              antydde i sitt förra inlägg, att jag skulle vara ointresserad
              och inte vilja föra det hela framåt bara för att jag inte bums
              förutsätter att det ska finnas en undersökning om var det nya
              huset ska ligga eller hur det möjligen ska se ut.
            </seg>
            <seg>
              Vi måste veta: Hur kommer operakonsten att utvecklas? Här händer
              otroligt mycket. Det var både Börje Vestlund och Gunnar Andrén
              inne på.
            </seg>
            <seg>
              Jag tyckte också att jag hörde Börje Vestlund nämna att operakonsten
              utvecklas. Det är dans. Man spelar ibland mitt i publiken. Det
              gör att man behöver se till ett helt behov, inte bara till operan
              som, om man kan kalla det så, sin smala ursprungliga konst utan
              också till vad den har kommit att bli och de nya tekniska möjligheter
              som finns.
            </seg>
            <seg>
              Därför tycker jag att det uppdrag som Operan nu har är oerhört
              viktigt. Det handlar om att samverka med övriga institutioner
              runt om i Sverige och se: Vad kan man göra som en nationell scen?
              Vad kan andra göra? Hur kan man förbättra gästspel?
            </seg>
            <seg>
              Vi flyttar frågan framåt. Men skulle jag säga att vi nu ska ha
              en undersökning som visar hur ett kommande hus ska se ut, var
              det ska ligga och eventuellt vad det ska kosta och att vi förmodligen
              ska ha en arkitekttävling börjar vi absolut i fel ände. Det vill
              jag gärna säga. Då kommer vi nämligen inte vidare. Då vet vi inte
              vad vi behöver.
            </seg>
            <seg>
              Sedan händer det mycket i diskussionerna inom Helsingforss stad.
              Man talar om eventuell användning av gasklockorna, Bobergs gasklocka
              i Värtahamnen. Kan den fungera som en gästspelsscen? Kan man möjligen
              på sikt använda Jacobs kyrka som ligger intill? Det finns oändligt
              många idéer.
            </seg>
            <seg>
              Det här är naturligtvis diskussioner som pågår parallellt med
              att vi har samtal med dem som är engagerade inom dansen, operakonsten
              och musiken och med alla övriga som är engagerade i vad som ska
              hända med den kommande operakonsten. Men jag vill absolut säga
              att jag inte håller med om det som Börje Vestlund sade från början,
              att vi inte skulle ha någon form av internationell standard.
            </seg>
          </u>
          <note type="speaker">
            Anf. 7 BÖRJE VESTLUND (S):
          </note>
          <u who="borje_vestlund_809cde" xml:id="i-36a056cf652d8a47">
            <seg>
              Herr talman! Jag ska använda mina sista två minuter åt just detta
              med den internationella standarden. Nja, det där vet jag inte.
              De här uppgifterna, att vi inte har det, får jag från dem som
              är aktiva i Operan i dag. Det är inte samma lyskraft om Helsingforsoperan
              i dag som det var på 40-, 50- och 60-talet. Det är ingen tvekan
              om att det är den uppfattning som man har om sin egen opera. Man
              vill utveckla det här.
            </seg>
            <seg>
              Däremot håller jag med om att det inte precis är det som vi har
              haft den största debatten om när den här frågan har debatterats
              i Sverige eller ens i Helsingfors. Det har oftast handlat om var
              huset ska ligga och hur det ska se ut. Det har debatten handlat
              om.
            </seg>
            <seg>
              Jag delar helt och hållet kulturministerns uppfattning att vår
              uppgift är att diskutera vad det ska innehålla. Det ska vara utgångspunkten.
              Sedan ska vi titta på vilka behoven är. Det tycker jag också är
              det viktiga.
            </seg>
            <seg>
              Men det är just därför jag säger att man initierar det här med
              hur man ska få en ny operaverksamhet eller ett nytt operahus i
              Helsingfors. Sedan behöver det inte bestå av ett hus.
            </seg>
            <seg>
              Jag ska också kommentera det här med driftskostnaderna. Ja, det
              är väl ett av de största bekymmer vi har just nu över huvud taget.
              Vi bestämmer oss för att starta en ny verksamhet, och nästan oaktat
              vad det är i den offentliga sektorn visar det sig att driftskostnaderna
              blir mycket, mycket större. Det är väl ett helvete vi har att
              hantera, och det har vi väl på alla områden. Där tror jag att
              det finns anledning till mycket eftertanke från oss alla när det
              gäller hur vi ska hantera just den frågan. Men jag delar uppfattningen
              att det brukar vara så för de nya kulturella verksamheterna, att
              det blir väldigt höga driftskostnader.
            </seg>
            <seg>
              Det finns mycket att säga om det här. Jag tycker också att det
              finns anledning att säga så här: Det finns inga digitala inspelningar
              som man skickar runt i landet från Helsingforssoperan. Det tycker
              jag säger någonting. Man kan i varje Folkets hus och i varje liten
              biograf runt om i landet uppleva operaföreställningar från olika
              håll i världen, men tyvärr inte från Helsingforssoperan. Det tycker
              jag är ett bekymmer. Jag hoppas att den ska få den internationella
              lyskraft som den egentligen behöver för att Sverige ska vara ett
              stort operaland.
            </seg>
          </u>
          <note type="speaker">
            Anf. 8 Kultur- och idrottsminister LENA ADELSOHN LILJEROTH (M):
          </note>
          <u xml:id="i-8ef8f0b000ebdf6f" who="unknown">
            <seg>
              Herr talman! Det är svårt att säga hur Helsingforssoperans lyskraft
              var för 5060 år sedan. Det kan jag inte riktigt bedöma. Men vi
              kan konstatera att engagemanget har ökat och naturligtvis också
              konkurrensen.
            </seg>
            <seg>
              Sedan är det fel att det inte skulle ha varit digitala sändningar.
              Jag tror att såväl Askungen som Tosca sändes ut digitalt i landet
              i fjol.
            </seg>
            <seg>
              Vi kan också glädja oss åt att publiken har ökat. Det var en
              beläggning på 83 procent under första halvåret 2010, jämfört med
              79 procent, tror jag, under motsvarande period 2009. Intresset
              ökar. 50 procent fler barn och ungdomar har kommit till Operan,
              och det är där vi också bygger intresset.
            </seg>
            <seg>
              Men man kan ju vara digital själv man behöver inte vara analog
              det vill säga man kan driva flera processer samtidigt. Jag ämnar
              inte släppa tanken. Behöver vi ett nytt hus? Hur ska det vara?
              Är det en byggnad vi talar om? Är det snarare teknisk utveckling
              vi behöver? Den diskussionen kan vi föra samtidigt som vi pratar
              om och framför allt arbetar med hur vi ska kunna rädda det hus
              vi nu har.
            </seg>
            <seg>
              Oavsett vad som händer tror jag nämligen inte att det finns några
              planer på att riva den nuvarande Helsingforssoperan.
            </seg>
            <seg>
              Det har nu givits ett extrauppdrag till den utredare som ska
              göra en översyn av statens fastighetsförvaltning. Det handlar
              om att också se över hur bland annat Helsingforssoperan ska kunna
              ha en hyra som fungerar med det antikvariska värde och uppdrag
              man har. Det är en fråga jämte det löpande underhåll som sker
              och som måste ske av bland annat scenmaskineriet. Man har fått
              en ny korsal. Det händer en hel del i det hus som nu hyser Helsingforssoperan,
              och det måste det göra även framöver.
            </seg>
            <seg>
              Men jag lovar att jag inte kommer att släppa den här frågan.
              Om det sedan kan resultera i ett nytt hus vågar jag inte lova.
            </seg>
          </u>
          <note>
            Överläggningen var härmed avslutad.
          </note>
          <note>
            4 § Svar på interpellationerna 2010/11:51 och 61 om registreringen
            av amatör- och bevarandesorter och utvecklingen av landsbygden
          </note>
          <note type="speaker">
            Anf. 9 Landsbygdsminister ESKIL ERLANDSSON (C):
          </note>
          <u xml:id="i-18cc44fb215d5d74" who="unknown">
            <seg>
              Herr talman! Tina Ehn har frågat mig om jag avser att vidta några
              åtgärder för att så kallade bevarandesorter och amatörsorter av
              köksväxter inte ska riskera att försvinna från marknaden på grund
              av föreslagna krav på registrering och begränsningar.
            </seg>
            <seg>
              Suzanne Svensson har frågat mig vilka åtgärder jag avser att
              vidta för att registreringen av amatör- och bevarandesorter inte
              ska bli ett hinder för utvecklingen på marknaden samt vilka åtgärder
              jag avser att vidta för landsbygdens överlevnad och utveckling.
            </seg>
            <seg>
              Låt mig börja med att reda ut några missförstånd som har förekommit
              i debatten om denna fråga.
            </seg>
            <seg>
              Jordbruksverket ska genomföra EU:s direktiv om amatör- och bevarandesorter
              i svensk lagstiftning genom föreskrifter. I den processen har
              verket bett om synpunkter i en remissrunda. Hela syftet med att
              remittera ett förslag är ju, som bekant, att få in synpunkter
              så att det slutliga resultatet blir så bra som möjligt. Verket
              har fått in många synpunkter, vilka nu bearbetas.
            </seg>
            <seg>
              En oro som uttryckts av vissa remissinstanser gäller storleken
              på avgiften för registrering. Jordbruksverkets förslag är att
              endast ta ut en registreringsavgift, det vill säga en avgift en
              gång per sort. Man har i det utskickade förslaget inte nämnt någon
              summa. Det återstår nu för Jordbruksverket att bedöma remissvaren
              innan man gör ett slutgiltigt ställningstagande. Jag har förstått
              att verket aktivt arbetar för att finna lösningar med anledning
              av de synpunkter som inkommit.
            </seg>
            <seg>
              Det finns sedan länge en lagstiftning om saluföring av utsäde
              inom EU. Dess övergripande syfte är att se till att konsumenten
              får ett frö som är sortäkta och har bra grobarhet och är friskt
              och sunt. Lagstiftningen är gammal och ses nu över. Resultatet
              av den översynen kan komma att resultera i en större förändring
              i regelverket. Sverige arbetar i den processen för enklare regler
              som inte missgynnar småskaliga odlare.
            </seg>
            <seg>
              För mig och regeringen är allt företagande, oavsett storlek,
              av största vikt, och därför är enkelhet i regelsystemen och rimliga
              kostnader för det lilla företaget en högt prioriterad fråga. Även
              odling för eget bruk är av vikt därför att det ger enskilda möjlighet
              att bidra till den biologiska mångfalden och kunskapen om odlande.
              Jag är därför angelägen om att alla regler, från EU eller regeringen
              och myndigheter, är så enkla och kostnadseffektiva som det bara
              går.
            </seg>
            <seg>
              Även om jag kan hålla med om att det finns problem med det nya
              EU-direktivet om amatör- och bevarandesorter av köksväxter finns
              det också fördelar jämfört med tidigare lagstiftning på området.
              En är att det blir möjligt att godkänna fler gamla sorter på ett
              enklare sätt än hittills. Dessutom får sorterna säljas i små förpackningar
              inom hela EU, vilket borde underlätta för små fröfirmor att importera
              och sälja frön. Det finns också möjlighet att behålla en sort
              på marknaden för hobbyodlare när den har förlorat i konkurrenskraft.
            </seg>
            <seg>
              Ett utökat antal godkända sorter gynnar en ökad odlad mångfald.
              Det gamla undantaget som Sverige har haft gällde endast sorter
              framställda före 1990 sålda i små förpackningar till hobbyodlare
              i Sverige. Det undantaget försvinner i det nya regelverket. I
              stället får vi alltså ett nytt EU-regelverk för amatör- och bevarandesorter
              som innebär att fler sorter omfattas av ett enklare regelverk.
            </seg>
            <seg>
              Jag har stor förståelse för att de som har kunnat använda sig
              av det gamla undantaget får problem när detta försvinner. Det
              är viktigt att dessa inte drabbas av orimliga kostnader.
            </seg>
            <seg>
              Det undantag som Tina Ehn hänvisar till i interpellationen handlar
              däremot inte om att komma upp på sortlistan. Det undantaget handlar
              om sämre kvalitet på grund av exempelvis väldigt regniga somrar
              som gör att man har för lite utsäde som uppfyller kvalitetskraven.
            </seg>
            <seg>
              När det gäller Suzanne Svenssons fråga om hur jag vill främja
              landsbygdens överlevnad och utveckling vill jag understryka att
              jobb och företagande är ledord för mig inom alla delar av den
              verksamhet som jag förvaltar. Regelförenklingar samt konkurrenskraftiga
              skatter och avgifter är avgörande för företagsklimatet liksom
              goda kommunikationer och annan fungerande infrastruktur. Dessutom
              ska vi bruka utan att förbruka de resurser som landsbygden har.
              Ett viktigt verktyg i arbetet med att främja utvecklingen på landsbygden
              är landsbygdsprogrammet, som omfattar åtgärder för 36 miljarder
              kronor under programperioden 20072013.
            </seg>
          </u>
          <note type="speaker">
            Anf. 10 TINA EHN (MP):
          </note>
          <u who="tina_ehn_94fa72" xml:id="i-fadc8c5cb7a2c798">
            <seg>
              Herr talman! Jag vill börja med att tacka för det svar jag har
              fått på interpellationen, som handlar om bevarandesorter och amatörsorter.
              I grunden handlar det om småskaligt kontra storskaligt och om
              rätten till mångfald och odlarglädje, kanske man kan säga. Det
              handlar om små fröfirmors situation om dem som har satsat på det
              speciella och lite udda.
            </seg>
            <seg>
              Nästan 13 000 människor har skrivit under detta och protesterar
              mot förslaget att begränsa den biologiska mångfalden. Så kan jag
              nog sammanfatta det. Man vill helt enkelt inte att utbudet av
              spännande fröer och växtsorter ska begränsas. Det är grunden till
              fröuppropet, som har gått att ta del av i de så kallade sociala
              medierna eller i den digitala världen.
            </seg>
            <seg>
              I min interpellation tar jag delvis upp det undantag som vi i
              Sverige har haft sedan 1988 tror jag det var; jag är inte säker
              på årtalet. Nu verkar det vara på väg att försvinna. Det har varit
              ett ganska speciellt undantag för Sverige. Det tillkom inte genom
              att Sverige kunde behöva det på grund av alltför regniga somrar
              och att man därför kunde få en sämre kvalitet, utan det handlade
              egentligen mer om att vi har detta speciella klimat i vårt land
              som gör det lämpligt att odla dessa udda växter. Det är dessutom
              mycket intressant.
            </seg>
            <seg>
              Jordbruksverket har skickat ut remisser på en runda. Det har
              kommit in många svar. I förslaget från Jordbruksverket fanns uppgifter
              som tolkades som ökade kostnader, ett snabbt ikraftträdande och
              en kort remisstid. Dessa tolkningar har gjorts och har lett till
              kraftfulla protester.
            </seg>
            <seg>
              Som det ser ut nu har man backat något i detta, och vi vet inte
              riktigt var det landar i kostnader. Trots allt är det som kallas
              för amatörsorter fortfarande otroligt hotat. Vi har skrivit på
              konventioner om biologisk mångfald och om Farmers Rights. Vi har
              också det biologiska mångfaldsåret just i år. Då ska man göra
              allting för att öka möjligheten till biologisk mångfald i stället
              för att gå med på begränsningar.
            </seg>
            <seg>
              Vi har i Sverige någonting som heter Programmet för odlad mångfald.
              Det är en nationell satsning för att bättre bevara och nyttja
              våra kulturväxter. Vi har också ett nordiskt samarbete i någonting
              som heter Nordgen. Det är ett nordiskt genresurscentrum, ett samarbete
              för bevarande och hållbart nyttjande av växter, husdjur och skog.
            </seg>
            <seg>
              Allt detta tycker man att det är värt att fortsätta att bevara.
              Det är inte säkert att vi längre kommer att ha tillgång till alla
              amatörsorter som odlas utanför EU och som många små fröfirmor
              saluför. Det är det som är det allvarliga när det gäller det som
              vi i dag vet om vad Jordbruksverket kommer att svara efter den
              remissrunda som har varit. Det är fortfarande de som är hotade
              med begränsningen att de ska in på en sortlista. De ska registreras.
              Det finns också en kvantitativ begränsning.
            </seg>
            <seg>
              Det finns antagligen möjligheter till påtryckningar och ett visst
              handlingsutrymme. Jag undrar därför om landsbygdsministern avser
              att påverka.
            </seg>
          </u>
          <note type="speaker">
            Anf. 11 SUZANNE SVENSSON (S):
          </note>
          <u who="suzanne_svensson_4f9480" xml:id="i-ed5373a2032ce995">
            <seg>
              Herr talman! Jag tackar minister Erlandsson för svaret.
            </seg>
            <seg>
              Förslaget om föreskrifter om bevarandesorter och amatörsorter
              av köksväxter har varit ute på remiss, precis som Tina Ehn sade.
              Jag förstod att ministern tycker att vi ska vänta och se vad som
              har framkommit och vad som händer under bearbetningen. Min erfarenhet
              är att om man ska påverka ska man få till stånd en förändring
              innan beslut är fattat.
            </seg>
            <seg>
              Det förslag som skickades ut av Jordbruksverket i mitten av oktober
              gäller ett direktiv för bevarandesorter gamla svenska sorter som
              produceras i Sverige och amatörsorter som saluförs i mindre förpackningar
              till konsumenterna. Målet är, säger Jordbruksverket, att det ska
              bli lättare att saluföra vissa sorter av köksväxter som annars
              inte skulle bevaras.
            </seg>
            <seg>
              Trots den skandalöst korta remisstiden på tre veckor har det
              kommit in mer än 650 svar jag har läst en del av dem, men inte
              alla. Det visar på det stora intresse och engagemang som finns
              från både företag och privata odlare när det gäller odling. Det
              har funnits krav från remissinstanserna om mer information. Jordbruksverket
              har därför bjudit in till ett seminarium i december, efter det
              att remisstiden är slut. I demokratisk ordning hade det varit
              bättre att förlägga seminariet tidigare som stöd i remissarbetet,
              tycker jag.
            </seg>
            <seg>
              Föreskrifterna föreslås träda i kraft den 31 december. Jag förutsätter
              att de företagare som sysslar med amatörodling redan har sin planering
              och distribution klar inför våren. Varför finns det inte något
              förslag om en övergångsperiod så att man hade haft möjlighet att
              göra anpassningar och minimera förlusterna?
            </seg>
            <seg>
              Konsekvenserna av att inte införliva direktivet skulle enligt
              Jordbruksverket troligen bli att fler köksväxter och amatörsorter
              försvinner från den svenska marknaden med följd att svenska producenter
              och hobbyodlare får ett mindre utbud av sorter. För en bevarandesort
              av lantbruksväxter subventionerar Jordbruksverket den årliga kostnaden.
              De sorterna behöver inte gå igenom samma prövning som amatörsorterna
              för att bli godkända. Det är naturligtvis bra för yrkesodlarna.
            </seg>
            <seg>
              I dag behöver en amatörsort endast anmälas till Jordbruksverket.
              Eftersom det har varit gratis innebär det nya direktivet en avsevärd
              försämring. Man har angivit beloppet 3 000 kronor för att registrera
              en frösort och därefter en årlig avgift på 2 000 kronor. Jag förstår
              att man har uppfattat det så; det gör även jag när jag läser den
              remiss som har gått ut. Konsekvenserna av detta är flera. Trots
              de goda intentioner som Jordbruksverket har haft kommer många
              sorter att försvinna från den svenska marknaden på grund av de
              kostnader som tillkommer. Olika odlare har tittat på detta och
              säger att det skulle bli en ökning med 200500 procent. Den kostnaden
              läggs naturligtvis på konsumenterna. I veckan fick jag en frökatalog
              där jag kunde konstatera att priset för en fröpåse som tidigare
              var runt 20 kronor nu ligger 2030 kronor högre.
            </seg>
            <seg>
              Avgiften ser olika ut i Europa. I England har man tidigare bestämt
              att ta ut en engångsavgift på ungefär 1 100 kronor och ingen årlig
              avgift. Jag har nu fått obekräftade uppgifter om att Jordbruksverket
              har tagit intryck av det som har skrivits av remissinstanserna
              och att man eventuellt kommer att föreslå en liknande avgift i
              Sverige. Jag hoppas att ministern verkar i den riktningen.
            </seg>
          </u>
          <note type="speaker">
            Anf. 12 Landsbygdsminister ESKIL ERLANDSSON (C):
          </note>
          <u xml:id="i-ccf4e7e28aaebd38" who="unknown">
            <seg>
              Herr talman! Låt mig upprepa skälet till att vi har en lagstiftning
              på det här området. Utsädeslagstiftningen har som syfte att garantera
              konsumenten stor som liten ett utsäde av bra kvalitet och fritt
              från sjukdomar. Vi har haft den lagstiftningen under lång tid.
              Det har varit viktigt för att trygga livsmedelsförsörjningen.
              Skälet avspeglas i vilka arter som regleras.
            </seg>
            <seg>
              Jag ska kommentera några av frågorna.
            </seg>
            <seg>
              De kommersiella sorterna går igenom en rigorös och kostsam godkännandeprocedur
              för att komma med på en sortlista.
            </seg>
            <seg>
              En annan fråga gällde om detta betyder något för den biologiska
              mångfalden och för den odlade mångfalden. Det nya direktivet är
              i huvudsak något positivt. Det är faktiskt ett steg i rätt riktning.
              Det instämmer till exempel Centrum för biologisk mångfald i. Så
              kan jag säga eftersom det gamla undantaget som vi hade om köksväxter
              som är framtagna före 1990 inte har använts särskilt mycket. Det
              har funnits ca 70 sorter på den listan. Man har sagt mig att av
              dem används ungefär var femte i dag.
            </seg>
            <seg>
              Den tidigare lagstiftningen har i praktiken uteslutit mycket
              av den odlade mångfalden. Syftet med den nya lagstiftningen är
              alltså att öka den biologiska mångfalden i våra odlingar genom
              att göra det lagligt att sälja äldre och lite udda sorter i alla
              medlemsländer.
            </seg>
            <seg>
              Kravet är att en sort ska vara särskiljbar från andra. Det är
              ett viktigt krav, säger jag som hobbyodlare. Om det inte är så
              bidrar det inte heller till den biologiska mångfalden eller den
              odlade mångfalden. Det nya regelverket omfattar väldigt många
              fler sorter än de som finns upptagna i det tidigare svenska undantaget.
              Förut saknades helt möjligheten att lagligt sälja bevarandesorter
              eftersom de hade svårt att leva upp till alla krav som finns och
              fanns för att komma med på en sortlista. Det blir nu lättare för
              flera sorter att säljas lagligt, vilket är positivt för den biologiska
              mångfalden, inte minst för den odlade biologiska mångfalden.
            </seg>
            <seg>
              Jag ska också svara på frågan om det finns några bevarandesorter
              på sortlistan. Ja, det finns ca 55 bevarandesorter av lantbrukssorter
              på bevarandelistan. Det har skett genom den nordiska genbanken
              som har lämnat in sortbeskrivningar. Det gäller lantbruksväxter,
              inte köksväxter eftersom beslutet om bevarandesorter av lantbrukssorter
              togs redan förra året och av köksväxter i år.
            </seg>
          </u>
          <note type="speaker">
            Anf. 13 TINA EHN (MP):
          </note>
          <u who="tina_ehn_94fa72" xml:id="i-17568d9450b0a91a">
            <seg>
              Herr talman! Jag blev glad när jag fick svaret från landsbygdsministern
              där han erkänner att det kan finnas vissa problem med det nya
              EU-direktivet för amatör- och bevarandesorter av köksväxter. Men
              det anförande som vi hörde alldeles nyss kände jag var ett totalt
              försvarstal för det som ändå händer.
            </seg>
            <seg>
              Det är en viss skillnad mellan bevarandesorter och amatörsorter.
              Det håller jag med om. Det som är absolut hotat nu det vill jag
              säga en gång till är det som kallas för amatörsorterna. Det är
              i huvudsak köksväxter.
            </seg>
            <seg>
              Jag har fått många mejl från människor. Jag har till exempel
              fått ett mejl från en person som skriver följande:
            </seg>
            <seg>
              Jag har förut skickat efter en massa ryska frön från en estnisk
              fröfirma som hade tillgång till nästan hela det ryska utbudet.
            </seg>
            <seg>
              Då ska vi veta att man i Ryssland har husbehovsodlat otroligt
              mycket. Där har man en otrolig biologisk mångfald av just köksväxter.
            </seg>
            <seg>
              Nu har samma företag slutat sälja ryskt eftersom det strider
              mot EU-direktivet. Detta har i sin tur lett till att den svenska
              firma som sålt dem inte längre har tillgång till dem och förresten
              inte heller får sälja dem.
            </seg>
            <seg>
              Det som man har varnat för har alltså redan börjat hända.
            </seg>
            <seg>
              Just detta tycker jag är tragiskt, även om man kan tänka sig
              att detta inte är stora jordbruksgrödor som de stora odlarna använder,
              men det är en mångfald av grödor som väldigt många människor använder
              på många håll och kanter.
            </seg>
            <seg>
              Sedan kan man naturligtvis säga, som ministern, att det har skett
              mycket positivt också i samband med att man har fått nya regler
              när det gäller bevarandesorter och så vidare. Det kan man kanske
              tycka. Man kan också tycka att vi i Europa blir mer solidariska
              eftersom det blir lika för alla. Men Sverige hade ett undantag,
              och det är detta undantag som nu är hotat, det är detta undantag
              som vi vill slåss för och det är detta undantag som människor
              är oroliga för. Det gäller fröfirmor, stadsodlare, koloniträdgårdsodlare,
              balkongodlare och museiodlare. Det är många som har hört av sig.
              Det är dessa människors rättigheter när det gäller att kunna få
              dessa fröer som vi i dag står och pratar om.
            </seg>
            <seg>
              Då har vi det biologiska mångfaldsåret och alla konventioner
              som vi skriver på. Den odlade mångfalden är någonting som människor
              har skapat. Det är alltså bönder och odlare som i sin glädje över
              detta har odlat fram dessa sorter.
            </seg>
            <seg>
              Ska vi försöka fortsätta att få dessa möjligheter att odla dessa
              sorter? Nu har Sverige haft ett undantag, och vi är mycket glada
              för detta undantag. Det var en opinion även då för att vi skulle
              få det. Vi hävdade bestämt att vi behövde det därför att vi tyckte
              att det var mycket attraktivt, bra och lämpligt för oss att kunna
              odla sorter som många gånger kanske passar i andra klimat men
              som också passar i Sverige.
            </seg>
            <seg>
              Det är detta som många remissinstanser skriver om, och det räcker
              då inte med att man bara är angelägen om att alla regler och kostnader
              ska vara effektiva utan man kanske behöver ta en strid för saken
              i fråga.
            </seg>
            <seg>
              Det finns naturligtvis saker som man kan lyfta fram. Det kan
              till exempel handla om att man sätter en avgift som är omsättningsberoende,
              att man fortsätter att försöka driva på att ha ett undantag och
              att man kanske också tittar på om man kan luta sig mot fördraget
              om växtgenetiska resurser som vi bland annat har skrivit på. Det
              finns mycket som öppnar för att man från svenskt håll försöker
              driva denna fråga om den odlade mångfalden, som vi alla tycker
              är viktig, på ett positivt sätt. Även alliansregeringen har detta
              som devis i sitt program med Matlandet Sverige, med företagsamhet,
              med landsbygd och med regelförenkling och biologisk mångfald.
            </seg>
          </u>
          <note type="speaker">
            Anf. 14 SUZANNE SVENSSON (S):
          </note>
          <u who="suzanne_svensson_4f9480" xml:id="i-89716c5eefb5c4cb">
            <seg>
              Herr talman! I dag finns det ett undantag från EU:s direktiv,
              vilket har gjort att vi har haft tillgång till fröer från liknande
              klimatzoner runt om i världen som är mer gångbara i vårt klimat.
              Sverige är ett långt land. Det som vi odlar nere i södra Sverige
              går inte alltid att odla i norra Sverige, och det som man odlar
              nere vid Medelhavet går naturligtvis inte att odla uppe i Sverige.
            </seg>
            <seg>
              Vissa remissinstanser har sagt att när man inför detta är det
              upp till 300 sorter som vi har i dag som är hotade. De kommer
              från andra delar av världen. Det innebär inte bara att den biologiska
              mångfalden är hotad. Även jobben i affärer, i grossistled och
              bland odlare är hotade. Dessa arbetstillfällen finns företrädesvis
              ute på landsbygden.
            </seg>
            <seg>
              Minister Erlandsson har själv tagit initiativ till landsbygdsprogrammet
              och Sverige det nya matlandet. Där konstaterar ministern att lokal
              och regional mat och matkultur väcker allt större intresse och
              efterfrågas av allt fler. Ministern säger också att han vill att
              Sverige ska fortsätta att utvecklas och bli känt som ett gastronomiskt
              land av vikt och att vi ska slå vakt om vårt svenska matarv.
            </seg>
            <seg>
              Jag instämmer naturligtvis i detta. Men då måste vi också ge
              förutsättningar för de ofta små företagen ute på landsbygden att
              växa och utvecklas. Många gånger kan det börja som en hobby i
              mindre skala för att sedan växa till ett företag som kan ge ett
              mervärde till bygden och fler arbetstillfällen.
            </seg>
            <seg>
              Jag tycker att det är bra att vi visar vägen när det gäller vårt
              engagemang i EU i olika frågor. Jag hoppas också att ministern
              vill verka för att det inte blir en utslagning av mindre företag
              som ofta står för mångfalden inom näringen.
            </seg>
            <seg>
              Vi skriver också på olika konventioner och avtal. Vi har skrivit
              på bland annat någonting som heter Farmers Rights. Det är gott
              och väl. Men jag skulle vilja ställa en fråga till ministern:
              Vad händer när vi väl har skrivit på dessa konventioner? Hur implementerar
              vi dem här i Sverige?
            </seg>
            <seg>
              Det är Nordiska rådet som ger bidrag till vår genbank i Alnarp.
              Jag har blivit uppringd och fått reda på att man är rädd för att
              det ska minska. Jag skulle vilja att ministern kommenterar detta
              också.
            </seg>
          </u>
          <note type="speaker">
            Anf. 15 Landsbygdsminister ESKIL ERLANDSSON (C):
          </note>
          <u xml:id="i-5666b88f31f3bde1" who="unknown">
            <seg>
              Herr talman! Låt mig upprepa några tidigare avgivna svar och
              kommentarer på framställda frågor.
            </seg>
            <seg>
              Den tidigare lagstiftningen har i praktiken uteslutit mycket
              av den odlade mångfalden. Syftet med den nya lagstiftningen är
              att öka den biologiska mångfalden i våra odlingar genom att göra
              det lagligt att sälja äldre och det som vi kan kalla udda sorter
              i alla medlemsländer.
            </seg>
            <seg>
              Jag påstår att det blir så beroende på att det gamla undantaget
              om köksväxter som är framtagna och framställda före 1990 inte
              användes särskilt mycket. Det finns bara ca 70 sorter upptagna,
              och av dem används ungefär 50 i dag.
            </seg>
            <seg>
              Är det då så att detta påverkar våra möjligheter att ta in olika
              sorter? Jag kan exemplifiera med fina ukrainska tomatfrön. Kommer
              mina chilifrukter från Honduras att bli olagliga nu? När det gäller
              arter som är reglerade i utsädesförordningen vilka arter det är
              finns upptagna på listor på nätet gäller samma regler som förut.
              De arter som är reglerade kommer att vara det även fortsättningsvis.
              Exempelvis kommer Habanero inte att vara reglerad i fortsättningen
              heller. Därför kan man fortsätta att sälja den utan registrering.
              Det finns andra chilisorter som omfattas, och de kan nu säljas
              lagligt om de finns registrerade på sortlistan. Det kunde de inte
              tidigare, men nu kan de det om de är registrerade på sortlistan.
              Det kommer alltså att finnas möjligheter att få tag på fler lagliga
              sorter än förut eftersom även amatörsorter och sorter framtagna
              efter 1990 kommer att omfattas av det undantag som vi har.
            </seg>
            <seg>
              Låt mig slutligen säga några ord om Nordgen i Alnarp. Det förs
              en budgetdiskussion. Det görs kring alla verksamheter alla år.
              Dessa budgetdiskussioner kommer självklart att avslutas. När de
              kommer att avslutas kan jag inte svara på i dag, men att de kommer
              att avslutas är jag alldeles övertygad om av det skälet att alla
              budgetdiskussioner måste avslutas eftersom Nordgen är en del av
              Nordiska rådets verksamhet.
            </seg>
          </u>
          <note type="speaker">
            Anf. 16 TINA EHN (MP):
          </note>
          <u who="tina_ehn_94fa72" xml:id="i-966e4eb366975a77">
            <seg>
              Herr talman! Tack för det svaret, ministern! Jag blev smått orolig
              angående budgetdiskussionen. Jag har också hört att det finns
              en oro kring vad som kommer att hända med Nordgen. Jag hoppas
              att Nordgen får sina resurser och att det går att fortsätta med
              den verksamheten. Den diskussionen kommer kanske.
            </seg>
            <seg>
              I vilket fall talar vi här om fröer. Skulle fröfirmor i länder
              utanför EU som vi i Sverige i dag har möjlighet att importera
              fröer från ha ett mycket stort intresse för att registrera sina
              udda fröer i EU och få med dem på sortlistan är det inte säkert
              att den dokumentation som krävs om fröerna över huvud taget finns.
              Dessutom är det ganska säkert att många inte kommer att göra så
              eftersom de kanske inte ser att den här marknaden är värd den
              kostnaden. Det är vad detta mycket handlar om.
            </seg>
            <seg>
              Oroande i hela den här diskussionen är också detta med det storskaliga
              gentemot det småskaliga. Varför ska man begränsa det småskaliga
              och de udda sorterna så otroligt mycket? Dessutom finns det en
              kvantitativ begränsning utifrån hur mycket som historiskt odlats.
              Jag hoppas att vi i Sverige ännu mer kommer att odla köksväxter
              och att det gäller hela Europa samt att det finns en mångfald
              av grödor. Jag tycker inte att det ska finnas en kvantitativ begränsning
              som bygger på historisk yta, på hur mycket vi tidigare odlat snarare
              tvärtom. Öppna för möjligheter att odla mer och begränsa inte!
            </seg>
            <seg>
              Vad de här begränsningarna grundas på är det väldigt svårt att
              utläsa. Allt det här är ju en utveckling som är motsatsen till
              vad jag tror att såväl Centerpartiet och övriga Alliansen som
              alla vi andra vill. Allihop säger vi att vi vill ha en utveckling
              av landet. Vi vill gynna företagsamhet och tycker att såväl det
              här med att utveckla matproduktion som mångfald är bra.
            </seg>
            <seg>
              I detta finns kanske vad som kallas de små stegens tyranni som
              man ska ta i beaktande, men det finns också positiva saker med
              det här.
            </seg>
          </u>
          <note type="speaker">
            Anf. 17 SUZANNE SVENSSON (S):
          </note>
          <u who="suzanne_svensson_4f9480" xml:id="i-45b256701ea728ef">
            <seg>
              Herr talman! Två frågor känner jag att jag inte fått svar på.
              Dels gäller det övergångsreglerna. Om den här lagstiftningen ska
              börja gälla den 1 januari är det bråttom. Som jag tidigare sagt
              tror jag att de odlare, de affärer och de som sysslar med fröhandel
              redan har förberett sig inför våren 2011. Dels gäller det min
              fråga om implementering av konventioner som vi i Sverige beslutar
              om och skriver på.
            </seg>
            <seg>
              Vi ska vara medvetna om att vi beträffande den biologiska mångfald
              som vi har i dag mycket har att tacka forskningen och det frivilligarbete
              som många krafter i landet bidragit med. Det tycker jag att vi
              ska slå vakt om.
            </seg>
          </u>
          <note type="speaker">
            Anf. 18 Landsbygdsminister ESKIL ERLANDSSON (C):
          </note>
          <u xml:id="i-b5c602fd41d57ee2" next="cont" who="unknown">
            <seg>
              Herr talman! Låt mig igen påminna om att det finns skäl till
              att vi har den här typen av lagstiftning. Det brukar vara så med
              lagstiftning att det finns ett skäl till att den finns.
            </seg>
            <seg>
              Skälet i det här sammanhanget är, upprepar jag det får kammaren
              ursäkta att det handlar om att skydda såväl den stora som den
              lilla konsumenten eller, i det här sammanhanget, såväl den lilla
              hobbyodlaren som den större eller kanske riktigt stora kommersiella
              odlaren, så att konsumenten och odlaren får ett utsäde fritt från
              sjukdomar. Historiskt har detta varit viktigt för att trygga livsmedelsförsörjningen.
            </seg>
            <seg>
              Återigen: Detta avspeglar vilka arter som regleras. För de arter
              som är stora i den kommersiella odlingen är det rigorösa och därmed
              också synnerligen kostsamma processer för att få en kommersiell
              sort att komma med på sortlistan.
            </seg>
            <seg>
              Finns det några begränsningar av hur mycket av en sort som får
              odlas? Ja, det finns det, av det skälet att kontrollen av dessa
              låt oss säga icke-kommersiella sorter är väldigt mycket mer begränsad
              och mindre. Men just därför att kontrollen är väldigt mycket mindre
              och begränsad riskerar vi att med det utsädet få in sjukdomar
              och skadegörare som vi inte vill ha i Europeiska unionen. Därför
              finns det en begränsning för hur mycket av en sådan här amatör-
              eller bevarandesort man får odla.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Anmälan om inkomna faktapromemorior om förslag från Europeiska
            kommissionen
          </note>
          <note>
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <u prev="cont" who="unknown">
            <seg>
              KOM(2010)573
            </seg>
            <seg>
              Återupptagna förhandlingar
            </seg>
            <seg>
              Vi övergår nu till dagens frågestund, och jag vill hälsa statsråden
              välkomna. Utrikesminister Carl Bildt besvarar såväl allmänpolitiska
              frågor som frågor inom sitt ansvarsområde.
            </seg>
            <seg>
              Minskning av utsläppen av växthusgaser
            </seg>
          </u>
          <note>
            KOM(2010)586
          </note>
          <note>
            Ajournering
          </note>
          <note>
            Kammaren beslutade kl. 13.06 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note>
            Förhandlingarna återupptogs kl. 14.00.
          </note>
          <note>
            6 § Frågestund
          </note>
          <note>
            Anf. 19 FÖRSTE VICE TALMANNEN:
          </note>
          <note type="speaker">
            Anf. 20 PYRY NIEMI (S):
          </note>
          <u who="pyry_niemi_40761d" xml:id="i-37883e7ad2ec48cd">
            <seg>
              Fru talman! The Climate Group är en oberoende klimatorganisation
              som arbetar med regeringar och storföretag för att påskynda minskningen
              av växthusgasutsläppen globalt. Man har i ett gemensamt dokument
              lyft fram flera konkreta förslag på nyttan av en reduktion på
              EU-nivå med 30 procent. Bland annat hävdas det att det finns en
              ny marknad för gröna jobb, vilket leder till fler anställningar.
            </seg>
            <seg>
              EU måste skapa incitament för att inte låsa in företagen och
              infrastrukturen i lösningar som baseras på energiteknik som skapar
              höga utsläpp av växthusgaser. Det är läge att nu i lågkonjunkturen
              investera i denna nya teknik, vilket skapar både nya jobb och
              miljönytta.
            </seg>
            <seg>
              En annan grupp, The Global Climate Network, har räknat fram att
              det i bland annat Tyskland finns fler anställda i den förnybara
              energisektorn än i den konventionella. Det finns prognoser på
              att man i den förnybara energisektorn i Tyskland kan öka antalet
              anställda med 3040 procent.
            </seg>
            <seg>
              Min fråga till miljöministern är: Är den svenska regeringen i
              dag enig om att Sverige står bakom en minskning av växthusgasutsläppen
              i EU med 30 procent?
            </seg>
          </u>
          <note type="speaker">
            Anf. 21 Miljöminister ANDREAS CARLGREN (C):
          </note>
          <u xml:id="i-85adb7b94d126186" who="unknown">
            <seg>
              Fru talman! Jag tycker att Pyry Niemi mycket bra har redovisat
              alla de fördelar med att EU höjer sin ambitionsnivå som naturligtvis
              den svenska regeringen ser. Kommissionen håller nu på att göra
              en analys. Vad vi hittills har sett av den är att den bekräftar
              att det verkligen stärker EU:s konkurrenskraft att ha en hög ambitionsnivå,
              och regeringen delar den uppfattningen.
            </seg>
            <seg>
              Som Pyry Niemi vet har vi själva ett högre nationellt mål. Vi
              ska ju göra 40 procent här på hemmaplan. Det som det nu gäller
              är att övertyga dem inom EU som inte vill ta detta steg. Sverige
              har hela tiden varit med i den pådrivande gruppen. Vi har själva
              det mest ambitiösa målet i EU. Jag är intresserad av om Pyry Niemi
              kan nämna något land i EU som har högre ambitionsnivå än Sverige.
              Dilemmat har varit att några länder är motståndare, och ute i
              världen finns alltför många, med USA och Kina i spetsen, som inte
              gör något alls.
            </seg>
            <seg>
              Vi har att vinna konkurrenskraft, men ska vi rädda klimatet måste
              vi också ha med de andra.
            </seg>
          </u>
          <note type="speaker">
            Anf. 22 PYRY NIEMI (S):
          </note>
          <u who="pyry_niemi_40761d" xml:id="i-ad62f5fce71f402d">
            <seg>
              Fru talman! Storbritannien, Tyskland, Frankrike och Danmark står
              bakom kravet på en 30-procentig minskning på EU-nivå, och jag
              tycker att också Sverige, som har de höga miljöambitioner som
              miljöministern anför, borde ställa sig bakom kravet och inom EU
              driva frågan på ett mer aktivt sätt. Det upplever jag att regeringen
              inte gör i dag.
            </seg>
            <seg>
              Statsministern, som jag rådfrågade här för ett par veckor sedan,
              hävdar att det inte går att driva den 30-procentiga minskningen
              ur Sveriges perspektiv med tanke på att flera tillträdande EU-länder
              kan bromsa den processen. Statsministern har också vid tillfälle
              hävdat att bördefördelningen då blir svår att prognostisera: Vilka
              ska bära de största bördorna?
            </seg>
            <seg>
              Jag har hört miljöministern vid ett antal tillfällen. Han har
              ofta proklamerat att regeringen står fast bakom en 30-procentig
              minskning av utsläppen på EU-nivå. Jag vet inte om detta fortfarande
              är miljöministerns fasta övertygelse. Är regeringen fortfarande
              enig i detta?
            </seg>
          </u>
          <note type="speaker">
            Anf. 23 Miljöminister ANDREAS CARLGREN (C):
          </note>
          <u xml:id="i-270169fdee8a6525" who="unknown">
            <seg>
              Fru talman! Det är helt uppenbart att vi i Sverige hela tiden
              har tillhört den mycket pådrivande gruppen i EU, både genom att
              själva ha en högre nationell ambitionsnivå och genom att samarbeta
              med länder som Danmark, Frankrike, Tyskland och Storbritannien
              om att också driva på EU. Däremot har statsministern helt rätt
              i jag kan bekräfta detta att det är flera stater inom EU som gör
              motstånd mot detta och vill ta chansen att omfördela bördorna.
            </seg>
            <seg>
              Var med och skapa tryck där det behövs. Det är hos dem som gör
              motstånd inte hos oss som har ambitionen och viljan. Hjälp oss
              dessutom att övertyga stormakter som Kina och USA. EU står för
              lite drygt en tiondel av världens utsläpp. Även om vi höjer vår
              ambitionsnivå som jag vill kan den komma att ätas upp av två års
              utsläppsökning i Kina. Ska vi lyckas stoppa klimatförstöringen
              måste de verkligt stora utsläppsländerna vara med.
            </seg>
            <seg>
              Värdighetsgaranti inom äldreomsorgen
            </seg>
          </u>
          <note type="speaker">
            Anf. 24 GUSTAV NILSSON (M):
          </note>
          <u who="gustav_nilsson_b00398" xml:id="i-80267c5fb9ae8223">
            <seg>
              Fru talman! Min fråga går till statsrådet Maria Larsson och handlar
              om värdighetsgarantier. Sverige ska vara ett bra land att åldras
              i, och alliansregeringen har gjort rätt mycket under förra mandatperioden
              för att förbättra äldreomsorgen. Valfriheten har ökat, vi har
              fått kundval inom hemtjänsten, fler typer av boende, fler bostäder
              och så vidare.
            </seg>
            <seg>
              En nationell värdegrund ska nu etableras inom äldreomsorgen allt
              för att äldre ska få ett mer värdigt liv och ett ökat välbefinnande.
              Det handlar om bättre vård och omsorg, att få bestämma mer över
              sin vardag, att få komma ut i friska luften och att få rätt kost
              med mera. Värdighetsgarantier ska således kunna införas och upprättas
              ute i kommunerna.
            </seg>
            <seg>
              Samtidigt vet vi att det är kommunerna som har det största ansvaret
              för äldreomsorgen. Min fråga till statsrådet är: Vilka incitament
              och vilket fortsatt stöd är statsrådet beredd att ge till kommunerna,
              så att den viktiga reformen med värdegrund och värdighetsgarantier
              får genomslag i hela landet?
            </seg>
          </u>
          <note type="speaker">
            Anf. 25 Statsrådet MARIA LARSSON (KD):
          </note>
          <u who="nina_larsson_698017" xml:id="i-ad3b01e845d5a1b0">
            <seg>
              Fru talman! Tack, Gustav Nilsson, för frågan! Det är alldeles
              riktigt att från den 1 januari kommer en ny lagstiftning att gälla
              för äldreomsorgen, där vi lägger fast en värdegrund. Precis som
              för skolan behöver vi en för äldreomsorgen. Den har två nyckelord,
              nämligen att äldre ska leva ett värdigt liv och att man ska kunna
              känna välbefinnande. På detta ska hela äldreomsorgen inriktas.
            </seg>
            <seg>
              Det finns flera delar i detta för att vi ska kunna se till att
              det här blir tydligt ute i varje kommun. Lagstiftningen gäller
              självklart i varje kommun, men en av de saker vi vill uppmuntra
              kommunerna att göra är att upprätta värdighetsgarantier. De ska
              vara tydliga och konkreta till sitt innehåll. Jag är övertygad
              om att om man kan bygga mer av tillit mellan de äldre och kommunen
              om vad kommunen lovar att tillhandahålla, och att det också finns
              en möjlighet för kommunen att lämna kompensation till den enskilde
              äldre om man inte håller vad man lovar, ökar detta tydligheten.
              Jag tror att det är ett mycket viktigt instrument framöver.
            </seg>
          </u>
          <note type="speaker">
            Anf. 26 GUSTAV NILSSON (M):
          </note>
          <u who="gustav_nilsson_b00398" xml:id="i-2df98c8aeb0b7642">
            <seg>
              Fru talman! Jag tackar statsrådet för ett positivt svar. Jag
              tycker att det är viktigt att regeringen agerar på nationell nivå
              så att reformer som berör de äldre får ett stort genomslag ute
              i hela landet.
            </seg>
            <seg>
              Sedan har naturligtvis kommunerna själva ett stort ansvar, och
              jag tycker att man måste ha med en annan aktör, nämligen SKL,
              kommunernas medlemsorganisation, i detta viktiga arbete. Jag ser
              det som väldigt viktigt att vi fortsätter arbetet med att förbättra
              vården och omsorgen för de äldre. Det är viktigt att reformarbetet
              fortsätter och att de reformer som beslutas av regering och riksdag
              också kommer alla medborgare till del ute i kommunerna.
            </seg>
          </u>
          <note type="speaker">
            Anf. 27 Statsrådet MARIA LARSSON (KD):
          </note>
          <u who="nina_larsson_698017" xml:id="i-2921c97cb963d1f0">
            <seg>
              Fru talman! SKL är som medlemsorganisation för alla Sveriges
              kommuner en väldigt viktig samarbetspartner för oss för att vi
              ska kunna få mesta möjliga genomslag snabbast möjligt.
            </seg>
            <seg>
              Vi kommer också att ha ekonomiska stimulansmedel till de kommuner
              som upprättar värdighetsgarantier. Vi är angelägna om att de kommer
              att finnas på plats, och vi tror att de är en nödvändighet som
              den nya lagstiftningen faktiskt kommer att kräva av kommunerna.
              De blir ett verksamt verktyg som underlättar för kommunerna, men
              framför allt är de ett bra instrument för de äldre att få tydlighet
              i vad kommunen utlovar av omsorg.
            </seg>
            <seg>
              Tillit ska byggas. Det är ett bra ord som stavas likadant både
              fram- och baklänges. Det är tillit som vi eftersträvar att öka
              mellan alla äldre i Sverige och Sveriges kommuner.
            </seg>
            <seg>
              Västsahara
            </seg>
          </u>
          <note type="speaker">
            Anf. 28 BODIL CEBALLOS (MP):
          </note>
          <u who="bodil_ceballos_02855b" xml:id="i-738f3a630759a990">
            <seg>
              Fru talman! På EU-nämnden i förra veckan bad De rödgröna utrikesministern
              att ta upp frågan om Västsahara, men ministern ville inte det.
              Nu vet jag att den ändå var uppe på ministermötet eftersom den
              spanske utrikesministern har berättat i medierna om vad som var
              uppe på mötet. Därför skulle jag vilja höra vår utrikesministers
              bild av vad som sades där.
            </seg>
            <seg>
              Jag ställde tidigare en fråga om ministern var beredd att ta
              initiativ till en internationell oberoende utredning om de händelser
              som har varit i Västsahara den senaste tiden. Eftersom uppgifterna
              går mycket isär om vad som har skett bör den vara oberoende och
              inte ledas av Marocko. Jag fick inget svar på den frågan. Jag
              skulle gärna vilja ha det nu.
            </seg>
          </u>
          <note type="speaker">
            Anf. 29 Utrikesminister CARL BILDT (M):
          </note>
          <u xml:id="i-14b6ed29d30c45c3" who="unknown">
            <seg>
              Fru talman! Jag var närvarande vid EU:s utrikesministermöte i
              måndags utom de allra sista minuterna då det var andra frågor
              som stod på dagordningen. Den fråga som berördes enligt den spanska
              pressen berördes i varje fall icke under den tid som jag var närvarande.
              Därmed har jag ingen möjlighet att svara på frågan. Det måste
              ha varit några bilaterala samtal som fördes i marginalen mellan
              olika utrikesministrar. Det har jag ingen möjlighet att bedöma.
              Jag deltog inte i just dem.
            </seg>
            <seg>
              I det övriga vill jag bara säga det jag sade på EU-nämnden. Vi
              följer mycket noga FN:s arbete och ger det vårt starka stöd. Det
              handlar om den förhandlingsprocess som nu sker under FN:s ledning.
              Det var en förhandlingsomgång för två veckor sedan, och det är
              utannonserat ytterligare en. Man håller nu på att försöka att
              förhandla fram ett antal förtroendeskapande åtgärder. I det sammanhanget
              försöker man också skapa klarhet i den allvarliga incident som
              Bodil Ceballos berörde.
            </seg>
          </u>
          <note type="speaker">
            Anf. 30 BODIL CEBALLOS (MP):
          </note>
          <u who="bodil_ceballos_02855b" xml:id="i-1ed5c53f846fcf45">
            <seg>
              Fru talman! I går hade vi i riksdagens nätverk för Västsahara
              ett möte med Polisarios representant här i Sverige. Jag fick också
              höra hans bild av de händelser som har varit. Det vi sett under
              väldigt lång tid är att ungdomarna i Västsahara inte längre bara
              litar på vad Polisario gör och inte gör när det gäller förhandlingar
              och annat, utan de vill se resultat.
            </seg>
            <seg>
              Vi står inför en väldigt allvarlig situation med vad som kan
              hända i Västsahara framöver. Därför behöver också vår regering
              ta mer aktiv del i arbetet. Det är lite omvända världen när man
              ser på Spanien och Sverige. Här i Sverige är det De rödgröna som
              nu har tagit täten i frågan men inte regeringen. I Spanien är
              det socialisterna som tonar ned medan era partikamrater i Partido
              Popular är de som driver frågan allra mest när det gäller Västsahara.
              Vad är det som hindrar vår regering att göra detsamma?
            </seg>
          </u>
          <note type="speaker">
            Anf. 31 Utrikesminister CARL BILDT (M):
          </note>
          <u xml:id="i-98e2b194729761e4" who="unknown">
            <seg>
              Fru talman! Jag tror att Bodil Ceballos i den senare delen pekar
              på något som är relativt naturligt. Det är lättare för oppositionsföreträdare
              att på grundval av begränsad information ha olika typer av mycket
              starka synpunkter.
            </seg>
            <seg>
              Sitter man i regeringsställning i regeringar som dessutom har
              som grundlinje och det gäller också den spanska regeringen att
              stödja en FN-process av FN:s säkerhetsråd som den enda möjliga
              vägen är kanske huvudintresset kanske mindre att plocka tillfälliga
              poäng i debatten än att försöka stödja den process som är den
              enda som har förutsättningar att åstadkomma en långsiktig lösning.
            </seg>
            <seg>
              Skillnaden är inte i politisk orientering. Skillnaden är mellan
              regeringsansvarstagande och de möjligheter till olika typer av
              retoriska utanverk som oppositionsrollen alltid erbjuder.
            </seg>
          </u>
          <note>
            Kvalitetssäkring av personlig assistans
          </note>
          <note type="speaker">
            Anf. 32 KENNETH JOHANSSON (C):
          </note>
          <u who="kenneth_johansson_2e0139" xml:id="i-1ac1113ea115b6fb">
            <seg>
              Fru talman! Min fråga går till statsrådet Maria Larsson. Personlig
              assistans är någonting som betyder oerhört mycket för många personer
              som har funktionsnedsättningar. Det handlar om möjligheten att
              få leva ett bra liv och som andra. Många kallar det för en revolution
              i vardagen.
            </seg>
            <seg>
              Från kommande årsskifte är det ett antal reformer som kommer
              att träda i kraft där riksdag och regering kvalitetssäkrar den
              personliga assistansen med tillståndskrav och en mer aktiv tillsyn,
              och det är mycket bra.
            </seg>
            <seg>
              Då upprörs man än mer när vi får rapporter om att det är fusk
              och sannolikt kriminalitet. Det skapar oro för många människor
              att vi har ett system som inte fungerar. Vi vet att det allra
              mesta fungerar. Men det är lika viktigt att beivra när det inte
              är som det ska.
            </seg>
            <seg>
              Min fråga till statsrådet är: Vad avser regeringen att göra för
              att skapa legitimitet för en sådan viktig reform?
            </seg>
          </u>
          <note type="speaker">
            Anf. 33 Statsrådet MARIA LARSSON (KD):
          </note>
          <u who="nina_larsson_698017" xml:id="i-14e5643525a6b095">
            <seg>
              Fru talman! Låt mig först instämma i Kenneth Johanssons beskrivning
              av en reform som har betytt oerhört mycket för många personer
              för att öka deras livskvalitet, möjlighet att röra sig i samhället
              och deltagande i både samhällsliv och arbetsliv. Det är den assistansreform
              som den tidigare borgerliga regeringen beslutade om under 90-talets
              början.
            </seg>
            <seg>
              Det är viktigt att upprätthålla legitimiteten för reformen genom
              att också bekämpa fusk. Det fusk vi har sett och som det har rapporterats
              om i medierna den senaste tiden upprör mig mycket. Det är viktigt
              att reformen kommer dem till del som är berättigade att få del
              av den. Allt fusk ska bekämpas.
            </seg>
            <seg>
              Ytterst är fusk att bedra både dem som behöver resurserna inom
              reformens ram och skattebetalarna, eftersom man otillbörligt tillskanskar
              sig medel som inte är tänkta för den ficka de hamnar i. Därför
              är fusket mycket viktigt att bekämpa också för att se till att
              reformens legitimitet kan upprätthållas. Det är vi alla måna om.
            </seg>
            <seg>
              Jag får återkomma i frågan. Jag har mer att säga.
            </seg>
          </u>
          <note type="speaker">
            Anf. 34 KENNETH JOHANSSON (C):
          </note>
          <u who="kenneth_johansson_2e0139" xml:id="i-fbc58742c4dfc52e">
            <seg>
              Fru talman! Jag är intresserad att höra om de konkreta åtgärderna,
              som jag tror kommer i nästa inlägg. Det behövs väldigt mycket
              för att skapa bilden av att vi säkrar assistansreformen. Människor
              ska kunna känna ett lugn i att vi står fast vid att om man har
              behov av en insats av skäl som man inte själv kan råda över ska
              samhället stå där med en varm hand och se till att vi skapar en
              trygghet och möjligheter. Jag inväntar med glädje svaret i nästa
              inlägg.
            </seg>
          </u>
          <note type="speaker">
            Anf. 35 Statsrådet MARIA LARSSON (KD):
          </note>
          <u who="nina_larsson_698017" xml:id="i-decbda9e81ece9f8">
            <seg>
              Fru talman! Vi har redan gjort en hel del. Vi har från årsskiftet
              tillståndsprövning för assistansanordnare. Vi har nya redovisningskrav
              på dem som får assistansersättning. Vi har nu för några veckor
              sedan gett ett uppdrag till Statskontoret att återkomma till oss
              med förslag som syftar till att ytterligare kunna stärka kontrollen
              och säkerheten i systemet.
            </seg>
            <seg>
              Jag kommer dessutom att träffa en hel del av assistansanordnarna
              före jul. Det är många olika åtgärder som vi sätter in. Jag tror
              inte att vi är färdiga med detta. Det är viktigt att kontrollen
              finns av utbetalningar av medel så att reformen verkligen kommer
              dem till del som är berättigade av den.
            </seg>
            <seg>
              Vi gör allt för att stärka kontrollen. Men det är en mängd olika
              underlag som Försäkringskassan får att hantera. Det kan i många
              delar också i de förberedande underlagen finnas felaktigheter,
              ibland medvetna och ibland omedvetna. Vi kommer att bekämpa det.
            </seg>
            <seg>
              Upphandling av torpeder
            </seg>
          </u>
          <note type="speaker">
            Anf. 36 ANNA-LENA SÖRENSON (S):
          </note>
          <u who="anna-lena_sorenson_0eff8d" xml:id="i-2c8173ffb84db50c">
            <seg>
              Fru talman! Min fråga är ställd till försvarsministern. Den handlar
              om den lätta torped som det finns utrymme för i budgeten 2011.
              Den torpeden är av stor strategisk betydelse för försvarets vidmakthållande
              av undervattensförmågan.
            </seg>
            <seg>
              Saab Underwater Systems i Motala utvecklar och tillverkar de
              torpeder som ingår i nuvarande och kommande system för ubåtsjakt
              och har planerat att vidareutveckla den äldre torpeden 45 för
              de behov som ett modernt ubåtsjaktssystem kräver.
            </seg>
            <seg>
              Regeringen har nu bestämt att upphandla torpeden i konkurrens.
              Saab har i det sammanhanget angett svårigheter i att upprätthålla
              sin verksamhet.
            </seg>
            <seg>
              Min fråga till försvarsministern är om han anser att Sverige
              på sikt kan upprätthålla försvarsförmågan vad gäller ubåtsskydd
              och om tidsplaneringen kan hållas i det sammanhanget, eftersom
              det är viktigt.
            </seg>
            <seg>
              Jag undrar vidare om försvarsministern anser att det finns tillverkare
              utanför Sverige som kan tillhandahålla torpeder som är lämpade
              för Östersjöns speciella bottenstruktur och vattenkvalitet och
              i så fall var den hylla som man ska handla på finns.
            </seg>
          </u>
          <note type="speaker">
            Anf. 37 Försvarsminister STEN TOLGFORS (M):
          </note>
          <u xml:id="i-74904db9f22b1615" who="unknown">
            <seg>
              Fru talman! Det är alldeles korrekt som frågeställaren beskriver
              att alla politiska beslut vad gäller ersättningsanskaffning för
              torped 45 är fattade. Nu ligger bollen hos FMV, som är den myndighet
              som gör upphandlingen. Det gör inte regeringen eller politiker,
              utan det gör den självständiga myndigheten FMV. Den ska välja
              vilken torped som är bäst för behoven och också erbjuder bäst
              pris.
            </seg>
            <seg>
              Regeringen genomför just nu en mycket omfattande förnyelse av
              det svenska ubåtsvapnet. Vi har beslutat att anskaffa två stycken
              av nästa generations ubåt och att halvtidsmodifiera två Gotland.
              Vi har en tidsättning när kommande beslut måste fattas för att
              bevara och utveckla svensk ubåtsförmåga.
            </seg>
            <seg>
              En del i detta paket är också att regeringen har fattat de nödvändiga
              politiska besluten för att tillföra Försvarsmakten en ersättare
              för torped 45. Det är FMV som är det upphandlande organet som
              ska verkställa detta.
            </seg>
          </u>
          <note type="speaker">
            Anf. 38 ANNA-LENA SÖRENSON (S):
          </note>
          <u who="anna-lena_sorenson_0eff8d" xml:id="i-2ecf0e7594b4b2e3">
            <seg>
              Fru talman! Då är min fråga om försvarsministern kan tänka sig
              att Ryssland kan vara en eventuell leverantör av de här torpederna
              som behöver vara speciella för att just passa in i det här systemet
              som försvarsministern beskriver så väl. Det är förmodligen den
              enda tillverkare som över huvud taget har en möjlighet att leverera,
              och förmodligen inte kan leverera den till 2015.
            </seg>
          </u>
          <note type="speaker">
            Anf. 39 Försvarsminister STEN TOLGFORS (M):
          </note>
          <u xml:id="i-9935f7c604dcb23b" who="unknown">
            <seg>
              Fru talman! Jag spekulerar över huvud taget inte om vem som är
              leverantör, för då hamnar jag i konstitutionsutskottet. Det är
              Försvarets materielverk som sköter upphandlingen och som har koll
              på hur marknaden ser ut.
            </seg>
            <seg>
              Jag konstaterar också att de upphandlingsprinciper som den här
              regeringen tillämpar lades fast av den tidigare regeringen och
              mötte då ytterst begränsat motstånd i den socialdemokratiska riksdagsgruppen.
            </seg>
            <seg>
              Mitt uppdrag som försvarsminister är landets försvarsförmåga.
              För att höja den, vilket är regeringens ambition, måste vi använda
              konkurrensupphandling för att få så mycket försvarsförmåga för
              pengarna som möjligt. Val av system gör FMV i varje enskilt fall.
            </seg>
            <seg>
              Den här regeringen har i alla fall som avsikt och ambition att
              Sverige ska fortsätta ha världens ledande konventionella ubåtssystem.
              Vi ser att vi har det, samtidigt som flera av våra grannländer
              saknar ubåtsförmåga. Det är viktigt, för försvaret av Sverige
              börjar på Östersjön.
            </seg>
          </u>
          <note>
            Romernas medborgerliga rättigheter
          </note>
          <note type="speaker">
            Anf. 40 ANNA STEELEKARLSTRÖM (FP):
          </note>
          <u xml:id="i-8385ea4b99331ba5" who="unknown">
            <seg>
              Fru talman! Med anledning av den senaste tidens beklämmande situation
              för Europas och inte minst Frankrikes romska befolkning undrar
              jag vad statsrådet Ohlsson har vidtagit och avser att vidta för
              åtgärder dels för att säkerställa respekten för de medborgerliga
              rättigheterna, dels för att motverka diskriminering inom Europeiska
              unionen.
            </seg>
          </u>
          <note type="speaker">
            Anf. 41 Statsrådet BIRGITTA OHLSSON (FP):
          </note>
          <u who="birgitta_ohlsson_a60667" xml:id="i-caa89debb7e86517">
            <seg>
              Fru talman! Jag vill tacka så mycket för frågan. Det är ju en
              fråga som har engagerat många och som spelade stor roll inte minst
              i den svenska valrörelsen.
            </seg>
            <seg>
              Romerna är Europas största minoritet och behandlas oerhört illa
              i alltför många EU-länder. Jag deltog för en månad sedan i Strasbourg
              på ett internationellt toppmöte om romernas situation som arrangerades
              av Europarådet. Där tog man fram en deklaration, och det är ett
              första steg för hur vi ska se till att vi får en konkret agenda
              för att förbättra romernas situation.
            </seg>
            <seg>
              Jag var också i Strasbourg i måndags då jag träffade kommissionär
              Viviane Reding som är ansvarig för den här frågan och som är en
              av dem på högsta nivå inom kommissionen som har lyft frågorna.
              Jag träffade även Thomas Hammarberg, en svensk som jobbar med
              mänskliga rättigheter i Europarådet.
            </seg>
            <seg>
              Vi för alltså en dialog, och det är viktigt att slå fast att
              huvudansvaret för romerna som europeiska medborgare förstås ligger
              i det land där man bor. Alla länder har ett ansvar att se till
              att deras medborgare får välfärd och att barnen får gå i skolan,
              att man har samma fri- och rättigheter som alla andra medborgare.
              Det viktiga är alltså att huvudansvaret ligger på hemmaplan.
            </seg>
          </u>
          <note type="speaker">
            Anf. 42 ANNA STEELEKARLSTRÖM (FP):
          </note>
          <u xml:id="i-6ef53b40a6a75e00" who="unknown">
            <seg>
              Fru talman! Jag är nöjd med det svaret.
            </seg>
          </u>
          <note type="speaker">
            Anf. 43 Statsrådet BIRGITTA OHLSSON (FP):
          </note>
          <u who="birgitta_ohlsson_a60667" xml:id="i-2f3a18be48e58734">
            <seg>
              Fru talman! Om jag kan få fortsätta så är det eftersom huvudansvaret
              ligger på hemmaplan som vi jobbar väldigt mycket för att få i
              gång en surtur på europeisk nivå. Mänskliga rättigheter är kärnan
              för Europeiska unionen, och dem måste man respektera fullt ut,
              oavsett vilken minoritet eller majoritet som drabbas.
            </seg>
            <seg>
              En sak som jag avslutningsvis tycker är viktig att lyfta fram
              är att EU på sistone har tillsatt flera grupper för att se till
              att de pengar som har varit öronmärkta för att förbättra romernas
              situation används på rätt sätt. Jag blir personligen väldigt upprörd
              när sådana öronmärkta satsningar har gått till att bygga fotbollsplaner
              eller idrottshallar i stället för att se till att romska barn
              får gå i skolan. Där måste vi vara en stark vakthund från svensk
              sida.
            </seg>
          </u>
          <note>
            Hbt-personers asylrätt
          </note>
          <note type="speaker">
            Anf. 44 MARIANNE BERG (V):
          </note>
          <u who="marianne_berg_02e544" xml:id="i-e3385f53f95e63e7">
            <seg>
              Fru talman! Jag vill ställa min fråga till utrikesminister Carl
              Bildt.
            </seg>
            <seg>
              I dag är det många människor som flyr och är på flykt i världen
              på grund av krig, svält, trakasserier, tortyr, förföljelse, tvångsgifte
              och så vidare. Många riskerar till och med att bli mördade.
            </seg>
            <seg>
              När det gäller personer som söker skydd här på grund av sin sexuella
              läggning, det vill säga hbt-personer, har de många gånger svårt
              att få asyl i det här landet, vilket också har lett till att många
              ärenden har gått till Europadomstolen för mänskliga rättigheter
              i Strasbourg.
            </seg>
            <seg>
              Låt mig ta några exempel: En kvinna från Kenya levde tillsammans
              med en kvinna vars hus man tände eld på. Partnern dog. Den kvinnan
              kom till Sverige och har fått avslag.
            </seg>
            <seg>
              Ett annat exempel är två kvinnor från Irak som har fått avslag
              fast de har trakasserats och förföljts i sitt hemland. Den enes
              bror blev till och med mördad för att han hjälpt systern att fly.
            </seg>
            <seg>
              Hur kan det komma sig att dessa tragiska människoöden och många
              med liknande asylskäl inte får stanna i Sverige? Vad avser regeringen
              att göra för att stärka och säkerställa hbt-personers asylrätt?
            </seg>
          </u>
          <note type="speaker">
            Anf. 45 Utrikesminister CARL BILDT (M):
          </note>
          <u xml:id="i-abcdb9230293f0cc" who="unknown">
            <seg>
              Fru talman! Jag tror att Marianne Berg är väl medveten om det
              regelverk som gäller i de här frågorna, det vill säga att det
              är Migrationsverket som fattar besluten. Det är riksdagen som
              stiftar lagen, och det är Migrationsverket som tillämpar lagen.
              Regeringen vare sig har möjlighet att eller ska lägga sig i lagtillämpningen
              som den sker av Migrationsverket. Så är det, som bekant.
            </seg>
            <seg>
              Sedan finns också den möjlighet som Marianne Berg visar på att
              överklaga beslut till Europadomstolen för mänskliga rättigheter.
              Det är alldeles utomordentligt att den möjligheten finns så att
              det, förutom det mycket grundliga svenska regelverk som vi har
              i de här frågorna som är avsett att ge ett så starkt individuellt
              skydd som möjligt, också finns möjlighet att få överprövning på
              den europeiska nivån.
            </seg>
            <seg>
              Också detta sker självfallet med ett sådant oberoende att regeringen
              vare sig har eller bör ha möjlighet att ta ställning till de enskilda
              fallen. Vi kan känna stark medkänsla med enskilda individer, likt
              dem Marianne Berg nämner, men regelverket är som bekant det regelverk
              som riksdagen har fastställt.
            </seg>
          </u>
          <note type="speaker">
            Anf. 46 MARIANNE BERG (V):
          </note>
          <u who="marianne_berg_02e544" xml:id="i-31baff1cb0c51512">
            <seg>
              Fru talman! Jag är mycket väl medveten om de regelverk som existerar,
              men när regelverken på något sätt inte fullt ut existerar ändå
              måste man någonstans titta över dem, eller hur?
            </seg>
            <seg>
              Jag har en liten undran om ministern kan tänka sig att ställa
              sig bakom att man för in Sveriges syn på hbt-personer i Migrationsverkets
              informationsfolder, för det står nämligen ingenting om Sveriges
              toleranta syn. Det står ingenting om våra lagar. Det står ingenting
              om de konventioner som vi har skrivit under när det gäller hbt-personer.
            </seg>
            <seg>
              Det vore väl en bra början att den informationen kom i broschyren.
            </seg>
          </u>
          <note type="speaker">
            Anf. 47 Utrikesminister CARL BILDT (M):
          </note>
          <u xml:id="i-f326ba3f161fdbde" who="unknown">
            <seg>
              Fru talman! Jag är mycket smickrad över frågeställningen att
              jag ska börja redigera informationsfoldrar på Migrationsverket.
              Jag är inte säker på att jag har den tidsmässiga eller ens den
              konstitutionella möjligheten att göra det, utan vad jag skulle
              vilja föreslå är att Marianne Berg tar ett telefonsamtal med Migrationsverket
              och framför synpunkter. Det händer ibland att statliga verk och
              myndigheter till och med är mer receptiva för begåvade synpunkter
              från enskilda riksdagsledamöter än vad de är för vad statsråd
              råkar tycka.
            </seg>
            <seg>
              Den svenska lökodlingen
            </seg>
          </u>
          <note type="speaker">
            Anf. 48 ANDERS ANDERSSON (KD):
          </note>
          <u who="anders_andersson_62a6e6" xml:id="i-d7b52f0e53859a4c">
            <seg>
              Fru talman! Jag har en fråga till miljöminister Andreas Carlgren.
            </seg>
            <seg>
              Ibland upplever man att det bästa blir det godas fiende. Jag
              kommer från Kalmar län, och vi följer nu det som händer när det
              gäller lökodlingen på Öland. Vi i Sverige vill gå före och visa
              vägen, men vi upplever att det är lite av en återvändsgränd. Expressen
              lyfte upp detta i sin huvudledare i måndags med lite tårar över
              löken, som man brukar säga.
            </seg>
            <seg>
              Det förbud som Kemikalieinspektionen har fattat beslut om innebär
              tyvärr inte att vi konsumenter får en bättre och mer miljömedveten
              livsmedelsproduktion, utan effekten är att produktionen flyttas
              från Öland till Holland och Danmark, dessutom kanske med en effekt
              att man använder bekämpningsmedel som vi inte gillar och inte
              tillåter i dag.
            </seg>
            <seg>
              Det som nu händer är alltså en förlust för konsumenterna i Sverige
              och en förlust för miljön. Det innebär att man inte får chans
              att köpa bästa tänkbara livsmedel och varor man behöver i sitt
              kök.
            </seg>
            <seg>
              Fru talman! Min fråga är vilka lösningar miljöministern kan tänka
              sig för att vi ska få behålla en närproduktion också av lök i
              Sverige.
            </seg>
          </u>
          <note type="speaker">
            Anf. 49 Miljöminister ANDREAS CARLGREN (C):
          </note>
          <u xml:id="i-41ac82d9c458d144" who="unknown">
            <seg>
              Fru talman! Den fråga som Anders Andersson ställer handlar om
              ett EU-regelverk, alltså inte ett svenskt regelverk. I det här
              fallet är det också mycket riktigt ett beslut av Kemikalieinspektionen
              som dessutom ännu inte har vunnit laga kraft. Det betyder att
              tiden för överklagande inte heller har löpt ut. Överklagas det
              går det till miljödomstolen.
            </seg>
            <seg>
              Det betyder att jag inte kan uttala mig om de enskilda fallen,
              men jag vet däremot mycket väl dels att lökodlingen är viktig,
              inte bara för Öland utan för svenska konsumenter, dels att om
              EU-länder tillämpar reglerna på olika sätt så får det också orimliga
              konsekvenser för enskilda odlare.
            </seg>
            <seg>
              Därför kommer jag att ta kontakt med kommissionen för att säkerställa
              att de verkligen gör en ordentlig vägledning som leder till att
              EU-länder tillämpar regelverket på samma sätt. Det är den starkaste
              vägen att gå. Vi måste få en lika tillämpning inom EU.
            </seg>
          </u>
          <note type="speaker">
            Anf. 50 ANDERS ANDERSSON (KD):
          </note>
          <u who="anders_andersson_62a6e6" xml:id="i-543f8a87833c9e56">
            <seg>
              Fru talman! Jag tackar miljöministern för den deklarationen.
              Jag ser också vikten av att vi vågar ta steg framåt, att vi vågar
              spänna bågen när det gäller vårt miljöengagemang. Men det är orimligt
              om vi hamnar i en situation lökens betydelse i det svenska köket
              är omtalad där vi inte kan producera något i vårt eget land. I
              stället ska konsumenterna få miljömässigt något sämre lök levererad
              och dessutom vara med och miljönegativt påverka genom transporter.
            </seg>
            <seg>
              Det är därför som jag tycker att frågan har en stor betydelse.
              Konsumenten vill ha bästa miljö på livsmedelssidan, men man vill
              inte ha det till priset av att transporter då blir en negativ
              miljöfaktor.
            </seg>
            <seg>
              Därför har jag förhoppningen att Sverige inte behöver börja tillämpningen
              2011 utan kan vänta till 2014, som gäller för de flesta EU-länder
              så långt jag har uppfattat läget. Jag hoppas att miljöministern
              på något sätt kan medverka i den processen.
            </seg>
          </u>
          <note type="speaker">
            Anf. 51 Miljöminister ANDREAS CARLGREN (C):
          </note>
          <u xml:id="i-87e511c05161aa13" who="unknown">
            <seg>
              Fru talman! Jag tycker att den svenska löken är viktig i det
              svenska köket.
            </seg>
            <seg>
              Det vi har gjort här är inte att vi har spänt någon svensk båge,
              utan det är EU-regler som gäller och som ska tillämpas. Då är
              frågan: Tillämpar myndigheterna dem på samma sätt här som i andra
              länder? Det är det vi måste säkerställa. Skulle det vara så att
              andra länder inte följer regelverket drabbar det lökodlare i Sverige,
              och det är orimligt. Det är klart att det är det som måste rättas
              till.
            </seg>
            <seg>
              Bara för att vara riktigt tydlig: Det jag kan göra är att ta
              kontakt med kommissionen, och det kommer jag att göra. Om jag
              lade mig i ärendet, ifall det överklagas i miljödomstolen, skulle
              jag hamna i KU. Det tycker jag skulle vara ett olämpligt sätt
              att försöka rädda löken. Förmodligen skulle det ge helt andra
              effekter i stället. Så jag tänker följa regelverken, men jag är
              medveten om att detta är viktigt för de odlare som berörs och
              för svenska konsumenter. Därför vill jag få en lika regeltillämpning.
            </seg>
            <seg>
              Radiokommunikationssystemet Rakel
            </seg>
          </u>
          <note type="speaker">
            Anf. 52 MARIA ABRAHAMSSON (M):
          </note>
          <u who="maria_abrahamsson_b69c85" xml:id="i-9cee52fd6dad8d4b">
            <seg>
              Fru talman! Min fråga är riktad till försvarsministern.
            </seg>
            <seg>
              Det nationella radiokommunikationssystemet Rakel infördes för
              att hantera nödlägen och säkra viktiga samhällsfunktioner. Nödvändigheten
              av att polis, räddningstjänst, kommuner och landsting, tull och
              kustbevakning har tillgång till fungerande kommunikation är självklar.
              Det räcker med att säga Estonia och diskoteksbranden i Göteborg
              så förstår alla vad jag menar.
            </seg>
            <seg>
              Det allvarliga är att Rakel inte är att lita på. Senast i september
              havererade Helsingforsspolisens Rakelutrustning i samband med
              ett tumultartat hockeyderby. Jag vet att Försvarsdepartementet
              har låtit en arbetsgrupp utvärdera Rakel. I en rapport som snart
              har ett år på nacken konstateras att förutom olösta tekniska problem
              har budgeten spräckts flera gånger om.
            </seg>
            <seg>
              Min fråga är därför: Vad händer nu? Vad gör Försvarsdepartementet
              för att komma till rätta med den skenande kostnaden och de tekniska
              problemen?
            </seg>
          </u>
          <note type="speaker">
            Anf. 53 Försvarsminister STEN TOLGFORS (M):
          </note>
          <u xml:id="i-af34759b1b4231f1" who="unknown">
            <seg>
              Fru talman! Syftet med Rakel är mycket gott, att de som arbetar
              på blåljusmyndigheter och med krishantering ska kunna talas vid
              med varandra säkert, i alla avseenden säkert.
            </seg>
            <seg>
              Systemet fungerar nog generellt väl, men det finns brister i
              anslutningsgrad. Dessa brister i anslutningsgrad gör att den totala
              ekonomin för systemet är besvärande. Det är en kostnad på över
              100 miljoner per år.
            </seg>
            <seg>
              Vi har som frågeställaren säger gett Myndigheten för samhällsskydd
              och beredskap i uppdrag att verkligen jobba för att öka anslutningsgraden.
              Med ett sådant system kommer nyttan i takt med att fler ansluter
              sig, det är då syftet fullföljs.
            </seg>
            <seg>
              Det är ett pågående arbete, som vi har följt under flera år.
              Vi vet, både frågeställaren och jag, att uppbyggnaden av Rakelsystemet,
              först utveckling och sedan uppbyggnad, var ett mångårigt projekt.
              Men jag anser precis som frågeställaren att detta är en fråga
              som måste hanteras. Om det inte görs kommer systemet inte att
              ge den nytta det ska ge. Det kommer dessutom att dra mycket stora
              resurser från statsbudgeten helt i onödan.
            </seg>
          </u>
          <note type="speaker">
            Anf. 54 MARIA ABRAHAMSSON (M):
          </note>
          <u who="maria_abrahamsson_b69c85" xml:id="i-68cd52dea72a5b36">
            <seg>
              Fru talman! Med risk att inte få något svar ställer jag en fråga
              till i alla fall för att få det antecknat till protokollet.
            </seg>
            <seg>
              Tanken var att Rakel skulle finansieras med avgifter av ca 50
              000 abonnenter. Det var så regeringen och riksdagen beräknade
              när man sjösatte Rakel. Det var så det skulle finansieras.
            </seg>
            <seg>
              Men Rakel har i dag bara uppemot 28 000 aktiva abonnenter. Det
              förklarar, som statsrådet säger, det finansiella haveriet. Hur
              ska Rakel kunna locka fler abonnenter inom en snar framtid?
            </seg>
          </u>
          <note type="speaker">
            Anf. 55 Försvarsminister STEN TOLGFORS (M):
          </note>
          <u xml:id="i-8862703aa0a9646e" who="unknown">
            <seg>
              Fru talman! Vi har försökt utveckla nya modeller, paketlösningar
              inte minst, för små användare för att man ska kunna finna en finansiell
              modell som svarar mot det egna behovet i till exempel en mindre
              kommun.
            </seg>
            <seg>
              Vi för en dialog med MSB, Myndigheten för samhällsskydd och beredskap,
              om att man aktivare måste jobba med att sälja in och visa den
              konkreta nyttan. Grundproblematiken i den finansiella delen av
              detta problem är att det är för få användare. Så länge det är
              få ger det mindre konkret nytta för användarna. Den stora nyttan
              kommer när antalet användare ökar.
            </seg>
            <seg>
              MSB har uppdraget, och departementet följer det noga.
            </seg>
            <seg>
              Bemanningen inom demensvården
            </seg>
          </u>
          <note type="speaker">
            Anf. 56 PER RAMHORN (SD):
          </note>
          <u who="per_ramhorn_d92e42" xml:id="i-0825e196c0425a7f">
            <seg>
              Fru talman! Efter att ha arbetat 25 år inom demensvården känner
              jag stor oro inför den utveckling som jag nu ser inom det området.
              Bemanningen inom svensk demensvård är ofta otillräcklig. Upp till
              20 procent mer personal skulle behövas för god omsorg som tillgodoser
              grundläggande behov, visar en ny forskning. Forskningen visar
              också att det går att fastställa riktlinjer för lämplig bemanning
              för god vård och omsorg för demenssjuka.
            </seg>
            <seg>
              Vad händer när personalen inom demensboende inte räcker till?
              Jag har sett det alltför många gånger under de år jag själv har
              jobbat inom demensvården, och det gör mig både arg och ledsen,
              mest ledsen, att personalen inte alltid hinner hjälpa de boende
              till toaletten. I stället får de en blöja på sig. Man klarar inte
              att ge alla stöd vid måltiderna; man har ju bara två händer. De
              boende får ingen individuell uppmärksamhet, tiden för gemensamma
              aktiviteter är oftast obefintlig.
            </seg>
            <seg>
              Demenssjuka är gamla och sköra personer som har arbetat och slitit.
              Min fråga vill jag ställa till statsrådet Maria Larsson: Är det
              inte dags att införa nationella riktlinjer för lämplig bemanning
              inom demensvården som stöd och hjälp för kommunerna?
            </seg>
          </u>
          <note type="speaker">
            Anf. 57 Statsrådet MARIA LARSSON (KD):
          </note>
          <u who="nina_larsson_698017" xml:id="i-fb38f624fb4a2bdb">
            <seg>
              Fru talman! Vi har alldeles nya riktlinjer för demensvården som
              Socialstyrelsen har arbetat med under en mängd år. När Socialstyrelsen
              tar fram nya riktlinjer använder man sig av all den tillgängliga
              forskningen, nationellt och internationellt, för att få riktlinjerna
              väl uppdaterade med kunskapsläget.
            </seg>
            <seg>
              Nu är dessa riktlinjer ute för spridning, för diskussion, och
              man har kommit fram till att det vore olämpligt, omöjligt, oriktigt
              att utifrån nuvarande forsknings- och kunskapsläge lägga fast
              en miniminivå när det gäller bemanning. Bemanning handlar om så
              många olika saker. Man måste utgå från individernas behov, de
              äldres, de boendes behov på en avdelning, och det kan variera
              över tid därför att demenssjukdomen skiftar i karaktär.
            </seg>
            <seg>
              Mitt råd har varit till alla kommuner att inventera läget för
              personalbemanning. Nu indikerar Socialstyrelsens tillsyn när det
              gäller nattetid att många har en undermålig bemanning, och det
              måste åtgärdas på den kommunala nivån. Men att ha en fast nivå
              vore olämpligt och oriktigt.
            </seg>
          </u>
          <note type="speaker">
            Anf. 58 PER RAMHORN (SD):
          </note>
          <u who="per_ramhorn_d92e42" xml:id="i-2508591e48dd86ea">
            <seg>
              Fru talman! Jag tackar för svaret, men jag känner mig inte riktigt
              nöjd med det.
            </seg>
            <seg>
              Nu är det inte så att jag vill ha någon minimibemanning. Jag
              skulle vilja se riktlinjer som hjälp och stöd till kommunerna
              i stället.
            </seg>
            <seg>
              Min erfarenhet är att lokalpolitiker och chefer ute i verksamheten
              saknar kunskaper om vilken bemanning som gäller. Därför skulle
              det nog vara rätt bra att ge det här stödet till kommunerna, ett
              verktyg som visar vilken bemanning som behövs.
            </seg>
          </u>
          <note type="speaker">
            Anf. 59 Statsrådet MARIA LARSSON (KD):
          </note>
          <u who="nina_larsson_698017" xml:id="i-aecf5c54a3928769">
            <seg>
              Fru talman! Det kan äga sin riktighet att kunskapen saknas på
              många håll. Jag skulle vilja säga att de nya riktlinjerna erbjuder
              en stor möjlighet att höja kunskapsnivån, delvis genom att Socialstyrelsen
              kommer att kommunicera med kommunerna och sprida den här kunskapen.
              Riktlinjerna är fantastiskt bra. Använder man sig av dem i det
              dagliga arbetet kan man få en god demensvård.
            </seg>
            <seg>
              Bemanningsfrågan är en viktig del för att man som äldre när man
              bor på ett demensboende ska kunna känna sig trygg med att det
              finns personal dygnet runt som kan hjälpa och stödja. Det är jätteviktigt.
              Man bor där därför att man behöver hjälp och stöd.
            </seg>
            <seg>
              Bemanningen är kommunernas huvudansvar. Den aktuella forskningen
              visar att det inte vore rimligt och riktigt att lägga fast en
              absolut nivå. Däremot behöver kommunerna göra sin inventering.
            </seg>
            <seg>
              Det gläder mig dock lite att de äldre i den senaste brukarundersökningen,
              där de själva får tycka till, är mer nöjda med äldreboendet i
              dag än de var 2008. Det finns positiva tecken också.
            </seg>
            <seg>
              Bidrag till politiska partier
            </seg>
          </u>
          <note type="speaker">
            Anf. 60 PETER HULTQVIST (S):
          </note>
          <u who="peter_hultqvist_bd16a0" xml:id="i-7a6f395f10f9f638">
            <seg>
              Fru talman! Jag riktar min fråga till Carl Bildt, som är den
              som svarar på allmänpolitiska frågor.
            </seg>
            <seg>
              I dag på konstitutionsutskottets möte har en enad högerallians
              tillsammans med Sverigedemokraterna avstyrkt motioner som kräver
              att man via lag ska ha en redovisning av vilka personer, företag
              eller andra som ger bidrag till de politiska partierna på en nivå
              över 20 000 kronor.
            </seg>
            <seg>
              Sverige ska tydligen bli ett av de få länder i Europa där partierna
              inte offentligt redogör för sin ekonomi. Sverige har kritiserats
              för detta av bland annat Europarådets arbetsgrupp mot korruption.
            </seg>
            <seg>
              Trots att det i början på veckan tycktes gunga inom högeralliansen,
              då det kom signaler från KD och Centern om att man ville ha en
              ökad öppenhet, är det nu locket på. Hemlighetsmakeriet ska alltså
              fortsätta.
            </seg>
            <seg>
              Vad är det ni är rädda för? Varför ska Sverige utmärka sig i
              Europa för att vara ett land som värnar hemlighetsmakeri i partierna
              och till och med blir tillrättavisat av en arbetsgrupp mot korruption
              inom Europarådet?
            </seg>
            <seg>
              Jag tycker att det är dags att låta den här muren falla och visa
              en ökad öppenhet. Det handlar om att ha ett demokratiskt förhållningssätt.
            </seg>
          </u>
          <note type="speaker">
            Anf. 61 Utrikesminister CARL BILDT (M):
          </note>
          <u xml:id="i-6d1f71e4745e3dd1" who="unknown">
            <seg>
              Fru talman! Jag uppfattade inte att Peter Hultqvist hade någon
              fråga, utan jag uppfattade att han höll ett valtal. Det var ingen
              fråga i det han sade.
            </seg>
            <seg>
              Hade du någon fråga?
            </seg>
          </u>
          <note type="speaker">
            Anf. 62 PETER HULTQVIST (S):
          </note>
          <u who="peter_hultqvist_bd16a0" xml:id="i-d91e7c3a95f7b8e8">
            <seg>
              Fru talman! Varför ska Sverige utmärka sig i Europa för att vara
              ett land som värnar hemlighetsmakeri i partierna och till och
              med blir tillrättavisat av en arbetsgrupp mot korruption inom
              Europarådet?
            </seg>
          </u>
          <note type="speaker">
            Anf. 63 Utrikesminister CARL BILDT (M):
          </note>
          <u xml:id="i-da3a5bf147ecca46" who="unknown">
            <seg>
              Fru talman! Nej, det är vi inte alls. Jag tror att vi har, om
              än icke utan möda, rört oss mot ett system som är öppnare vad
              gäller partifinansiering än vad vi har haft tidigare.
            </seg>
            <seg>
              Jag tillhörde dem som kämpade rätt mycket för att Socialdemokraterna
              skulle våga erkänna en del av de stora bidrag som de fick framför
              allt från den fackliga rörelsen. Jag ser gärna att vi går mot
              en utveckling där vi egentligen har nästan ett totalt stopp för
              bidrag från juridiska personer. Sedan finansierar vi, förutom
              med statliga bidrag, med enskilda bidrag, och där måste vi ha
              någon typ av gräns som respekterar den rösthemlighet som vi har.
              Sedan kan man diskutera den gränsen.
            </seg>
            <seg>
              Individuella bidrag till politiska partier är bra. Att ha finansiering
              av stora organisationer eller juridiska personer tycker jag inte
              att man ska ägna sig åt det är inte bra.
            </seg>
            <seg>
              Vindkraftverken kring militära flygfält
            </seg>
          </u>
          <note type="speaker">
            Anf. 64 PETER RÅDBERG (MP):
          </note>
          <u who="peter_radberg_0b0188" xml:id="i-a04377a653a0b134">
            <seg>
              Fru talman! Jag har en fråga till försvarsminister Sten Tolgfors.
            </seg>
            <seg>
              I juni fattade Försvarsmakten ett beslut att inte godkänna etablering
              av nya vindkraftsparker inom en radie av fyra mil kring tio militära
              flygfält. Försvarsmaktens motivering var först att det skulle
              bli fel på JAS-planens radar. Sedan utökades motiveringen till
              att vara ett allmänt krav på flygsäkerhet.
            </seg>
            <seg>
              Försvarsmakten vill nu undanta 10 procent av Sveriges yta från
              vindkraft och på platser som dessutom är mycket bra för vindkraften.
              Det motsvarar en yta som är lika stor som Danmark. Fram till i
              dag handlar det om ca 300 vindkraftverk, och sammantaget kan ungefär
              1 000 vindkraftverk hotas, till en kostnad av ungefär 25 miljarder
              svenska kronor.
            </seg>
            <seg>
              Vad tänker försvarsministern göra åt det här?
            </seg>
          </u>
          <note type="speaker">
            Anf. 65 Försvarsminister STEN TOLGFORS (M):
          </note>
          <u xml:id="i-8ed8d79cb933f874" who="unknown">
            <seg>
              Fru talman! Frågeställaren Peter Rådberg blandar samman en lång
              rad olika saker för att få lite spets på sin fråga. Låt oss i
              stället reda ut dem.
            </seg>
            <seg>
              Det första är att man i våras hade en inställning att intill
              dess att man kommit till en sammanvägd bedömning rekommenderade
              Försvarsmakten att inte gå närmare än fyra mil.
            </seg>
            <seg>
              Sedan förändrade man detta ställningstagande när det gällde prövning
              av nya vindkraftverk. Anledningen vilket en ledamot i försvarsutskottet
              säkert väl förstår är att Försvarsmakten ska, hör och häpna, värna
              riksintresset försvar och säkerhet i den sammanvägda bedömning
              som myndigheter gör av var det ska kunna byggas vindkraftverk.
            </seg>
            <seg>
              Det är inget att skratta bort. Det handlar om flygsäkerhet för
              piloter, möjlighet för Försvarsmakten att öva och möjlighet att
              säkerställa att Försvarsmaktens sensorer fungerar för att värna
              vårt luftrum och vårt land. Sedan vägs det samman med andra intressen,
              och därefter utfärdas eller utfärdas inte ett bygglov.
            </seg>
            <seg>
              En tredje aspekt i detta är att Försvarsmakten berättar, också
              på sin hemsida för den som vill läsa, att man i vissa fall har
              funnit att man inte varit tillfrågad när man borde varit tillfrågad.
              Det är grund för viss överprövning.
            </seg>
          </u>
          <note type="speaker">
            Anf. 66 PETER RÅDBERG (MP):
          </note>
          <u who="peter_radberg_0b0188" xml:id="i-567d1b026b196723">
            <seg>
              Fru talman! Elenergin är ett riksintresse, och jag vet mycket
              väl att vi har ett försvar som också är ett riksintresse och att
              dessa krockar med varandra. Men får Försvarsmakten igenom sin
              vilja är det väldigt olyckligt, när Försvarsmakten långt i efterhand
              ges rätt att överklaga ett bygglov vars beviljande man har medverkat
              till tidigare. Försvarsmakten kommer x år efteråt och säger: Nej,
              det här var fel det får ni dra tillbaka. Ur rättssäkerhetsperspektiv
              är det mycket tveksamt.
            </seg>
            <seg>
              De har den här situationen även i Danmark, som har fler vindkraftverk
              än Sverige. De har den i Tyskland. Varför uppstår inte detta problem
              där? Varför kommer Försvarsmakten nu och säger att man inte får
              bygga x vindkraftverk?
            </seg>
            <seg>
              Detta är otroligt olyckligt. Sett bara ur ett ekonomiskt perspektiv
              handlar det, som jag sade, om 2025 miljarder kronor. Vem vågar
              investera i framtiden om Försvarsmakten i efterhand kan upphäva
              ett bygglov?
            </seg>
          </u>
          <note type="speaker">
            Anf. 67 Försvarsminister STEN TOLGFORS (M):
          </note>
          <u xml:id="i-9c820ca87eafaa95" who="unknown">
            <seg>
              Fru talman! Detta inlägg illustrerade också bara hur bra det
              var att vi tidigare redde ut att denna fråga handlar om tre olika
              saker.
            </seg>
            <seg>
              Försvarsmaktens skäl att överklaga är att man inte hade tillfrågats,
              enligt deras egen uppfattning, i de tidigare bygglovsprocesserna.
              Det man vill uppnå är inte att verk ska rivas utan att processen
              säkerställs. Det berättar man själv på sin egen hemsida.
            </seg>
            <seg>
              Det är en helt annan sak att det när det gäller prövning av nya
              bygglov är Försvarsmaktens utpekade ansvar som myndighet att värna
              riksintresset försvar. Sedan har samhället en process för att
              hantera bygglov som börjar i kommunen, går vidare till länsstyrelsen
              och ytterst till domstol när samhällsintressen står mot varandra.
            </seg>
            <seg>
              Det är inte Försvarsmaktens grunduppgift att värna Peter Rådbergs
              ambitioner gällande vindkraft, utan Försvarsmaktens grunduppgift
              är att värna vårt land och vår säkerhet. I detta ingår flygsäkerhet
              kring svenska flygplatser och att sensorsystem fungerar.
            </seg>
          </u>
          <note>
            Reglerna för ansökan om uppehållstillstånd
          </note>
          <note type="speaker">
            Anf. 68 ANNIKA ECLUND (KD):
          </note>
          <u who="annika_eclund_8435c4" xml:id="i-21de705f9c23aaa6">
            <seg>
              Fru talman! Jag har en fråga som riktar sig till statsrådet Carl
              Bildt.
            </seg>
            <seg>
              Frågan gäller de fall som har uppmärksammats i medierna på senare
              tid där föräldrar till små barn tvingas lämna vårt land för att
              söka pass och uppehållstillstånd i sitt hemland för att sedan
              kunna återvända till Sverige. Vi kristdemokrater var pådrivande
              för att få till en lagändring här, för att barn inte ska tvingas
              skiljas från sina föräldrar. Men trots att lagändringen har förbättrat
              för en del finns det fortfarande personer som tvingas återvända
              till hemlandet för att söka uppehållstillstånd.
            </seg>
            <seg>
              De förändringar i lagstiftningen som vi genomförde förra mandatperioden
              syftade till att barn inte ska vara åtskilda från sina föräldrar,
              men nu har praxis visat att sex månader skulle vara en tidsgräns
              som är skälig att leva separerade för att söka uppehållstillstånd
              i hemlandet. För ett litet barn är det oceaner av tid.
            </seg>
            <seg>
              Hur ser statsrådet på den här frågan utifrån barnens och familjernas
              perspektiv?
            </seg>
          </u>
          <note type="speaker">
            Anf. 69 Utrikesminister CARL BILDT (M):
          </note>
          <u xml:id="i-1f51942fdd370be4" who="unknown">
            <seg>
              Fru talman! Jag tvingas medge att jag inte är den ledande experten
              på detta i denna panel. Men frågeställningen illustrerar många
              av de utmaningar vi står inför när det gäller migrationspolitiken.
              Det gäller också möjligheterna att ta hand om ensamstående barn
              som kommer, där vi har alltför bristande möjligheter.
            </seg>
            <seg>
              Det enda jag kan säga är att vi försöker löpande att anpassa
              både lagstiftning vi var inne på detta tidigare och de mottagningsförhållanden
              som finns för att det ska fungera på ett så smidigt sätt som möjligt.
              Jag tror dess värre att vi lever i en värld där detta aldrig kommer
              att bli helt perfekt. Vi konfronteras ständigt med nya utmaningar
              på detta område. Vi anpassar ständigt vår förmåga att klara detta.
              Vi försöker göra detta på ett så mänskligt, så värdigt och så
              rättssäkert sätt som möjligt.
            </seg>
          </u>
          <note type="speaker">
            Anf. 70 ANNIKA ECLUND (KD):
          </note>
          <u who="annika_eclund_8435c4" xml:id="i-7ec7caf444019953">
            <seg>
              Fru talman! Jag vill tacka för svaret från statsrådet. Jag förstår
              att lagar och regler måste följas och att myndigheterna måste
              följa de riktlinjer som finns. Men om den lagändring som vi gjorde
              nu inte har fått fullt resultat, det resultat som vi eftersträvade,
              kanske vi behöver titta över det igen.
            </seg>
            <seg>
              Här och nu finns personer som har blivit tvungna att återvända.
              Det kan ta väldigt lång tid, på grund av långa handläggningstider
              på våra ambassader. Väntetider på över åtta månader är inte ovanligt.
            </seg>
            <seg>
              Min fråga till utrikesministern är vilka åtgärder regeringen
              vidtar för att minska dessa väntetider så att barn inte tvingas
              leva åtskilda från sina föräldrar på grund av ambassadernas långa
              handläggningstider.
            </seg>
          </u>
          <note type="speaker">
            Anf. 71 Utrikesminister CARL BILDT (M):
          </note>
          <u xml:id="i-ba5109e09c526ac9" who="unknown">
            <seg>
              Fru talman! Handläggningstiderna på ambassaderna kan vara långa
              av många olika skäl. Ibland kan resursskäl leda till detta. Icke
              sällan handlar det om att man måste införskaffa information som
              är svår att få tag på och verifiera denna information. Det är
              olika i de olika individuella fallen, och det kan också variera
              över tiden.
            </seg>
            <seg>
              Men när man tittar på detta mer i detalj och försöker komma till
              rätta med handläggningstiderna: Ja, det är en resursfråga i någon
              utsträckning och i vissa fall. Men i rätt många fall handlar det
              om osäkerhet i dokumentation och liknande där vi måste ha en viss
              grundläggande säkerhet innan vi tar ställning i de olika fallen.
            </seg>
            <seg>
              Tillgången till personlig assistans
            </seg>
          </u>
          <note type="speaker">
            Anf. 72 EVA OLOFSSON (V):
          </note>
          <u who="eva_olofsson_993bb0" xml:id="i-041f98ddbfd69da4">
            <seg>
              Fru talman! Jag vill ställa min fråga till statsrådet Maria Larsson.
            </seg>
            <seg>
              Jag har under den senaste veckan träffat många med personlig
              assistans på en konferens i lördags, och jag har träffat Independent
              Living. Jag möts av en oerhört stor oro över vad som kommer att
              hända med den personliga assistansen. Man ser att allt fler människor
              som har personlig assistans och där Försäkringskassan omprövar
              den får kraftigt minskade timmar eller förlorar assistansen.
            </seg>
            <seg>
              Det innebär personliga katastrofer för de här människorna. Personlig
              assistans var en av de stora jämlikhetsreformerna när den kom
              1994 och gjorde det möjligt för människor att bo i egna bostäder
              eller hus, gjorde det möjligt för en del att jobba och gjorde
              det möjligt för människor med stora och varaktiga funktionshinder
              det är då man får personlig assistans att äntligen kunna leva
              det liv som de ville, kunna göra de saker som vi tar för givna
              men som de inte har kunnat göra utan det stöd som de behöver.
            </seg>
            <seg>
              Jag vill fråga statsrådet: Vad vill Maria Larsson göra för att
              komma till rätta med den här dämpningen av antalet timmar och
              oron över att människor ska bli av med sin personliga assistans?
            </seg>
          </u>
          <note type="speaker">
            Anf. 73 Statsrådet MARIA LARSSON (KD):
          </note>
          <u who="nina_larsson_698017" xml:id="i-998c4cf199906a7d">
            <seg>
              Fru talman! Det är andra frågan i dag om personlig assistans.
              Det är roligt att reformen hyllas från alla håll, även om det
              var en borgerlig regering som en gång införde den. Den har betytt
              oerhört mycket för människor, för att öka livskvaliteten när man
              lever ett liv med funktionsnedsättning.
            </seg>
            <seg>
              Det har varit en kostnadsutveckling beträffande den personliga
              assistansen som fortsätter i dag. Det är fler som får fler timmar
              av personlig assistans.
            </seg>
            <seg>
              Sedan kan det slå olika på individnivå. Tillämpningen av den
              personliga assistansen har sett olika ut i olika delar av landet.
              Därför har det varit en målsättning att öka rättsäkerheten för
              den enskilde genom att det blir en mer enhetlig bedömning. Då
              kan det naturligtvis i enskilda fall bli så att antalet timmar
              minskar. Men för merparten är förhållandet det omvända: fler har
              fått tillgång till assistans och fått fler timmar beviljade.
            </seg>
          </u>
          <note type="speaker">
            Anf. 74 EVA OLOFSSON (V):
          </note>
          <u who="eva_olofsson_993bb0" xml:id="i-938ba42533f24ca0">
            <seg>
              Fru talman! Väldigt många människor känner i dag en ångest, berättade
              man för mig i lördags. En kvinna som har levt med personlig assistans
              hela sitt liv och har kunnat leva ett bra liv känner ångest över
              att eventuellt bli av med den.
            </seg>
            <seg>
              Det handlar om Försäkringskassans bedömning av så kallade grundläggande
              behov: att kunna äta, personlig hygien, på- och avklädning, att
              kommunicera. Man har börjat titta på det på ett annat sätt.
            </seg>
            <seg>
              I stället för att låta den som får den personliga assistansen
              uttrycka sina behov och säga Det här är integritetskänsligt för
              mig har man flyttat över den makten till utredaren. Ett exempel:
              Kan man föra maten till munnen men inte kan göra något annat,
              inte skära maten, inte laga den, inte värma, ja, då räknas inte
              maten in i de 20 timmar som man ska ha, och så kan man ramla ned
              utanför den personliga assistansen.
            </seg>
            <seg>
              Man kan faktiskt hamna i en situation där man inte kan ha den
              frihet som man hade och den livskvalitet som man hade med personlig
              assistans.
            </seg>
          </u>
          <note type="speaker">
            Anf. 75 Statsrådet MARIA LARSSON (KD):
          </note>
          <u who="nina_larsson_698017" xml:id="i-d5cc7b68dfc5d8e8">
            <seg>
              Fru talman! Återigen: Det grundläggande är att vi får en rättssäker,
              god och enhetlig bedömning över landet, så att det inte ska bero
              på var man bor vilken sorts beslut man får.
            </seg>
            <seg>
              Det har funnits behov av att öka rättsäkerheten. Det har inneburit
              att fler har fått fler timmar. Det är den utveckling som vi har
              sett på assistansen över väldigt lång tid.
            </seg>
            <seg>
              Det kan finnas enskilda fall och enskild oro. Det kan vara naturliga
              inslag. Det vi har gjort är att ge Socialstyrelsen ett uppdrag
              att ta fram ett behovsbedömningsinstrument och att göra det tillsammans
              med handikapporganisationerna. Det arbetet pågår det är inte slutfört.
              Det sker, såvitt jag har fått en färsk rapport om, i god ordning,
              med gott humör och i gott samförstånd. Jag hoppas att det ska
              bli ett bedömningsinstrument som ytterligare kan öka en enhetlig
              tillämpning och en ökad rättssäkerhet.
            </seg>
            <seg>
              Utvecklingen har varit att fler får fler timmar. Det är den utveckling
              som vi har sett över lång tid.
            </seg>
            <seg>
              Skyddet för de kristna i Irak
            </seg>
          </u>
          <note type="speaker">
            Anf. 76 YILMAZ KERIMO (S):
          </note>
          <u who="yilmaz_kerimo_851f09" xml:id="i-33705d102e3562b8">
            <seg>
              Fru talman! Jag skulle vilja ställa en fråga till utrikesminister
              Carl Bildt.
            </seg>
            <seg>
              Jag har gång på gång motionerat och frågat Carl Bildt om vad
              ministern tänker göra och vilka initiativ han tänker ta för kristnas
              situation i Irak, men inget händer. Den totala handlingsförlamningen
              är helt oacceptabel.
            </seg>
            <seg>
              Den irakiska staten fungerar inte fullt ut och kan därför tyvärr
              inte garantera säkerheten för sina minoriteter. Det blir alltmer
              uppenbart att de stora muslimska partierna inte har för avsikt
              att tillåta minoriteterna att stanna i landet. Därför behövs internationellt
              tryck.
            </seg>
            <seg>
              En konkret fråga är att de kristna bör få en frizon under FN-skydd.
              Jag har påpekat det flera gånger tidigare, men som sagt har ingenting
              hänt.
            </seg>
            <seg>
              Min fråga till utrikesministern är återigen: Tänker utrikesministern
              ta initiativ för att skapa en frizon för kristna under FN-skydd?
            </seg>
          </u>
          <note type="speaker">
            Anf. 77 Utrikesminister CARL BILDT (M):
          </note>
          <u xml:id="i-69ca7350b0237b7a" who="unknown">
            <seg>
              Fru talman! Svaret på den frågan är som Yilmaz Kerimo väl vet
              nej. Anledningen till det är att jag tror att det vore kontraproduktivt.
              Kristna och andra minoriteter framför allt olika kristna minoriteter
              lever i olika delar av Irak. Det är inte bara i vissa områden
              de är koncentrerade, utan de finns till exempel också i Bagdad,
              som vi har uppmärksammat nu i samband med det mycket upprörande
              attentatet mot den katolska katedralen där.
            </seg>
            <seg>
              Förslagen om att inrätta en speciell zon handlar egentligen om
              att dessa människor ska finnas på bara ett ställe. Jag tror att
              effekten av det förslaget skulle bli att de facto legitimera en
              rensning av resten av Irak från kristna eller andra minoriteter.
              Lägg till detta de problem som finns i Irak mellan olika islamska
              trosbekännare, så inser man att detta med att börja upprätta zoner
              och rita delningslinjer på kartor inom Irak, beroende på vilken
              religiös tillhörighet människor har, inte är en framkomstväg.
            </seg>
            <seg>
              Vi syftar till att stödja tillkomsten av en irakisk regering
              ett viktigt steg har tagits i dag och sedan från EU:s och Sveriges
              sida fortsätta ett starkt engagemang med den regeringen för skyddet
              av också olika minoriteter.
            </seg>
          </u>
          <note type="speaker">
            Anf. 78 YILMAZ KERIMO (S):
          </note>
          <u who="yilmaz_kerimo_851f09" xml:id="i-860da8536cce2655">
            <seg>
              Fru talman! Tack för svaret, men faktum är att det pågår en utrensning
              av kristna i området. Det var en och en halv miljon kristna, och
              nu finns det bara 400 000 i hela Irak.
            </seg>
            <seg>
              Den 31 oktober har det varit en massaker i en kyrka mot de kristna,
              assyrier/syrianer och kaldéer, i Irak. Men inget händer. Inget
              görs för att trygga deras liv.
            </seg>
            <seg>
              De kurder som har varit i konflikt och drabbats tidigare har
              fått en frizon i norra Irak. Det är också en minoritet. Där har
              man inte sagt det som utrikesministern säger nu. En liknande lösning
              för kristna i norra Iraks delar kan vara en lösning. Det finns
              till och med i konstitutionen i Irak som har antagits år 2005
              i Irak. Om vi trycker på från EU-länderna finns det alltså möjlighet
              att trygga under FN-skydd, precis som för kurderna i norra Irak.
            </seg>
          </u>
          <note type="speaker">
            Anf. 79 Utrikesminister CARL BILDT (M):
          </note>
          <u xml:id="i-83911ac5343b1e5e" who="unknown">
            <seg>
              Fru talman! Som bekant är Irak ett suveränt land och bör också
              vara det. Vi har inga trupper där som kan göra något, och vi ska
              inte ha några trupper där som kan göra något. Vi är beroende av
              att Irak får en regering det har tagit alltför lång tid efter
              valet som kan svara för skyddet av de medborgerliga fri- och rättigheterna
              för kristna och andra, var de än befinner sig på det irakiska
              territoriet.
            </seg>
            <seg>
              Ska vi upprätta zoner för olika religiösa trosbekännare blir
              det de facto ett frikort för rensning av resten av Irak. Det tror
              jag skulle färga både Eufrat och Tigris rött.
            </seg>
            <seg>
              Strandskyddsbestämmelserna
            </seg>
          </u>
          <note type="speaker">
            Anf. 80 SOLVEIG ZANDER (C):
          </note>
          <note>
            Fru talman! Jag riktar min fråga till miljöministern, för det
            handlar om strandskyddsbestämmelserna, den reform som trädde i
            kraft den 1 juli 2009.
          </note>
          <u who="solveig_zander_28a62c" prev="cont">
            <seg>
              Vi har fått mycket kritik för den, inte minst från miljörörelsen,
              som har sagt att strandskyddet i stället exploaterar områden,
              vilket var tvärtemot det som var syftet. En av dem som har opponerat
              sig mycket i fråga om det här är Maria Wetterstrand.
            </seg>
            <seg>
              I dag står det i en artikel i Svenska Dagbladet att ingenting
              tyder på att det har blivit som belackarna säger. En tjänsteman
              säger däremot att kontrollerna har blivit mer minutiösa.
            </seg>
            <seg>
              Nu undrar jag: Har miljöministern och regeringen något uppföljningsunderlag
              som talar i riktning mot att strandskyddet har stärkts?
            </seg>
          </u>
          <note type="speaker">
            Anf. 81 Miljöminister ANDREAS CARLGREN (C):
          </note>
          <u xml:id="i-5d7b31650ac1500e" who="unknown">
            <seg>
              Fru talman! Det är mycket riktigt att vi har gjort en reform
              när det gäller strandskyddet som har syftat till att rätta till
              den obalans som har funnits.
            </seg>
            <seg>
              Där det har legat en död hand för utveckling, i glesbygd, där
              det bor lite människor och där få stränder har exploaterats, har
              det ofta varit ett stenhårt nej, medan det tvärtom har varit för
              släpphänt och för stor möjlighet att exploatera i redan högexploaterade
              områden.
            </seg>
            <seg>
              Det är det vi rättade till genom att skapa bättre balans. Vi
              ser till att vi nu har striktare regler i överexploaterade områden,
              och vi ser till att underlätta byggande där hittills mycket lite
              har byggts och där få människor exploaterar.
            </seg>
            <seg>
              Ja, det är faktiskt så att när Naturvårdsverket nu har i uppgift
              att samla in statistik bekräftar den att de nya bestämmelserna,
              som visserligen bara har varit i kraft i 16 månader, har lett
              till färre dispenser i högexploaterade områden, precis som det
              nu konstateras i medierna. Vi kommer att fortsätta att följa detta
              så att den utvecklingen också bekräftas framöver.
            </seg>
          </u>
          <note type="speaker">
            Anf. 82 SOLVEIG ZANDER (C):
          </note>
          <u who="solveig_zander_28a62c" xml:id="i-9021fcb31b96a572">
            <seg>
              Fru talman! Det här är viktigt, för i min egen kommun, Enköpings
              kommun, som tillhör Mälardalen, är man väldigt orolig för just
              det här med exploateringen. Samtidigt är det viktigt att vi just
              får möjligheter att bygga i de områden som inte har ett så stort
              exploateringstryck för att utveckla landsbygden och det som det
              innebär för turismen där.
            </seg>
            <seg>
              Därför har nu miljöministern bekräftat att det skulle vara möjligt
              att utveckla de här oexploaterade områdena.
            </seg>
          </u>
          <note type="speaker">
            Anf. 83 Miljöminister ANDREAS CARLGREN (C):
          </note>
          <u xml:id="i-cda41704c5279640" next="cont" who="unknown">
            <seg>
              Fru talman! Jag tycker just att det blir orimligt om man sitter
              och ritar en byråkratkarta i Helsingfors som sedan ska bestämma
              att det ska vara lika i hela landet när förhållandena ser helt
              olika ut i olika delar av landet. Därför tycker jag att det är
              viktigt att öppna möjligheten för att bygga något ytterligare
              längs stränder på platser där det kan finnas kilometervis av obebyggd
              strand per invånare i kommunen.
            </seg>
            <seg>
              Vi har sammanlagt obebyggda stränder i Sverige motsvarande åtta
              och ett halvt varv runt jordklotet, så det riskerar inte att omedelbart
              byggas fullt. Därför har vi nu släppt fram möjligheten något ytterligare
              där. Det ska vi nu också följa, att det verkligen gäller, för
              de reglerna har gällt ännu kortare tid. Det är något halvår. När
              vi ser statistik efter en lite längre period ska vi också där
              se att lagens intentioner verkligen har åstadkommits.
            </seg>
          </u>
          <note>
            Anf. 84 FÖRSTE VICE TALMANNEN:
          </note>
          <u prev="cont" who="unknown">
            <seg>
              Därmed är dagens frågestund avslutad. Jag tackar alla som har
              deltagit.
            </seg>
          </u>
          <note>
            7 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 24 november
          </note>
          <note>
            Isak From
          </note>
          <note>
            Leif Jakobsson
          </note>
          <note>
            Tommy Waidelich
          </note>
          <note>
            den 25 november
          </note>
          <note>
            Krister Örnfjäder
          </note>
          <note>
            Peter Jeppsson
          </note>
          <note>
            Ulla Andersson
          </note>
          <note>
            Siv Holma
          </note>
          <note>
            Gustav Fridolin
          </note>
          <note>
            Ylva Johansson
          </note>
          <note>
            Ylva Johansson
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 30 november.
          </note>
          <note>
            8 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 24 november
          </note>
          <note>
            Eva Flyborg
          </note>
          <note>
            Maria Stenberg
          </note>
          <note>
            Lars Johansson
          </note>
          <note>
            Hans Linde
          </note>
          <note>
            Roger Haddad
          </note>
          <note>
            Eva Sonidsson
          </note>
          <note>
            Jasenko Omanovic
          </note>
          <note>
            Shadiye Heydari
          </note>
          <note>
            Phia Andersson
          </note>
          <note>
            Hans Hoff
          </note>
          <note>
            Carina Hägg
          </note>
          <note>
            Carina Moberg
          </note>
          <note>
            den 25 november
          </note>
          <note>
            Lars Johansson
          </note>
          <note>
            Lena Hallengren
          </note>
          <note>
            Lena Hallengren
          </note>
          <note>
            Carina Hägg
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 30 november.
          </note>
          <note>
            9 § Kammaren åtskildes kl. 15.03.
          </note>
          <note>
            Förhandlingarna leddes
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
