<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--44</head>
          <docDate when="2009-01-01">2009-01-01</docDate>
        </div>
      </front>
      <body>
        <div>
          <note xml:id="i-7094e92a83f072f3-0">
            ﻿
          </note>
          <note xml:id="i-931c1837bf2f876c-0">
            Riksdagens protokoll
          </note>
          <note xml:id="i-b011fd066bfc4280-0">
            2009/10:44
          </note>
          <note xml:id="i-ed22e935a4f76053-0">
            Måndagen den 7 december
          </note>
          <note xml:id="i-31a131934d6acef7-0">
            Kl. 11:00 - 12:03
          </note>
          <note xml:id="i-6193b0098af68c40-0">
            1 § Justering av protokoll
          </note>
          <note xml:id="i-006df13969f33d8e-0">
            Justerades protokollen för den 30 november och den 1 december.
          </note>
          <note xml:id="i-f81afcc77491de69-0">
            2 § Meddelande om frågestund
          </note>
          <note xml:id="i-da1b30db92183422-0">
            Talmannen meddelade att vid frågestunden torsdagen den 10 december
            kl. 14.00 skulle följande statsråd närvara:
          </note>
          <note xml:id="i-3af69deab2d5fe90-0">
            Socialminister Göran Hägglund (kd), statsrådet Cristina Husmark
            Pehrsson (m), jordbruksminister Eskil Erlandsson (c), statsrådet
            Åsa Torstensson (c) och statsrådet Tobias Krantz (fp).
          </note>
          <note xml:id="i-4b07af7d72b8e969-0">
            3 § Anmälan om inkomna uppteckningar från EU-nämndssammanträden
          </note>
          <note xml:id="i-ac5c1ba7fb03f41c-0">
            Talmannen anmälde att uppteckningar från EU-nämndens sammanträden
            tisdagen den 17 november, torsdagen den 19 november, fredagen
            den 20 november och tisdagen den 24 november inkommit.
          </note>
          <note xml:id="i-d7c1da60a3a59e13-0">
            4 § Anmälan om fördröjda svar på interpellationer
          </note>
          <note xml:id="i-6a4aa5225a4e3d8e-0">
            Till riksdagen hade inkommit följande skrivelser:
          </note>
          <note xml:id="i-a6280d58a099def4-0">
            Interpellation 2009/10:130
          </note>
          <note xml:id="i-d194988763ec4a18-0">
            Interpellation 2009/10:130 Konvention om klusterammunition
          </note>
          <note xml:id="i-007a6fd2bd3c1b7d-0">
            Interpellationen kommer att besvaras tisdagen den 19 januari
            2010.
          </note>
          <note xml:id="i-c0fd8c27dd27f5a9-0">
            Skälet till dröjsmålet är utlandsresor.
          </note>
          <note xml:id="i-d0ab0edd05128b7b-0">
            Inga Eriksson Fogh
          </note>
          <note xml:id="i-6d7ec4d7d85b334e-0">
            Interpellation 2009/10:135
          </note>
          <note xml:id="i-ed90930bc5ccacde-0">
            Interpellation 2009/10:135 Kilometerskatt för tunga lastbilar
          </note>
          <note xml:id="i-024b87d0d0a524a7-0">
            Interpellationen kommer att besvaras måndagen den 21 december
            2009.
          </note>
          <note xml:id="i-c8b327bc88f43f21-0">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-6ce1293a9c3cfabd-0">
            Erik Nymansson
          </note>
          <note xml:id="i-a4756da2e6b935da-0">
            Interpellation 2009/10:136
          </note>
          <note xml:id="i-4764808a911528f1-0">
            Interpellation 2009/10:136 Effekter av vårdnadsbidraget
          </note>
          <note xml:id="i-024b87d0d0a524a7-1">
            Interpellationen kommer att besvaras måndagen den 21 december
            2009.
          </note>
          <note xml:id="i-49945ba702013b61-0">
            Skälet till dröjsmålet är redan inbokade engagemang.
          </note>
          <note xml:id="i-8e1bc9b655050d77-0">
            Marianne Jenryd
          </note>
          <note xml:id="i-d7c0c36ba89c0b22-0">
            5 § Svar på interpellation 2009/10:108 om arbetsmiljöarbetet
          </note>
          <note type="speaker" xml:id="i-cecd39db25d27412-0">
            Anf. 1 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-a4f9894a17406a74-0">
            <seg xml:id="i-4b383851fa3e7234-0">
              Herr talman! Sylvia Lindgren har frågat mig om jag är beredd
              att verka för att samma krav ska ställas på samtliga företag,
              oavsett hur stora de är, när det gäller dokumentation och riskbedömning
              av arbetsmiljön.
            </seg>
            <seg xml:id="i-b5b7294a3bcd6c4b-0">
              Frågan har sin bakgrund i EU:s arbete med regelförenkling. Som
              ett led i det arbetet har kommissionen presenterat ett meddelande
              som innehåller preliminära förslag på åtgärder för regelförenkling
              inom 13 områden. Förslagen syftar till att minska den administrativa
              bördan i de företag som berörs av reglerna. Arbetsmiljö är ett
              av de områden som tas upp.
            </seg>
            <seg xml:id="i-fdad4453638010fc-0">
              Flertalet av de åtgärder som föreslås på arbetsmiljöområdet handlar
              om hur man kan ge information och råd till berörda verksamheter
              så att de får hjälp att tillämpa gällande regler enkelt och effektivt.
            </seg>
            <seg xml:id="i-efa8ce33a2c88476-0">
              Därutöver nämner kommissionen en förändring av reglerna i ramdirektivet
              om arbetsmiljö som skulle kunna övervägas i det europeiska regelförenklingsarbetet.
              Det gäller att mycket små företag, som utför arbeten med låg risk,
              skulle kunna undantas från kravet att göra skriftliga riskbedömningar
              av arbetsmiljön.
            </seg>
            <seg xml:id="i-ce3778b029b852c6-0">
              Först vill jag framhålla att arbetet med att förenkla regler,
              och därmed minska administrativa kostnader, är av största betydelse,
              inte minst för små företag. På arbetsmiljöområdet är den övervägande
              delen av sådana administrativa kostnader kopplad till EU-regler.
              Därmed är det mycket angeläget att man ser över EU-regleringen
              i detta avseende. Det är därför mycket positivt att kommissionen
              har tagit fram idéer till ytterligare förenklingsåtgärder.
            </seg>
            <seg xml:id="i-7fe7e0ecf14630c5-0">
              Vi måste dock komma ihåg att målsättningen med vårt nationella
              arbete med regelförenkling är att skära ned på onödiga administrativa
              bördor. Det är alltså inte meningen att förenklingar ska leda
              till att effekterna av regler tunnas ut. På arbetsmiljöområdet
              innebär det att förenklingar inte får leda till försämringar i
              arbetsmiljön.
            </seg>
            <seg xml:id="i-5fdd547e4961a3a0-0">
              Kravet att göra riskbedömningar och att dokumentera dessa skriftligt
              är en central del i det lokala arbetsmiljöarbetet. Det finns dock
              inga detaljer i reglerna om hur riskbedömningarna ska göras, eller
              hur dokumentationen ska se ut. Anledningen till det är att det
              förebyggande arbetsmiljöarbetet ska kunna anpassas efter behov
              och förutsättningar i varje typ av verksamhet. Det finns en betydande
              flexibilitet i dessa regler. För verksamheter med låg risk för
              olycksfall och annan ohälsa finns därmed inga omfattande dokumentationskrav.
            </seg>
            <seg xml:id="i-e9808897b1a5e8de-0">
              Eftersom systemet med riskbedömningar är så grundläggande för
              arbetsmiljöarbetet ställer jag mig tveksam till idén om att minska
              kraven på sådana bedömningar. Något sådant konkret förslag har
              heller ännu inte lämnats av kommissionen. Förslaget till åtgärd
              ska först diskuteras i kommissionens rådgivande kommitté för arbetsmiljöfrågor.
              Där ingår företrädare för såväl regeringar som arbetsmarknadens
              parter.
            </seg>
            <seg xml:id="i-c7c85336033de439-0">
              I stället för att minska kraven på riskbedömningar anser jag
              att ett annat av kommissionens förslag bör uppmärksammas. Det
              handlar om att informationen kan förbättras om hur reglerna kan
              tillämpas så enkelt och effektivt som möjligt, så att inte mer
              omfattande dokumentationer än nödvändigt görs. Information och
              råd av detta slag ligger väl i linje med de svenska ambitionerna
              på arbetsmiljöområdet. Jag är nämligen övertygad om att en god
              arbetsmiljö är lönsam, inte bara för samhället och individen utan
              också för arbetsgivaren.
            </seg>
            <seg xml:id="i-8dd47e23e8472b8d-0">
              Jag är beredd att överväga andra regeländringar som kan minska
              särskilt de små företagens administrativa kostnader och skapa
              en märkbar förändring i företagens vardag, dock utan att detta
              leder till lägre skyddsnivåer och ökade risker för de anställda.
            </seg>
          </u>
          <note type="speaker" xml:id="i-3826930933dfc75d-0">
            Anf. 2 SYLVIA LINDGREN (s):
          </note>
          <u who="sylvia_lindgren_71c9d0" xml:id="i-642ecc8d98d0cd41-0">
            <seg xml:id="i-9d2e11a3e5c59906-0">
              Herr talman! Först vill jag tacka arbetsmarknadsministern för
              svaret på min interpellation där jag ställde frågan: Arbetsmiljöarbetet,
              en administrativ börda? I det ligger naturligtvis: Går regelförenklingar
              före arbetsmiljöarbetet? Ja, i Stoibergruppen gör det onekligen
              det.
            </seg>
            <seg xml:id="i-716f177aebc01877-0">
              Anledningen till interpellationen är det förslag som Stoibergruppen
              har lagt fram. Det kan inte tolkas på annat sätt än att man anser
              att arbetsmiljökraven är den stora boven bakom småföretagens administrativa
              kostnader. EU-kommissionens ordförande José Manuel Barroso lade
              den 22 oktober fram förslaget, en handlingsplan med bilagor. Förslaget
              är en etapp inom ramen för handlingsprogrammet om att minska företagens
              administrativa bördor med 25 procent till år 2012.
            </seg>
            <seg xml:id="i-25e54d17e1df80e2-0">
              Enligt uppgifter som kommit mig till del sägs att de små och
              medelstora företagen inte ska behöva göra riskbedömningar av förhållandena
              på den egna arbetsplatsen. De ska inte heller behöva utbilda anställda
              enligt kraven i nuvarande arbetsmiljölagstiftning. Arbetsmiljöinspektionen
              behöver inte vara så omfattande och kan minskas med 20 procent.
              Kommissionen uppmanar medlemsländerna att inte komma med nya arbetsmiljökrav
              mer än det absolut nödvändiga.
            </seg>
            <seg xml:id="i-5a4ed4a2e2fc1908-0">
              Herr talman! Det är inte svårt att inse att man blir både oroad
              och förskräckt över synen på det arbetsmiljöarbete som vi sedan
              lång tid har försökt att bygga upp. Jag ser det därför som oerhört
              negativt och allvarligt för det fortsatta arbetsmiljöarbetet att
              man försämrar reglerna i ramdirektivet, vilket alltså är det som
              övervägs, på grund av regelförenklingsarbetet.
            </seg>
            <seg xml:id="i-5a25612aa7fc5093-0">
              Naturligtvis är det viktigt att få reda på vilken position regeringen
              har i frågan om kommissionens förslag och Stoibergruppens arbete,
              inte minst nu när Sverige har ordförandeskapet i EU. Frågan ställdes
              vid ett informationsmöte i arbetsmarknadsutskottet då ministerns
              tid var begränsad, och jag har förståelse för det. Ministern gick,
              och statssekreteraren skulle ta över frågorna. Hon bollade över
              frågan direkt till en annan tjänsteman som sade att det inte fanns
              något förslag. Denne kunde naturligtvis inte säga ett dugg om
              vad som var regeringens ståndpunkt.
            </seg>
            <seg xml:id="i-3d1156a270087533-0">
              Den aktuella frågan är oerhört viktig. Naturligtvis borde ministern
              ha tagit upp och resonerat med sina kolleger såväl här hemma som
              i Europa i övrigt om inriktningen i Stoibergruppens förslag.
            </seg>
            <seg xml:id="i-f5e124004821d49d-0">
              Ministern säger i svaret att han är tveksam. Det gör mig inte
              mindre orolig i frågan. Och vad är definitionen på små företag?
            </seg>
            <seg xml:id="i-a1cb55e01e4af66a-0">
              Jag skulle vilja höra hur Sven Otto Littorin ser på detta och
              även hur han ser på att utföra arbeten med låg risk. Och är underlaget
              verkligen ett regelförenklingsarbete? Finns det någon analys av
              att begreppet information skulle kunna göra bördan än värre? Jag
              är tacksam för svar på detta.
            </seg>
          </u>
          <note type="speaker" xml:id="i-bc569adb9aecf59d-0">
            Anf. 3 TORBJÖRN BJÖRLUND (v):
          </note>
          <u who="torbjorn_bjorlund_9bd25c" xml:id="i-c74f29c8cd5c7e3e-0">
            <seg xml:id="i-f3e7a2261f0dc1f1-0">
              Herr talman! När jag bestämde mig för att gå in i den här interpellationsdebatten,
              kanske för att få lite svar på mina frågor, var utgångsläget lite
              grann EU. Det är en sådan fråga som vi ständigt drabbas av, vill
              jag påstå, och naturligtvis även vår regering.
            </seg>
            <seg xml:id="i-fafab54aea7ec532-0">
              I svaret som jag har läst nu på morgonen kan jag se att det finns
              tveksamheter från regeringen men inget svar på varför man inte
              reagerar. Och det är inte första gången, utan regeringen har varit
              väldigt flat och passiv i de här frågorna på många sätt.
            </seg>
            <seg xml:id="i-34b17f3283f574b5-0">
              Den fråga man ställer sig är varför det finns anledning att ha
              olika regler för olika företag, om arbetsmiljöarbetet inte är
              lika viktigt för alla företag och för alla anställda, för arbetsmiljöarbetet
              är ju i första hand till för att skapa bra arbetsmiljö för dem
              som är anställda i företagen.
            </seg>
            <seg xml:id="i-3249e732ac0c6e5f-0">
              Små företag har problem. Vi vet att de definitivt har mindre
              tid att hålla på med regelverk, blanketter och sådana saker. Men
              i det sammanhanget bör man också definiera vad som är små företag,
              för man måste veta var gränsen går, och det är inte så lätt. Dessutom
              är det så att om man har olika regler för olika stora företag
              det här har vi varit inne på förut ett antal gånger i debatterna
              vilka signaler skickas då ut till företag och anställda? Och hur
              hög status har arbetsmiljöarbetet, framför allt det förebyggande
              arbetsmiljöarbetet? Det vill jag veta om ministern över huvud
              taget reagerar på.
            </seg>
            <seg xml:id="i-808f6218bcdbfd57-0">
              Om man nu accepterar den här regelförändringen är det viktigt
              att motivera varför man gör det. Då måste man motivera varför
              man gör skillnad på företag och företag och anställda och anställda.
              Det är det som är kontentan och slutsatsen.
            </seg>
            <seg xml:id="i-0ba01596bc4d348f-0">
              Naturligtvis tycker jag att man skulle ha en mycket mer kritisk
              hållning till EU i förslagen. Det har vi varit inne på förut också.
              Innan Lissabonfördraget gick igenom hade vi chans att göra massor
              av saker för att från svensk sida ställa ett antal kritiska frågor
              och kanske till och med få ett förbehåll för att kunna göra andra
              saker. Arbetsmiljöområdet är inte så prioriterat, men det finns
              ändå med där. Man hänvisar bara till EU:s roll i många sammanhang
              i stället för att ta fram en svensk linje och säga: Det här driver
              vi.
            </seg>
            <seg xml:id="i-f319bd19ae0a7314-0">
              Vi är medlemmar i EU, och det kommer att påverka oss lång tid
              framöver. Men frågan är vad det finns för svensk linje inom EU
              för att det här inte ska genomföras. Det skulle jag vilja ha svar
              på.
            </seg>
          </u>
          <note type="speaker" xml:id="i-7d4d7f1534cf67b3-0">
            Anf. 4 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-a4f9894a17406a74-1">
            <seg xml:id="i-f5594e6a27e27683-0">
              Herr talman! Sylvia Lindgren och Torbjörn Björlund ställer frågor
              till mig som de borde ställa till Stoibergruppen om hur man definierar
              små företag och hur man gör ditt och datt. Jag är hemskt ledsen,
              men jag ingår inte i Stoibergruppen, utan jag har att reagera
              i rådet och som svensk arbetsmarknadsminister på det som kommer
              från kommissionen. Det har jag också gjort.
            </seg>
            <seg xml:id="i-59eafcaf7a78eba3-0">
              På EU:s arbetsmiljömyndighets stora konferens om arbetsmiljöfrågor
              i Bilbao för två veckor sedan fick jag frågan om detta och lade
              också ut texten. I EU-parlamentets utfrågning i sysselsättningsutskottet
              förra veckan fick jag samma fråga och svarade på samma sätt. Och
              vi hade naturligtvis en del informella kontakter under rådsmötet
              i Bryssel förra veckan om den här frågan. Jag sade vid alla tre
              tillfällena samma sak, att jag tycker att det här är en dålig
              väg att gå, att det är fel väg att gå av många olika skäl. Det
              första är naturligtvis att det blir oerhörda bekymmer om man gör
              den typen av uppdelning. Det blir väldigt besvärligt att generellt
              undanta en stor målgrupp. Det skulle vara majoriteten av alla
              företag, som det verkar. Dessutom tycker jag att det måste vara
              en riskbedömning i grunden som avgör vilka företag man studerar
              och på vilket sätt man arbetar. Det måste vara en riskbaserad
              bedömning. Jag tycker inte alls att det är särskilt konstigt.
              Det är också den utgångspunkt som vi har haft i vårt eget arbete
              med framtagandet av den nationella handlingsplanen i arbetsmiljöfrågor.
            </seg>
            <seg xml:id="i-a408892610eb42f9-0">
              Min utgångspunkt är naturligtvis att om det är fel väg att gå
              att schablonmässigt undanta stora delar av näringslivet är det
              rätt väg att gå att göra det lätt att göra rätt, att tillsammans
              med företagen diskutera hur Arbetsmiljöverket och motsvarande
              myndigheter i andra länder och parterna kan involveras för att
              underlätta för arbetsgivare att göra rätt sak.
            </seg>
            <seg xml:id="i-1b29d74c20af4bb7-0">
              Låt mig dra en parallell som kanske är något långsökt. Det har
              skett lite grann av en transformation i inställningen bland företagare
              till skattemyndigheten, som för bara femton tjugo år sedan var
              paria bland företagare men nu har blivit en sparringpartner för
              att göra rätt saker när det gäller skattelagstiftning. Precis
              motsvarande utveckling skulle jag gärna vilja se när det gäller
              företagare och arbetsmiljöfrågor. Många företagare tycker att
              det verkar vara komplicerat och besvärligt. Men de skulle kunna
              bli en samtalspartner, en partner som man kan utveckla det goda
              arbetsmiljöarbetet med. Det tycker jag skulle vara en god utveckling.
            </seg>
            <seg xml:id="i-94b832d388d15854-0">
              Den andra vägen att gå, som vi också försöker titta på, till
              exempel genom Styrmedelsutredningen, är att se om vi kan hitta
              några positiva styrmedel som gör att det blir ännu tydligare att
              en god arbetsmiljö också är en vinst för den enskilde arbetsgivaren.
            </seg>
            <seg xml:id="i-5c3a6b5278108918-0">
              Om Sylvia Lindgren och Torbjörn Björlund vill ha ett ännu tydligare
              svar kan jag säga att jag tänker driva linjen att vi inte ska
              gå på Stoiberrapportens slutsatser utan i stället vara tydliga
              med att vi vill bygga vidare på de positiva incitamenten och hitta
              samarbeten mellan parter, myndigheter och ansvariga departement
              för att få den här saken att bli så bra som möjligt. Som sagt,
              jag har sagt det vid tre tillfällen de senaste två veckorna, i
              Bilbao och vid två tillfällen i Bryssel.
            </seg>
          </u>
          <note type="speaker" xml:id="i-1943b89f8963589a-0">
            Anf. 5 SYLVIA LINDGREN (s):
          </note>
          <u who="sylvia_lindgren_71c9d0" xml:id="i-642ecc8d98d0cd41-1">
            <seg xml:id="i-506a820fbd9dec64-0">
              Herr talman! Det är bra att Sven Otto Littorin nu säger att han
              inte vill gå på Stoibergruppens förslag i de här frågorna. Ändå
              säger han väldigt tydligt i interpellationssvaret att han är tveksam
              till de förslag som läggs fram. Det är klart att en tveksamhet
              medför att det blir en oro kring det här.
            </seg>
            <seg xml:id="i-1a4e092c6974d175-0">
              En fråga: Är Svenskt Näringsliv överens med ministern i den här
              frågan? Ministern har ju också i hela Europa väldigt många, tyvärr,
              kan jag uttala, partivänner från den moderata sidan. Det blåser
              blå vindar i Europa för tillfället. Då finns det all anledning
              för ministern att bearbeta sina partivänner i den här frågan och
              inte uttala en tveksamhet kring den.
            </seg>
            <seg xml:id="i-cbd0e5522fcf0ef0-0">
              Den rådgivande kommittén kommer att diskutera denna fråga jag
              tror att det är den 10 december, den här veckan. Det känns minst
              sagt som en rysare hur den debatten kommer att gå och vad som
              händer där.
            </seg>
            <seg xml:id="i-7d9d72479b723c04-0">
              När det gäller vilka regler man ska ha i stället har kritik riktats,
              inte minst från Europafackens sida, mot att underlaget har varit
              undermåligt. Det är så lätt att tala om regelförenklingar sett
              direkt till kostnader, och det är de små och medelstora företagen
              det handlar om där. I vissa sammanhang pratar man om mikroföretag
              med upp till tio anställda och i vissa fall med 10249 anställda,
              så inte sjutton vet jag var gränsen går.
            </seg>
            <seg xml:id="i-e447d30e3aaa6c59-0">
              Om man inför lagregler, vad är skillnaden när det gäller information
              och vägledning i de sammanhangen? Jo, det är att det blir en stor
              otydlighet, och det påverkar naturligtvis regelsystemet, inte
              minst för de små och medelstora företagen.
            </seg>
            <seg xml:id="i-be235f5753cef6e2-0">
              Det är klart att regeringens ställningstagande i den här frågan
              är mycket viktigt. Hur förarbetet till detta har varit är också
              viktigt i det sammanhanget. Frågan har ändå kommit rätt långt.
              Det var ju inte i går som Stoibergruppen tillsattes, och det var
              inte heller i går som förslaget skickades till kommissionen. Ju
              förr arbetet börjar, desto lättare är det att få till stånd en
              förändring. Det är därför som det här arbetet tidigt måste få
              en inriktning.
            </seg>
            <seg xml:id="i-3e99c1ef16fc149a-0">
              Vad är ministerns uppfattning om arbetsplatser med låg risk?
              Finns det någon eller några sådana arbetsplatser? Hur ska man
              veta att det inte finns någon risk utan att man har prövat det?
              Riskbedömningarna är en av grundbultarna i såväl ramdirektivet
              som det systematiska arbetsmiljöarbetet. Hela det systematiska
              arbetsmiljöarbetet är uppbyggt på kartläggning, analys, upprättande
              av handlingsplaner och åtgärder att följa upp. Och nummer ett
              är just riskbedömningarna.
            </seg>
            <seg xml:id="i-b13419e7c9af3c32-0">
              Jag önskar att ministern är tydlig på dessa områden så att vi
              kan stoppa detta arbete. Jag har ingen möjlighet att diskutera
              med Stoibergruppen, men jag har möjlighet att diskutera med Sven
              Otto Littorin som har verktygen för att jobba med dessa frågor.
              Jag är ledsen över att det fram tills nu inte har varit tydligare,
              men bättre sent än aldrig. Intet är heller som väntans tider.
            </seg>
          </u>
          <note type="speaker" xml:id="i-6af80b5b27137a02-0">
            Anf. 6 TORBJÖRN BJÖRLUND (v):
          </note>
          <u who="torbjorn_bjorlund_9bd25c" xml:id="i-c74f29c8cd5c7e3e-1">
            <seg xml:id="i-00c16d9fd5d59771-0">
              Herr talman! En av anledningarna till att vi talar med arbetsmarknadsministern
              är att han är svensk representant för dessa frågor. Gruppen som
              har tagit fram detta finns det ingen anledning för oss att tala
              med. Det är ministerns och regeringens inställning till detta
              som är viktig för oss att veta; det är dem vi har som motpart.
            </seg>
            <seg xml:id="i-e268b2d969d32802-0">
              Frågan är hur stor oro ministern egentligen känner för de förändringar
              som kan komma. Framför allt gäller det att man har svårt att hitta
              detta med uppföljning som en del av det förebyggande arbetsmiljöarbetet.
              Genom att veta vad som händer kan man ta beslut om framtida arbete
              för att förebygga. I dag, med de förändringar som genomförs när
              det gäller arbetsmiljöarbetet, är det mycket svårare att ha uppföljning.
              Kraven är mycket lägre. Det måste man ha med i diskussionen eftersom
              inställningen till EU är olika mellan olika partier, och EU:s
              inverkan på detta är stor.
            </seg>
            <seg xml:id="i-bfe034cf35c0a2f6-0">
              Vi funderar på hur man genom informationsinsatser skulle kunna
              komma åt detta. Det finns ett anslag i en dokumentation från regeringen
              om det. Vi kan glömma smileys, för det är väl borta nu, men hur
              ska man jobba för att få förebyggande arbetsmiljöarbete att fungera?
              I Vänsterpartiet har vi många idéer om detta. Vi vill till exempel
              ha en tillsyn på nordisk nivå. Det är kvar för regeringen att
              få i sjön. Likaså kan man skapa något slags belastningsregister
              där företag som inte har skött sig hamnar. Då får de svårt att
              klara sig.
            </seg>
            <seg xml:id="i-8ec4e7580147d2d1-0">
              Det måste finnas två delar, dels att förebygga med information,
              dels att lyfta fram de insatser som finns. Framför allt måste
              man lägga in mycket mer pengar för att göra detta. Om man ska
              nå fram måste det läggas mycket mer resurser på det.
            </seg>
          </u>
          <note type="speaker" xml:id="i-b2f23f48eec76273-0">
            Anf. 7 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-a4f9894a17406a74-2">
            <seg xml:id="i-24969c12c6f5f88c-0">
              Herr talman! För tydlighetens skull vill jag säga att Stoibergruppen
              inte är kommissionen, svenskt näringsliv eller regeringen. Vi
              tar som regering och ordförandeland utgångspunkt i vad kommissionen
              faktiskt föreslår. Det är den ordning som finns när det gäller
              beslutskompetenser. Eftersom kommissionen inte har lagt fram några
              skarpa förslag finns det i formell mening inget att reagera på
              annat än det som förekommer i debatten, och Stoibergruppen och
              andra föreslår en lång rad olika saker.
            </seg>
            <seg xml:id="i-99ea95abd4c257b2-0">
              När det gäller Sylvia Lindgrens mer retoriska frågor om vad jag
              tycker är låg risk och vad jag tycker om gränser i olika sammanhang
              för små och stora företag måste jag säga att jag inte ska göra
              den bedömningen av det enkla skälet att jag inte tycker att Stoibergruppens
              förslag är bra. Därmed blir det en hypotetisk diskussion. Vem
              som ska avgöra vad som är låg risk eller inte är arbetsmiljöverk
              och motsvarande myndigheter som har att göra dessa kontroller.
              De ska omfatta alla typer av arbetsplatser, oavsett om det jobbar
              en, hundra, tusen eller tiotusen personer där.
            </seg>
            <seg xml:id="i-bb404962ee240059-0">
              Jag vill påminna om att ett av skälen till detta är att det redan
              i dag finns en betydande flexibilitet i det svenska regelverket
              som möjliggör för Arbetsmiljöverket tillsammans med parterna att
              vara förebyggande och ge den typ av information som Torbjörn Björlund
              talar om. Samtidigt har de möjlighet och ska hacka ned på de arbetsplatser
              som erbjuder en dålig arbetsmiljö. De ska vara riskbaserade, se
              vilka som har de största problemen och gå in och korrigera där.
              Det vi kan göra som en stödjande insats är att se om det finns
              något sätt att stimulera de halvbra arbetsplatserna att bli bättre.
              Man måste ha många verktyg i sin verktygslåda. Det handlar om
              såväl information som att jaga de dåliga och se till att fler
              blir bättre genom goda incitament.
            </seg>
            <seg xml:id="i-9930a48c1bf7ac85-0">
              Beskedet är tydligt. Jag tycker inte att Stoibergruppens förslag,
              om jag ska reagera på något som ännu inte är ett konkret förslag
              från kommissionen, är rätt väg att gå. Det finns andra vägar som
              är mycket bättre. Det är min inställning i dag, det var min inställning
              när Stoibergruppens förslag presenterades och det är min inställning
              även i det fortsatta arbetet.
            </seg>
            <seg xml:id="i-af5a9f3c58280e62-0">
              Ska jag göra någon typ av framtidsförutsägelse i detta utgår
              jag från att det blir svårt att få igenom den delen av arbetet
              i rådet, i kommissionen vi har visserligen en ny kommission som
              jag kanske inte ska uttala mig om och i arbetet med parterna på
              Europanivå.
            </seg>
          </u>
          <note type="speaker" xml:id="i-ba40958b1d9a6b3e-0">
            Anf. 8 SYLVIA LINDGREN (s):
          </note>
          <u who="sylvia_lindgren_71c9d0" xml:id="i-642ecc8d98d0cd41-2">
            <seg xml:id="i-c6ff3259cd1a0e08-0">
              Herr talman! Det finns en stor och berättigad oro för vad som
              ska gälla för bland annat ramdirektiv och riskbedömningar om Stoibergruppens
              idéer vinner gehör. Man kan inte bara lättvindigt säga att Stoibergruppens
              förslag inte kommer att gå igenom, och därför behöver man inte
              göra något. Det blir ett ordentligt bakåtkliv i arbetsmiljöarbetet
              till förmån för regelförenklingsarbetet. Det är en pendel har
              vi sett så många gånger. Den ena delen tar över på bekostnad av
              den andra. Det är olyckligt om man skulle offra decenniers arbete
              för att öka aktiviteterna i det förebyggande systematiska arbetsmiljöarbetet
              för eventuella kostnadsbesparingar eller regelförenklingar. Då
              bygger man på ett redan bräckligt underlag.
            </seg>
            <seg xml:id="i-4c7cfc2ec0f5e4f7-0">
              Därför är det olyckligt när ministern ställer sig tveksam till
              idén att minska kraven på riskbedömning. Så står det i interpellationssvaret.
              Nu säger ministern att han inte tycker att Stoibergruppens arbete
              är bra. Men när det gäller riskbedömningar och dylikt är det inte
              riktigt ministerns bord, utan det är andra som ska ta detta. En
              tydlig del har dock ministern i detta som ansvarig för dessa frågor
              i regeringen. Därför är tydligheten viktig. Det är viktigt hur
              Sverige agerar i dessa frågor. Man måste lyfta upp arbetsmiljöarbetet
              och inte skylla på något annat.
            </seg>
            <seg xml:id="i-71644202000bb4d8-0">
              Vi hade en arbetsmiljöriksdag för en tid sedan då denna fråga
              var uppe på nationell nivå på ett viktigt sätt. Det är dock oerhört
              viktigt hur detta ser ut i ett EU-perspektiv, för det spiller
              över på oss. Det är ramdirektivet det handlar om.
            </seg>
          </u>
          <note type="speaker" xml:id="i-ac67a97c458f00aa-0">
            Anf. 9 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-a4f9894a17406a74-3">
            <seg xml:id="i-a1eeb72554df7801-0">
              Herr talman! Sylvia Lindgren verkar inte riktigt vilja höra mitt
              svar. Jag är väldigt tydlig. Det är svårt att vara mer tydlig
              än jag är. Vi har i dagsläget inget skarpt förslag från kommissionen.
              Som ordförande i rådet är det min uppgift att ta hänsyn till de
              skarpa förslag som läggs fram av kommissionen. Jag har naturligtvis
              synpunkter på förslag som kommer upp i den allmänna debatten,
              precis som jag här har redogjort för den synpunkt jag har på Stoiberförslaget.
              Jag tycker inte att det är en bra idé. Men eftersom vi inte vet
              vad som är ett skarpt förslag måste jag ställa mig tveksam till
              det som har förts fram. Det är väl självklart och inga konstigheter
              med det.
            </seg>
            <seg xml:id="i-32b833ad9e71a69c-0">
              När det gäller ramdirektivet är det i och med Lissabonfördraget
              ett gemensamt beslut mellan rådet och parlamentet. Sannolikheten
              för att de förslag som har kommit fram skulle passera samrådet
              med parterna, sedan rådet och sist parlamentet bedömer jag som
              mycket liten särskilt som jag vet att vi är några stycken som
              har ungefär samma grundinställning.
            </seg>
            <seg xml:id="i-f37318f423262618-0">
              Vi får ibland höra att arbetsmiljölagen, direktiv och förordningar
              kan vara luddiga i kanten. Jag tror att det är precis så det måste
              vara för att uppnå flexibilitet så att myndigheterna tillsammans
              med parterna och arbetsgivarna kan få fram en grundläggande god
              arbetsmiljöpolitik. Man ska inte bygga på ett exkluderande av
              stora delar av arbetsmarknaden utan gå igenom riskbaserat vad
              som kan vara problematiskt och sedan erbjuda hjälp till de arbetsgivare
              som behöver det för att bli bättre arbetsgivare och kunna erbjuda
              bättre arbetsmiljöer. Vi måste också ha ett tydligt regelverk
              vad gäller sanktioner för dem som inte lever upp till kraven.
              Det är min grundinställning, och jag kan lugna Sylvia Lindgren
              och Torbjörn Björlund med att den kommer jag att fortsätta driva.
            </seg>
          </u>
          <note xml:id="i-11ddd0ab0f7b64fc-0">
            Överläggningen var härmed avslutad.
          </note>
          <note xml:id="i-479b59e0f77b8a60-0">
            6 § Svar på interpellation 2009/10:128 om åtgärder för att bekämpa
            arbetslösheten
          </note>
          <note type="speaker" xml:id="i-3e1f3108cbbb5568-0">
            Anf. 10 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-a4f9894a17406a74-4">
            <seg xml:id="i-d35afe147352f469-0">
              Herr talman! Sven-Erik Österberg har frågat mig dels om jag har
              för avsikt att ändra regelverket i arbetslöshetskassan så att
              arbetslösa kan erhålla arbetslöshetsersättning, dels om jag avser
              att ta initiativ för att stärka de långtidsarbetslösas möjligheter
              till aktiva insatser som leder till jobb.
            </seg>
            <seg xml:id="i-1fb4733164c20663-0">
              Arbetslöshetsförsäkringen i Sverige består av en allmän grundförsäkring,
              som kan ge grundersättning, och en frivillig inkomstbortfallsförsäkring.
              Det är därför upp till var och en att avgöra om man vill omfattas
              av inkomstbortfallsförsäkringen genom att vara medlem i en arbetslöshetskassa
              eller inte. Det är olyckligt att individer väljer att stå utanför
              arbetslöshetskassan, särskilt mot bakgrund av den ekonomiska nedgång
              vi befinner oss i. Regeringen har därför genomfört flera regeländringar
              för att fler ska välja att gå med i en arbetslöshetskassa. Från
              och med halvårsskiftet 2009 är det möjligt för arbetslösa att
              beviljas medlemskap i en arbetslöshetskassa. Varje medlemsmånad
              räknas också dubbelt under 2009, vilket innebär ett snabbare berättigande
              till inkomstrelaterad ersättning. Dessutom har regeringen föreslagit
              undantagsregler för medlemskap och ersättning för de individer
              som lämnar sjukförsäkringen. Regeringen anser att det finns skäl
              att eftersträva att alla som arbetar omfattas av en arbetslöshetsförsäkring.
              Frågan ska prövas av den kommande parlamentariska utredningen
              om hållbara socialförsäkringar.
            </seg>
            <seg xml:id="i-f1386c98d27e21f7-0">
              I budgetpropositionen för 2010 presenterar regeringen en rad
              åtgärder. Det handlar bland annat om krisåtgärder vilkas syfte
              är att dämpa fallet i sysselsättningen, förhindra att arbetslösheten
              biter sig fast och värna välfärdens kärna. Arbetsmarknadspolitiken
              förstärks genom insatser som dels ska förhindra att fler människor
              blir arbetslösa, dels ska förbättra konkurrenskraften hos dem
              som redan står längst ifrån arbetsmarknaden.
            </seg>
            <seg xml:id="i-bc687407df748720-0">
              Regeringen presenterar också en ny aktiveringsinsats, Lyft, i
              budgetpropositionen för 2010. Lyft, som ska börja gälla från årsskiftet,
              är en insats bland annat inom statliga och kommunala verksamheter
              samt inom ideella föreningar med viss verksamhet. Dessa åtgärder
              kommer både personer som varit arbetslösa en längre tid och personer
              som nyligen blivit arbetslösa till del.
            </seg>
            <seg xml:id="i-766ce9ed839046d9-0">
              Stödet för personer som varit arbetslösa en längre tid inriktas
              på att erbjuda individuellt utformade insatser inom ramen för
              jobb- och utvecklingsgarantin alternativt jobbgarantin för ungdomar.
              Dessa personer kan därutöver erbjudas nystartsjobb och särskilt
              anställningsstöd.
            </seg>
            <seg xml:id="i-2cb1c5a4c22e0080-0">
              Sammanfattningsvis har regeringen redan vidtagit en rad åtgärder,
              både vad gäller möjligheten för arbetslösa att erhålla arbetslöshetsersättning
              och vad gäller långtidsarbetslösas möjligheter att få arbete.
              Jag avser därför inte att ta initiativ till ytterligare åtgärder
              inom dessa områden för närvarande men kommer även fortsättningsvis
              att följa frågorna noga.
            </seg>
          </u>
          <note xml:id="i-179f726fcabf2037-0">
            Då Sven-Erik Österberg, som framställt interpellationen, anmält
            att han var förhindrad att närvara vid sammanträdet medgav talmannen
            att Sylvia Lindgren i stället fick delta i överläggningen.
          </note>
          <note type="speaker" xml:id="i-cb3019e711911c4b-0">
            Anf. 11 SYLVIA LINDGREN (s):
          </note>
          <u who="sylvia_lindgren_71c9d0" xml:id="i-642ecc8d98d0cd41-3">
            <seg xml:id="i-db21696e82bde0f9-0">
              Herr talman! Jag tackar för svaret på Sven-Erik Österbergs interpellation.
            </seg>
            <seg xml:id="i-627522aadf0af532-0">
              Det första som den moderatstyrda regeringen gjorde när den tillträdde
              var att börja försämra i arbetslöshetsförsäkringarna. Reglerna
              har gjorts om gång på gång. Det har gällt ersättningens storlek,
              försäkringens finansiering, medlemsvillkoret, arbetsvillkoret,
              reglerna för ränta och återkrav, för att nämna några.
            </seg>
            <seg xml:id="i-c18ccbe0abfb2ebb-0">
              I dag står var tredje löntagare utan ett inkomstrelaterat skydd
              vid arbetslöshet. Detta kommenterar arbetsmarknadsministern med
              jag citerar från interpellationssvaret:
            </seg>
            <seg xml:id="i-f030bfa96d773172-0">
              Det är därför upp till var och en att avgöra om man vill omfattas
              av inkomstbortfallsförsäkringen genom att vara medlem i en arbetslöshetskassa
              eller inte. Det är olyckligt att individer väljer att stå utanför
              arbetslöshetskassan, särskilt mot bakgrund av den ekonomiska nedgång
              vi befinner oss i.
            </seg>
            <seg xml:id="i-194fc56fb4f7b93c-0">
              Ni höjde a-kassan rejält. Det blev krångligare. Kom inte och
              säg att kritiken om försämringar i a-kassan inte förts fram. Det
              är väl snarare så att ministern har beklagat sig över all tid
              han har behövt lägga på att svara på interpellationer och frågor.
              I viss mån har det kanske varit bra; efter 100 interpellationer
              blev det en tårtinbjudan. Men ministern har onekligen vid flera
              tillfällen beklagat sig över all tid han har fått vara här i kammaren.
              Det beror naturligtvis på kritiken. Kritiken är berättigad och
              har infunnit sig.
            </seg>
            <seg xml:id="i-65177afbcee8b3f2-0">
              Andelen arbetslösa som inte har rätt till a-kassa har ökat väsentligt.
              Endast var fjärde ung har rätt till ersättning i dag. De försäkringslösa
              är hänvisade till socialbidrag eller ersättningsnivåer som ligger
              under risknormen för socialbidrag. Det har vi kunnat läsa om i
              pressen, inte minst när det gäller antalet socialbidragstagare
              som har ökat väsentligt.
            </seg>
            <seg xml:id="i-0d84f10b589889b9-0">
              Det beror på ökad byråkrati och administrativt krångel. Det stärker
              knappast någon som vill komma tillbaka till jobbet.
            </seg>
            <seg xml:id="i-98dffe06b463a99d-0">
              Andra insatser, både politiska och inriktade aktiva insatser
              med utbildning och praktik för att få reella möjligheter att komma
              till jobb, togs bort i början. Sedan har man fyllt på något, men
              långt ifrån tillräckligt.
            </seg>
            <seg xml:id="i-ad694e517998fca8-0">
              Vi har också kunnat se att Arbetsförmedlingen i år har fått 10
              miljarder över på sina anslag enligt myndighetens nya prognos,
              vilket också Sven-Erik Österberg har tagit med i sin interpellation.
            </seg>
            <seg xml:id="i-a7b066e647cfaf8e-0">
              Min fråga är: Har regeringen missbedömt situationen eftersom
              det här har slagit så oerhört fel?
            </seg>
          </u>
          <note type="speaker" xml:id="i-01c8d913a5160e9a-0">
            Anf. 12 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-a4f9894a17406a74-5">
            <seg xml:id="i-5a1f8513a1b07652-0">
              Herr talman! Det är naturligtvis alltid tråkigt när interpellanten
              själv inte behagar delta i debatten. Med tanke på de 275 interpellationsdebatter
              jag har haft hittills tycker jag att man borde bemöda sig om att
              dyka upp när debatten äger rum. Därför kommer jag naturligtvis
              att avstå från ytterligare inlägg i debatten och hoppas att Sven-Erik
              Österberg i stället vågar möta mig i de här debatterna framöver.
            </seg>
            <seg xml:id="i-6a07602502317083-0">
              När vi tog över stod 700 000 löntagare i Sverige utanför a-kassesystemet.
              Det ökade med en halv miljon efter att vi infört de nya reglerna.
              Av de ytterligare 500 000 var 300 000 personer med mycket kort
              tid kvar till pension. Vi har en ungefärlig uppfattning om vad
              de 200 000 övriga är för personer. Det är personer som inte längre
              omfattas av arbetslöshetsförsäkringen, det är personer i legitimationsyrken
              och det är andra som av olika skäl bedömer att de inte vill vara
              med.
            </seg>
            <seg xml:id="i-ef22d5fe434c0fbc-0">
              Det finns inget ekonomiskt skäl att avstå. 97 procent av löntagarna
              i Sverige har fått mer än 1 000 kronor per månad i skattesänkning
              samtidigt som premien ökade med maximalt 300 kronor. Det finns
              alltså inget ekonomiskt skäl att avstå, och ändå väljer så många
              som en fjärdedel av löntagarna att inte ha ett inkomstrelaterat
              försäkringsskydd.
            </seg>
            <seg xml:id="i-4e15ddffdef80cad-0">
              Vi har diskuterat det här vid ett otal tillfällen. Sylvia Lindgren
              vet likaväl som jag att min grundinställning är att alla löntagare
              i Sverige bör ha ett inkomstrelaterat försäkringsskydd.
            </seg>
            <seg xml:id="i-fed1a6b7837541b8-0">
              Det förslag på en obligatorisk a-kassa som vi tog fram avvisades
              av i princip samtliga. Det förslaget byggde på att vi skulle bevara
              dagens system med fristående a-kassor och komplettera för dem
              som ännu inte är med i a-kassesystemet.
            </seg>
            <seg xml:id="i-6c98e0e7200bd5da-0">
              Nu gick inte det. Då får vi hitta en annan väg, och därför har
              vi hänskjutit frågan till Socialförsäkringsutredningen som ska
              se över möjligheten att hitta en annan väg att gå.
            </seg>
            <seg xml:id="i-a6d8a7286c0ca8ab-0">
              Jag kan konstatera att jag ligger betydligt närmare Miljöpartiet
              än Sylvia Lindgren när det handlar om att hitta ett system som
              täcker alla löntagare på svensk arbetsmarknad. Lägger man till
              oförmågan hos a-kassorna att hantera det system som de på delegation
              från statsmakten har att hantera de klarar ännu inte av att betala
              rätt ersättning i rätt tid stärker det mig i min övertygelse att
              vi måste hitta en annan lösning.
            </seg>
            <seg xml:id="i-2d10981fd573942f-0">
              Det vore trevligt om Socialdemokraterna någon gång kunde redogöra
              för varför man tyckte att det var okej med 700 000 personer utanför
              när vi tog över och ni lämnade.
            </seg>
            <seg xml:id="i-7b47c10fd8029227-0">
              Det låter på Sylvia Lindgren som om den internationella finanskrisen
              och dess härjningar på svensk arbetsmarknad inte finns, som om
              inte nio länder av tio i världen har ekonomisk tillbakagång i
              år, som om Socialdemokraterna kan tänka bort den ekonomiska krisen
              och därmed också tänka bort möjligheten att konjunkturanpassa
              de insatser vi gör. Så har socialdemokratiska regeringar alltid
              gjort tidigare man drar ned på volymerna i goda tider, och man
              drar upp volymerna när tiderna blir sämre. Det är därför vi går
              från 125 000 personer i insatser förra året till 250 000 personer
              nästa år. Vi fördubblar de aktiva arbetsmarknadspolitiska insatserna.
              Nästan 5 procent av arbetskraften kommer att omfattas. Det är
              den högsta siffran någonsin.
            </seg>
            <seg xml:id="i-383111b3ed90a559-0">
              Slutsatsen av det är att i tider av djup ekonomisk kris den värsta
              lågkonjunkturen sedan 30-talet stavas arbetslinjen aktiv arbetsmarknadspolitik.
              Det är utbildning och aktivering som syftar till att förbereda
              människor att så snabbt som möjligt komma tillbaka till arbetsmarknaden.
              På så sätt ser vi till att vi har människor så nära arbetsmarknaden
              som möjligt när generationsskiftet kommer och konjunkturen vänder.
            </seg>
            <seg xml:id="i-bb9b54ca45fd87e0-0">
              Det handlar inte om att ångra sin politik. Det handlar om att
              konjunkturanpassa den, att anpassa sig efter de kraftfulla förändringarna
              i världsekonomin under det senaste året. Nio av tio länder i världen
              är i ekonomisk tillbakagång.
            </seg>
            <seg xml:id="i-0d430aadabcd023c-0">
              Svensk export, som utgör halva vår ekonomi, har minskat med en
              fjärdedel. Detta måste vi reagera på. Det gör vi med en aktiv
              arbetsmarknadspolitik och med en inkomstrelaterad försäkring som
              är bra och som fyller sitt syfte.
            </seg>
          </u>
          <note type="speaker" xml:id="i-90994d93ee1dfaf8-0">
            Anf. 13 SYLVIA LINDGREN (s):
          </note>
          <u who="sylvia_lindgren_71c9d0" xml:id="i-642ecc8d98d0cd41-4">
            <seg xml:id="i-cdb94580927193fd-0">
              Herr talman! Ministern började med att säga att han var ledsen.
              Nu går ministern härifrån och tänker inte fortsätta debattera
              med mig. Jag tycker att detta är förnedrande. Jag tycker att det
              är förnedrande att man inte accepterar att jag som kvinna och
              ledamot av arbetsmarknadsutskottet är kapabel att föra debatten
              med ministern. Det är inte första gången som han gör på detta
              sätt. Varför ska jag stå här och prata? Men jag begär att talmannen
              tar upp denna fråga. Det hade nämligen tidigare anmälts att jag
              skulle ta emot Sven-Erik Österbergs svar på denna interpellation.
            </seg>
          </u>
          <note xml:id="i-11ddd0ab0f7b64fc-1">
            Överläggningen var härmed avslutad.
          </note>
          <note xml:id="i-cfdb1b740e447faf-0">
            7 § Svar på interpellation 2009/10:111 om brandskydd för äldre
          </note>
          <note type="speaker" xml:id="i-bb925ca1a4a859cd-0">
            Anf. 14 Försvarsminister STEN TOLGFORS (m):
          </note>
          <u who="unknown" xml:id="i-a4f9894a17406a74-6">
            <seg xml:id="i-86ca2c97d7b96f6b-0">
              Herr talman! Egon Frid har frågat mig om jag avser att arbeta
              för att stärka brandskyddet och säkerheten i särskilda äldreboenden
              samt för äldre i vanliga bostäder.
            </seg>
            <seg xml:id="i-b9c8f1dc0b487a9b-0">
              Regeringen arbetar ständigt för att, tillsammans med myndigheter
              och andra aktörer, förbättra samhällets skydd mot olyckor. Brandskyddet
              är en viktig del i detta.
            </seg>
            <seg xml:id="i-ba051281d99fa6fd-0">
              I april gav jag en arbetsgrupp inom Regeringskansliet i uppdrag
              att genomföra en uppföljning av den reform av räddningstjänstlagstiftningen
              som lagen om skydd mot olyckor har inneburit.
            </seg>
            <seg xml:id="i-667cb423523353e9-0">
              Med anledning av den tragiska dödsbranden i Rinkeby i juli i
              år fick arbetsgruppen även ett tilläggsdirektiv om att förstärka
              brandskyddet för enskilda. Arbetsgruppen redovisade sitt resultat
              i september i år, och dess rapport är för närvarande föremål för
              remissbehandling.
            </seg>
            <seg xml:id="i-7c94c8638eadc83c-0">
              I sin faktaredovisning konstaterar arbetsgruppen att äldre är
              en grupp som i ökande utsträckning drabbas av olyckor. Skadorna
              återfinns främst i kategorin fallolyckor. Äldre är emellertid
              överrepresenterade i nästan alla olyckskategorier. Detta gäller
              även bränder.
            </seg>
            <seg xml:id="i-b8c315b8f3c80075-0">
              Det är viktigt att enskilda informeras och har kunskap om hur
              man ska agera vid en brand. Regeringen gav därför för några veckor
              sedan Myndigheten för samhällsskydd och beredskap, MSB, i uppgift
              att ta fram en nationell strategi för hur brandskyddet kan stärkas
              genom bättre information och stöd till enskilda.
            </seg>
            <seg xml:id="i-62b952ac2ade0c07-0">
              Vad gäller ansvaret för det lokala förebyggande arbetet mot olyckor
              har kommunerna ett viktigt ansvar. Kommunerna svarar även för
              den lokala räddningstjänsten.
            </seg>
            <seg xml:id="i-83e75dfe46f95c01-0">
              Regeringen har för avsikt att i vår lägga fram en proposition
              där man bland annat planerar att behandla äldres säkerhet.
            </seg>
          </u>
          <note type="speaker" xml:id="i-046024b2972986d2-0">
            Anf. 15 EGON FRID (v):
          </note>
          <u who="egon_frid_c86215" xml:id="i-92120973e8d44986-0">
            <seg xml:id="i-9e84c107dc760f1c-0">
              Herr talman! Jag tackar ministern för svaret.
            </seg>
            <seg xml:id="i-769d68242651096c-0">
              Försvarsminister Sten Tolgfors har många försvarsområden att
              försvara, och brandförsvaret är ett av dem. Det är möjligt att
              den frågeställning som interpellationen berör är mer av bostadspolitisk
              karaktär utifrån att den tar upp Boverkets byggregler och byggnormer,
              men den berör definitivt också brandskyddet för våra äldre. Det
              handlar om säkerhet för att undvika bränder i alla former av bostäder
              för äldre och för personer med funktionsnedsättningar som gör
              att de riskerar att själva inte kunna ta sig ut om brand uppstår
              i deras hem eller boenden.
            </seg>
            <seg xml:id="i-49bd7d0d7a0dda22-0">
              Denna interpellation är föranledd av den tragiska händelsen i
              Nybro som programmet Uppdrag granskning berättade om den 28 oktober.
              Therese och hennes kollega Anna tvingades lämna en 87-årig man
              i ett brinnande rum.
            </seg>
            <seg xml:id="i-cfc0a63f9f52cca1-0">
              Det sker i genomsnitt fem dödsbränder likt denna, och fler än
              50 personer skadas varje år i över 400 bränder på våra äldreboenden
              i landets kommuner.
            </seg>
            <seg xml:id="i-3939e56f2e1887be-0">
              Från 2011 kan Boverket komma att kräva sprinkler i alla nybyggda
              äldreboenden. Ministern säger i svaret att man arbetar med förslag.
              Det vore intressant om ministern här öppnade på förlåten lite
              grann kring vilka förslag som han faktiskt är beredd att driva
              fram och presentera.
            </seg>
            <seg xml:id="i-6ee2f14ddf670dfb-0">
              Att det kommer att bli sprinkler i nybyggda äldreboenden hjälper
              inte de tusentals äldre som bor i dagens äldreboenden eller i
              annan form av anpassat boende för äldre. Landets högsta brandskyddsmyndighet,
              Myndigheten för samhällsskydd och beredskap, har under många år
              drivit denna fråga om att sprinkler ska finnas på alla äldreboenden.
              Denna skärpning är delvis redan på gång när det gäller nybyggnation.
              Boverket filar på detta förslag om att det ska finnas sprinkler
              i alla nybyggda äldreboenden. Det är också på väg att bli en praxis
              i kommunerna när nya boenden byggs. Däremot kommer de äldreboenden
              som redan finns inte att omfattas av dessa krav. Hur avser ministern
              att agera när det gäller detta?
            </seg>
            <seg xml:id="i-44d9347618113569-0">
              I 2 kap. 2 § lagen om skydd mot olyckor står följande: Ägare
              eller nyttjanderättshavare till byggnader eller andra anläggningar
              skall i skälig omfattning hålla utrustning för släckning av brand
              och för livräddning vid brand eller annan olycka och i övrigt
              vidta de åtgärder som behövs för att förebygga brand och för att
              hindra eller begränsa skador till följd av brand.
            </seg>
            <seg xml:id="i-3ef41bf0511c5c5d-0">
              Räddningstjänster i Sverige har lokalt drivit processer mot kommuner
              och fått rätt i tolkningen av lagen om skydd mot olyckor, nämligen
              att detta måste gälla redan nu i nybyggnad men också retroaktivt
              för att uppnå skälig omfattning av brandskydd för äldre.
            </seg>
            <seg xml:id="i-03598a618c836a2d-0">
              Hur ser ministern på detta? Är det rimligt att kräva att denna
              lagstiftning och praxis om brandskydd ska gälla retroaktivt för
              att skydda äldre? Är det inte rimligt att det blir samma krav
              på sprinkler och fullgott brandskydd i befintliga äldreboenden
              och anpassade bostäder för äldre? Att man skiljer på äldres brandskydd
              i nya och tidigare byggda boenden kan inte vara rimligt. Allas
              liv måste väl i detta sammanhang ändå vara lika mycket värda?
            </seg>
            <seg xml:id="i-45de75295c7d91f8-0">
              Det handlar om brister i brandskyddet för äldre och strukturella
              förändringar i äldres boenden.
            </seg>
            <seg xml:id="i-8b71049388ef81a1-0">
              Min fråga kvarstår: Vad avser ministern att göra för att arbeta
              för att stärka brandskyddet och säkerheten i boenden och bostäder
              för äldre?
            </seg>
          </u>
          <note type="speaker" xml:id="i-6b8a36a37f8f64ff-0">
            Anf. 16 Försvarsminister STEN TOLGFORS (m):
          </note>
          <u who="unknown" xml:id="i-a4f9894a17406a74-7">
            <seg xml:id="i-c25ed1aced393c1f-0">
              Herr talman! Jag vill börja med att säga att jag tycker att detta
              var en riktigt bra interpellation. Det var min reaktion när jag
              läste den. Det är alldeles riktigt att det finns många delar i
              Försvarsdepartementets ansvarsområde, men detta är en väldigt
              viktig del. Detta är komplext, precis som interpellanten lyfte
              fram, därför att det verkligen rör byggnormer och Boverkets arbete
              med mera. Men det är viktigt att löpande se över och skärpa lagen
              om skydd mot olyckor.
            </seg>
            <seg xml:id="i-05c79007484e5a63-0">
              Den gamla räddningstjänstlagstiftningen hade blivit snårig, och
              den detaljstyrde den kommunala räddningstjänsten mycket. Då blev
              räddningstjänsten inte tillräckligt effektiv.
            </seg>
            <seg xml:id="i-24b3e2bac05b6ed1-0">
              Den nya lagen om skydd mot olyckor syftar till att man ska komma
              bort från det och gå över till målstyrning, så att kommunerna
              själva bättre kan anpassa åtgärderna utifrån de lokala behoven.
            </seg>
            <seg xml:id="i-a9c80f9c8b240ffc-0">
              Det har förts diskussioner om huruvida man bör lagstifta om till
              exempel brandvarnare ska vara obligatoriska eller inte på äldreboenden.
              Att säkerställa att brandvarnare finns i så många hushåll som
              möjligt är en av de frågor som behandlades i den översyn som nyligen
              gjordes av lagen om skydd mot olyckor.
            </seg>
            <seg xml:id="i-5a29a349105119f2-0">
              I alla nybyggda bostäder och nybyggda byggnader för personer
              med särskilda vårdbehov finns det redan i dag brandvarnare eller
              automatiskt aktiverade utrymningslarm. Boverket inför dessutom
              krav på sprinkler i särskilda boenden för äldre i nya byggnader
              enligt kommande byggregler.
            </seg>
            <seg xml:id="i-a0ecb219f00d9ed6-0">
              Äldres säkerhet har, enligt min uppfattning, varit ett eftersatt
              område som regeringen nu tar tag i. Det har varit nödvändigt att
              vidta åtgärder för att stärka äldres brandskydd. Lagstiftning
              och regler kan bidra till att skydda liv. Men innehav av brandvarnare
              är i grund och botten generellt ett ansvar som var och en behöver
              ta.
            </seg>
            <seg xml:id="i-d7c98378db735d81-0">
              Enligt lagen om skydd mot olyckor är den som äger eller nyttjar
              en fastighet, precis som Egon Frid läste upp, skyldig att se till
              att byggnaden har en tillfredsställande utrustning för brandskydd.
              Vilken sorts utrustning det är står inte i lagen.
            </seg>
            <seg xml:id="i-b57a30cdd06f4321-0">
              Vad gäller ett kommunalt ägt vårdhem är det alltså upp till kommunen
              i fråga att som ägare till byggnaden ta ansvar för bedömningen
              av vilken skyddsutrustning som behövs. Kommunen har ett ansvar
              för att se till att nödvändiga åtgärder vidtas för att förebygga
              bränder i kommunen också det generellt.
            </seg>
            <seg xml:id="i-ebf49d033155fbe1-0">
              Vilka normer som ska gälla för den tekniska utformningen av boenden
              styrs av bygglagstiftningen, precis som Egon Frid lyfte fram,
              och av de byggregler som ges ut av Boverket. Dessa ser man för
              närvarande över för att se om det går att ytterligare förstärka
              brandskyddet.
            </seg>
            <seg xml:id="i-52e762b91bb34b67-0">
              Reformen med införande av nationella mål och handlingsprogram
              har bidragit till att frågorna gällande skydd mot olyckor har
              fått en ökad uppmärksamhet och att ansvarsförhållanden har börjat
              tydliggöras.
            </seg>
            <seg xml:id="i-a2586be4ee8a0edd-0">
              Det finns alltid förbättringar att göra. Men det är inte säkert
              att det är detaljstyrning av kommunernas verksamhet som är svaret.
              Alla har ett ansvar för att förebygga brandolyckor. Kommunerna
              gör ett viktigt arbete. Det gör också ideella organisationer och
              myndigheter.
            </seg>
            <seg xml:id="i-6c7020211c5a8816-0">
              I nästa svar tänker jag, Egon Frid, återkomma med några mer konkreta
              punkter, som ju Egon Frid efterfrågat i sitt första inlägg.
            </seg>
          </u>
          <note type="speaker" xml:id="i-22c91cf13dbfbe2f-0">
            Anf. 17 EGON FRID (v):
          </note>
          <u who="egon_frid_c86215" xml:id="i-92120973e8d44986-1">
            <seg xml:id="i-63144b676d568dcc-0">
              Herr talman! Svaret från ministern har så att säga en del dolda
              svar, så jag blir nyfiken på vad ministern avser att arbeta för.
              Jag tackar därför för att ministern blir lite tydligare i de svar
              som han är beredd att lämna här i dag när det gäller det pågående
              arbetet och, naturligtvis, de förslag som arbetsgruppen lagt fram.
            </seg>
            <seg xml:id="i-0b6ac5bd4f9b098b-0">
              Dödsbranden i Rinkeby, som av naturliga skäl har fått stor uppmärksamhet,
              är det också viktigt att beakta avseende det allmänna brandskyddet.
              Dock har jag i min interpellation mer fokuserat på brandskyddet
              för äldre i särskilda boenden och i boenden för äldre.
            </seg>
            <seg xml:id="i-20bbac098b7a30ef-0">
              När det gäller tydligheten i denna lagstiftning är väl ändå en
              mer detaljreglerad lagstiftning önskvärd och nödvändig, då med
              stöd av bland annat de strukturella förändringarna i äldres boende.
              Vi ser nu utvecklingen att fler människor flyttar ut från institutioner
              och särskilt boende. Också brandsäkerheten för dessa måste garanteras.
              Fler äldre flyttas ut från särskilda äldreboenden till vanliga
              bostäder. Det har skett en ökning med 10 procent under de senaste
              sex åren. Under samma period har antalet personer med behov av
              hemtjänst ökat med 25 procent. I dag bor 150 000 personer i vanliga
              bostäder med trygghetslarm som är till stor hjälp för att man
              ska klara sig i en nödsituation, såsom vid brand.
            </seg>
            <seg xml:id="i-2e3b7c17ace66516-0">
              Dessa strukturella förändringar visar också att man med stöd
              av de myndigheter som ministern ansvarar för, såsom tidigare Räddningsverket
              och numera Myndigheten för samhällsskydd och beredskap, MSB, samt
              Boverket och räddningstjänsterna i Sverige, har drivit de här
              frågorna. Lagstiftningen på området har det varit möjligt att
              tolka utifrån vad som är skälig omfattning. Men uppenbarligen
              räcker inte detta.
            </seg>
            <seg xml:id="i-30f8e73ae5a8de55-0">
              En detaljstyrning och en tydligare lagstiftning om vad kommunerna
              som ägare till dessa boenden och som ansvariga för de äldres brandsäkerhet
              åläggs borde vara en nödvändighet dels mot bakgrund av de strukturella
              förändringar som redovisats, dels i takt med att ekonomin blivit
              mer pressad och man på alla nivåer försöker spara pengar. Det
              här leder naturligtvis till en ökad risk för olyckor och brand.
            </seg>
            <seg xml:id="i-db6ea8c5c76132d3-0">
              När det gäller de myndigheter som ministern ansvarar för måste
              väl deras ord i laget väga oerhört tungt med tanke på att vi ska
              ha en stark lagstiftning som tydliggör vad som är viktigt för
              att skydda de boende tidigt i en räddningssituation. Sprinklersystemet
              blir då mycket centralt i den här diskussionen. Det gäller också
              diskussionen om att det finns effektiva system i form av portabla
              sprinklersystem som kan flyttas med, beroende på hur och var den
              äldre personen bor. Vi måste få en lagstiftning som blir liktydig,
              det vill säga att den gäller både nybyggnation av äldreboenden
              och tidigare byggda lokaler och särskilda boenden för äldre.
            </seg>
            <seg xml:id="i-5bb8db124fb0e4bb-0">
              Det handlar också om hur ministern avser att påverka den nya
              form av trygghetsboende som det finns nationella pengar till så
              att kommunerna kan bygga anpassade bostäder. Kommer den här lagen
              att vara tillämplig till exempel i det avseendet?
            </seg>
          </u>
          <note type="speaker" xml:id="i-c66055ab3cd32f5e-0">
            Anf. 18 Försvarsminister STEN TOLGFORS (m):
          </note>
          <u who="unknown" xml:id="i-a4f9894a17406a74-8">
            <seg xml:id="i-1dbe584c9ef108c4-0">
              Herr talman! I en artikel har jag noterat att MSB lyfter fram
              att det när Boverket börjar kräva sprinkler i nya hus troligen
              blir lättare för Myndigheten för samhällsskydd och beredskap att
              motivera det i gamla hus; det här hänger ju samman. Precis som
              Egon Frid flera gånger lyft fram är detta komplext därför att
              det i grunden gäller ett regelverk för nybyggnation från Boverket
              och sedan lagen om skydd mot olyckor och hur dessa hänger samman.
            </seg>
            <seg xml:id="i-edf6b395999d2866-0">
              Jag är, Egon Frid, öppen för att titta på MSB:s rätt att utfärda
              föreskrifter gällande brandskydd. Jag är alltså inte säker på
              att det är lagen som i sig ska förändras. Den ger ett ganska gott
              stöd. Men jag är beredd att se över hur föreskriftsmöjligheterna
              i dag ser ut.
            </seg>
            <seg xml:id="i-6ad51188d37239d0-0">
              Det viktiga är att vi når målen. Jag tror inte att Egon Frid
              och jag skulle hamna i en träta gällande om det här ska ske genom
              lagstiftning eller i form av föreskrifter eller så, utan vi vill
              nå samma mål.
            </seg>
            <seg xml:id="i-1e91cce6516b9d98-0">
              Det hela är komplext. Boverket har regler gällande nybyggnad,
              och vi har en lag som pekar ut fastighetsägaren som ansvarig generellt
              för brandskyddet, inte bara för sprinkler utan generellt både
              i förebyggande syfte och i syfte att begränsa skador till följd
              av brand, enligt 2 kap. 2 § som Egon Frid här läste upp. Vidare
              tillkommer det kommunala ansvaret ett kommunalt tillsynsansvar
              och att MSB har generell tillsyn över lagstiftningen, så det är
              många delar här.
            </seg>
            <seg xml:id="i-c16751093ce51a1e-0">
              Jag tycker också att det finns en särskild aspekt här som är
              viktig och som handlar om den generella informationen. Sverige
              har under det senaste året varit drabbat av mycket allvarliga
              bränder. Vi har ju sett exempelvis branden i Rinkeby och en brand
              i Skåne där många personer omkom. Ett annat exempel som Egon Frid
              här nämnt handlar om personal på ett äldreboende som har ett sådant
              engagemang och ansvar för de äldre att man ibland till och med
              gått in i brandhärdar och då själv farit illa.
            </seg>
            <seg xml:id="i-3b34ae3e34c03d0d-0">
              Allt det här tycker jag pekar på att informationsarbetet och
              utbildningen av enskilda individer måste förbättras.
            </seg>
            <seg xml:id="i-66b4208173cdd1a7-0">
              I våras tillsatte jag en arbetsgrupp som har att se över hela
              lagen om skydd mot olyckor. Som jag nämnt är äldre i större utsträckning
              drabbade men då inte bara av bränder dock är det, Egon Frid, ett
              viktigt område utan också generellt av fallolyckor och liknande.
              Arbetsgruppen har fått i uppgift att gå igenom lagen och att värdera
              hela reformen om skydd mot olyckor samt, inte minst, att se över
              hur reformen förverkligas ute i kommunerna och om vi har nått
              intentionerna.
            </seg>
            <seg xml:id="i-c85a6cdaad1dc1dc-0">
              Översynen är nu ute på remiss. När remissinstanserna har sagt
              sitt kommer regeringen att göra en bedömning och gå vidare med
              konkreta åtgärder. Målet är att få ned antalet olyckor bland äldre,
              oavsett om det gäller just bränder eller om det gäller andra former
              av olyckor.
            </seg>
            <seg xml:id="i-3f3f000ab98aabe5-0">
              Ett instrument för skydd som lyfts fram i rapporten är inte minst
              vikten av information till enskilda om hur man själv skyddar sig,
              bland annat mot bränder. Det handlar alltså om att öka den enskildes
              kunskaper om hur bränder förebyggs och om hur man agerar om branden
              kommer. Här har Egon Frid och jag sett exempel på att detta behövs
              också när det gäller anställda inom omsorgen.
            </seg>
            <seg xml:id="i-8dd50cf25658d60b-0">
              Det handlar således om hur man når ut med information till enskilda.
              Detta är väldigt viktigt. MSB har därför fått i uppdrag att utarbeta
              en nationell strategi för hur brandskyddet kan stärkas genom stöd
              till enskilda. Man ska ta fram arbetsformer för att förbättra
              kommunikationen med grupper som kan ha särskilda behov av riktade
              informationsinsatser. Här menar jag att äldre är en sådan grupp.
            </seg>
            <seg xml:id="i-8ae300cc6b584b3b-0">
              I mitt sista inlägg, herr talman, kan jag återkomma just när
              det gäller erfarenheter av till exempel branden i Rinkeby. Det
              finns fler grupper för vilka jag tror att vi behöver göra riktade
              särskilda informationsinsatser.
            </seg>
          </u>
          <note type="speaker" xml:id="i-4c6dcc43b7a7b3e4-0">
            Anf. 19 EGON FRID (v):
          </note>
          <u who="egon_frid_c86215" xml:id="i-92120973e8d44986-2">
            <seg xml:id="i-9bac6f10daf28d8e-0">
              Herr talman! Jag får tacka ministern för att han ser så positivt
              på att frågan lyfts fram och för det som sagts om att det finns
              oerhört mycket att göra och om att brandskyddet är ett komplext
              och brett område för många grupper i samhället och naturligtvis
              också på många ansvarsnivåer. Ansvarsutkrävandet och ansvarstagandet
              är naturligtvis centrala delar i en sådan här fråga.
            </seg>
            <seg xml:id="i-e838d570cfe40524-0">
              När man följer Therese och Anna i programmet Uppdrag granskning
              och rapporteringen från dödsbranden i Nybro grips man naturligtvis
              av fallet. Personalen, som givetvis gör allt som står i deras
              makt, måste kunna skyddas. Målet är naturligtvis att vi ska ha
              ett fullgott brandskydd för alla grupper av människor, inklusive
              de äldre på våra äldreboenden. De ska känna att de bor tryggt,
              både i mer traditionella äldreboenden och i de nya former av äldreboenden
              som finns.
            </seg>
            <seg xml:id="i-34db807a4ba6ee4c-0">
              Detta gör frågan ännu svårare, eftersom vi nu är nere på såväl
              fastighetsägarnivå som den enskildes ansvar att förebygga brand.
              Jag menar dock att vi måste återföra frågan till fastighetsägare,
              kommunens ansvar och naturligtvis också myndighetsansvaret. Det
              är jätteviktigt att vi får tydliga föreskrifter från MSB, bra
              föreskrifter från Boverket och också en stark lagstiftning.
            </seg>
            <seg xml:id="i-d9f0c8168f8489b8-0">
              Slutligen är min fråga om ministern tycker att frågan är så oerhört
              viktig och central att ministern skulle arbeta för en lex Therese,
              likt lex Maria och lex Sarah, som verkligen sätter fokus på att
              detta inte får ske igen och att vi med alla möjliga medel måste
              förhindra att de som jobbar inom äldreomsorgen i Sverige utsätts
              för samma situation.
            </seg>
          </u>
          <note type="speaker" xml:id="i-557ab3608d739180-0">
            Anf. 20 Försvarsminister STEN TOLGFORS (m):
          </note>
          <u who="unknown" xml:id="i-a4f9894a17406a74-9">
            <seg xml:id="i-ceec182701b66c67-0">
              Herr talman! Eftersom tiden är knapp vill jag bara nämna några
              specifika faktorer. Rökning är en bidragande orsak till många
              bränder. En annan sak som ofta diskuteras är spisvakt, och där
              kan jag notera att ca 10 procent av de bostadsanpassningsbidrag
              som betalats ut har varit just bidrag till spisvakter. Jag vill
              också säga att erfarenheten av Rinkebybranden är att det måste
              finnas information på fler språk än svenska. MSB har fått i uppdrag
              att ta fram information på fler språk för att vi ska kunna nå
              fler och öka självskyddet i bredare grupper.
            </seg>
            <seg xml:id="i-679e230d21e6d8f7-0">
              Jag vill också som avslutning på interpellationsdebatten peka
              ut för Egon Frid att Socialdepartementet håller på med en proposition
              vars inriktning är värdigt liv i äldreomsorgen. Eftersom den inte
              är färdig än kan jag inte i detalj berätta vad den kommer att
              innehålla, och det är inte heller mitt ansvarsområde. Frågor om
              äldres säkerhet är dock en av de saker som ska behandlas, och
              det kan komma att leda till ett starkare brandskydd och färre
              olyckor för äldre.
            </seg>
            <seg xml:id="i-804d0e00cf7cf484-0">
              Avslutningsvis, herr talman, tycker jag att detta är en viktig
              interpellation. Jag tycker att den blir en delmängd i att gå igenom
              hela det brandförebyggande arbetet. Vi har fått ett antal tragiska
              exempel på att det är nödvändigt, både från Skåne och från Rinkeby
              och inte minst inom äldreomsorgen. Det pågår en generell översyn,
              men även jag har noterat att det finns anledning att titta på
              huruvida man kan ge MSB utökade rättigheter att utfärda föreskrifter
              gällande brandskydd. Hur det går med det arbetet får Egon Frid
              och jag alldeles säkert anledning att återkomma till.
            </seg>
          </u>
          <note xml:id="i-11ddd0ab0f7b64fc-2">
            Överläggningen var härmed avslutad.
          </note>
          <note xml:id="i-0e0c0bccb1de362a-0">
            8 § Bordläggning
          </note>
          <note xml:id="i-4b59360c8a396268-0">
            Anmäldes och bordlades
          </note>
          <note xml:id="i-4241ed1edf8832f4-0">
            9 § Anmälan om interpellationer
          </note>
          <note xml:id="i-d17a1d278be3b395-0">
            Anmäldes att följande interpellationer framställts
          </note>
          <note xml:id="i-af66e6cdb8c85aac-0">
            den 4 december
          </note>
          <note xml:id="i-3e5a68b58094ddb3-0">
            Börje Vestlund
          </note>
          <note xml:id="i-3e5a68b58094ddb3-1">
            Börje Vestlund
          </note>
          <note xml:id="i-8a16c24540da9170-0">
            den 7 december
          </note>
          <note xml:id="i-9c3a460f751a5227-0">
            LiseLotte Olsson
          </note>
          <note xml:id="i-95662d606890b8a5-0">
            Johan Löfstrand
          </note>
          <note xml:id="i-787202cb009d4475-0">
            Interpellationerna redovisas i bilaga som fogats till riksdagens
            snabbprotokoll tisdagen den 15 december.
          </note>
          <note xml:id="i-cf566c36e759ea96-0">
            10 § Anmälan om skriftliga svar på frågor
          </note>
          <note xml:id="i-cbf71af4e4c53270-0">
            Anmäldes att skriftliga svar på följande frågor inkommit
          </note>
          <note xml:id="i-8a16c24540da9170-1">
            den 7 december
          </note>
          <note xml:id="i-08800b598bb9e5fd-0">
            Birgitta Eriksson
          </note>
          <note xml:id="i-08800b598bb9e5fd-1">
            Birgitta Eriksson
          </note>
          <note xml:id="i-08800b598bb9e5fd-2">
            Birgitta Eriksson
          </note>
          <note xml:id="i-5e58986e3abc4323-0">
            Svaren redovisas i bilaga som fogats till riksdagens snabbprotokoll
            tisdagen den 15 december.
          </note>
          <note xml:id="i-2a882113c1927dde-0">
            11 § Kammaren åtskildes kl. 12.03.
          </note>
          <note xml:id="i-ff7f6c12ed1fff35-0">
            Förhandlingarna leddes av talmannen.
          </note>
          <note xml:id="i-da11b3be7568ace8-0">
            / Eva-Lena Ekman
          </note>
        </div>
      </body>
    </text>
  </TEI>
</teiCorpus>
