<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--51</head>
          <docDate when="2006-01-19">2006-01-19</docDate>
        </div>
      </front>
      <body>
        <div>
          <note xml:id="i-a379452f2c26b240-0">
            ﻿
          </note>
          <note xml:id="i-be68152b4a890ffc-0">
            Riksdagens protokoll
          </note>
          <note xml:id="i-98223c04d77c7fd4-0">
            2006/07:51
          </note>
          <note xml:id="i-412f87b63c3ba788-0" type="date">
            Fredagen den 19 januari
          </note>
          <note xml:id="i-370c54f20ec84949-0">
            Kl. 09:00 - 13:58
          </note>
          <note xml:id="i-078da4230d053e37-0">
            1 § Avsägelse
          </note>
          <note xml:id="i-a076f33d0e8e9584-0">
            Andre vice talmannen meddelade att Katarina Erlingson (c) anhållit
            om entledigande från uppdraget som ersättare för riksdagsledamot.
          </note>
          <note xml:id="i-6ce17255fb06a055-0">
            Kammaren biföll denna anhållan.
          </note>
          <note xml:id="i-7c171828891ffccb-0">
            2 § Meddelande om frågestund
          </note>
          <note xml:id="i-581e37a3f7cc2a70-0">
            Andre vice talmannen meddelade att vid frågestunden torsdagen
            den 25 januari kl. 14.00 skulle frågor besvaras av statsminister
            Fredrik Reinfeldt (m).
          </note>
          <note xml:id="i-6708d8faafdbd31c-0">
            3 § Anmälan om fördröjda svar på interpellationer
          </note>
          <note xml:id="i-ae8a31a8ca645c45-0">
            Till riksdagen hade inkommit följande skrivelser:
          </note>
          <note xml:id="i-5b7ecdb41ee3ada3-0">
            Interpellation 2006/07:168
          </note>
          <note xml:id="i-0b4677e265227b7a-0">
            Interpellation 2006/07:168 E 22
          </note>
          <note xml:id="i-f3e2fe4613a41d50-0">
            Interpellationen kommer att besvaras tisdagen den 23 januari
            2007.
          </note>
          <note xml:id="i-55dfc6eff00226b7-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-c740dfb09688df1d-0">
            Fredrik Ahlén
          </note>
          <note xml:id="i-b2c23aecac8633fb-0">
            Interpellation 2006/07:170
          </note>
          <note xml:id="i-81e77ad6dbd264d9-0">
            Interpellation 2006/07:170 Kulturlivet och amatörkulturen
          </note>
          <note xml:id="i-744eb106de260026-0">
            Interpellationen kommer att besvaras fredagen den 2 februari
            2007.
          </note>
          <note xml:id="i-db6815d70a1c308c-0">
            Skälet till dröjsmålet är hög arbetsbelastning.
          </note>
          <note xml:id="i-96200ae44fa9bb52-0">
            Ingrid Eiken
          </note>
          <note xml:id="i-557d0f681367c628-0">
            Interpellation 2006/07:171
          </note>
          <note xml:id="i-392385a2fb94b2c6-0">
            Interpellation 2006/07:171 Tjustbanan
          </note>
          <note xml:id="i-f3e2fe4613a41d50-1">
            Interpellationen kommer att besvaras tisdagen den 23 januari
            2007.
          </note>
          <note xml:id="i-55dfc6eff00226b7-1">
            Skälet till dröjsmålet är sedan tidigare inbokade engagemang.
          </note>
          <note xml:id="i-c740dfb09688df1d-1">
            Fredrik Ahlén
          </note>
          <note xml:id="i-b457c004681af06d-0">
            Interpellation 2006/07:198
          </note>
          <note xml:id="i-a000feee71ac813e-0">
            Interpellation 2006/07:198 Kvaliteten på de statliga museerna
          </note>
          <note xml:id="i-744eb106de260026-1">
            Interpellationen kommer att besvaras fredagen den 2 februari
            2007.
          </note>
          <note xml:id="i-db6815d70a1c308c-1">
            Skälet till dröjsmålet är hög arbetsbelastning.
          </note>
          <note xml:id="i-96200ae44fa9bb52-1">
            Ingrid Eiken
          </note>
          <note xml:id="i-80000b901fe67506-0">
            Interpellation 2006/07:212
          </note>
          <note xml:id="i-4f401b94c891f31f-0">
            Interpellation 2006/07:212 Effekterna för kulturarbetarna av
            den försämrade arbetslöshetsförsäkringen
          </note>
          <note xml:id="i-744eb106de260026-2">
            Interpellationen kommer att besvaras fredagen den 2 februari
            2007.
          </note>
          <note xml:id="i-db6815d70a1c308c-2">
            Skälet till dröjsmålet är hög arbetsbelastning.
          </note>
          <note xml:id="i-96200ae44fa9bb52-2">
            Ingrid Eiken
          </note>
          <note xml:id="i-c6945dfdd1391534-0">
            Interpellation 2006/07:218
          </note>
          <note xml:id="i-b38e9992a165fcbc-0">
            Interpellation 2006/07:218 Åtgärder i syfte att medverka till
            att utrikesministern lämnar korrekta uppgifter
          </note>
          <note xml:id="i-dc373dbabd414542-0">
            Interpellationen kommer att besvaras tisdagen den 30 januari
            2007.
          </note>
          <note xml:id="i-eca160c97a00c2da-0">
            Skälet till dröjsmålet är utlandsresor.
          </note>
          <note xml:id="i-17e7ca5fbf860905-0">
            Carl Bildt
          </note>
          <note xml:id="i-e5ba8a1f285a81b6-0">
            4 § Svar på interpellation 2006/07:110 om hyresrätter i Skåne
          </note>
          <note type="speaker" xml:id="i-7d7d3f71a1ef8f18-0">
            Anf. 1 Statsrådet MATS ODELL (kd):
          </note>
          <u who="mats_odell_751011" xml:id="i-f5715db990d2a646-0">
            <seg xml:id="i-90878048ae9aeaa9-0">
              Fru talman! Leif Jakobsson har frågat mig om jag insett konsekvenserna
              av det stopp för nya hyresrätter som regeringens politik medför
              samt vilka statliga insatser jag planerar för att Malmö stad ska
              kunna möta den orimliga situation som uppstår.
            </seg>
            <seg xml:id="i-2a9c8a9057f0b787-0">
              Jag måste börja med att säga att jag inte instämmer i de domedagsprofetior
              som Leif Jakobsson målar upp! Signaler från byggbranschen visar
              tvärtom en tilltro till regeringens bostadspolitik och en förväntan
              om lägre byggkostnader och lägre skatt för både fastighetsägare
              och hyresgäster. Och branschorganisationen Sveriges byggindustrier
              säger i ett uttalande att systemet med statliga subventioner skapat
              osäkerhet och ryckighet i bostadsproduktionen, och de varnar för
              liknande misstag i framtiden.
            </seg>
            <seg xml:id="i-fcca025cc532f0bd-0">
              Det finns många goda exempel på att det går att bygga billiga
              och långsiktigt bra hyresbostäder, det visar exempelvis Byggkostnadsforum.
              Att tro att byggandet av hyresrätter i Sverige helt kommer att
              avstanna på grund av att subventionerna tas bort tycker jag är
              att visa en misstro mot byggbranschen. Det finns andra, viktigare
              drivkrafter för byggandet såsom långsiktigt stabila makrovillkor,
              stabila och tydliga spelregler för byggsektorn och sist men inte
              minst ökad sysselsättning och skapandet av framtidsoptimism hos
              hushållen.
            </seg>
            <seg xml:id="i-1be4f3f987e42214-0">
              Jag vill också påminna om att de investeringsstöd som infördes
              av den förra regeringen aldrig varit avsedda att vara mer än tillfälliga
              och att de kommer att upphöra 2006 i enlighet med riksdagsbeslut
              då stöden infördes. Den förra regeringen avsåg också att avveckla
              räntebidragen, även om det var först från den 1 juli 2008.
            </seg>
            <seg xml:id="i-de60ca9ea780ab33-0">
              Det är uppenbart att många människor vill bosätta sig i Malmö
              kommun. Högskolan i Malmö är den högskola i Sverige som flest
              ungdomar vill studera vid, och danskar lämnar Köpenhamn för att
              i stället flytta till Malmö. Det tyder på att Malmö är en attraktiv
              stad att bo i. Samtidigt förstår jag att det kan skapa en del
              utmaningar för bland annat bostadsförsörjningen.
            </seg>
            <seg xml:id="i-d9b6b33060130eb2-0">
              På frågan om vilka insatser regeringen planerar kan jag bara
              svara att om det skulle införas tillfälliga produktionsstöd för
              bostadsbyggandet i Malmö skulle detta på längre sikt endast skapa
              obalanser på bostadsmarknaden. De enskilda kommunernas uppgift
              är att ha framförhållning och planera och skapa förutsättningar
              för byggandet av passande bostäder för sina invånare. Men framför
              allt är marknadens funktion av central betydelse för bostadsproduktionen,
              och här är det däremot statens uppgift att skapa goda, långsiktiga
              marknadsvillkor så att marknaden kan fungera friktionsfritt och
              bostadsbyggandet därmed baseras på konsumenternas efterfrågan.
              I detta sammanhang ska jag passa på att säga att för att underlätta
              för svagare grupper att etablera sig på bostadsmarknaden har regeringen
              i 2007 års budgetproposition avsatt 100 miljoner kronor.
            </seg>
            <seg xml:id="i-a9661a32f41963fd-0">
              Jag vill även säga att det aldrig har funnits något totalt förbud
              mot att sälja kommunalt ägda bostäder. Att underlätta ombildningar
              till bostadsrätter i storstädernas förorter och därmed öka blandningen
              av upplåtelseformer i bostadsområden är ett sätt att gå mot en
              minskad boendesegregation. Att äga sin bostad är också ett sätt
              att känna inflytande och delaktighet när det gäller den egna boendesituationen.
            </seg>
            <seg xml:id="i-094133e3b1d86a68-0">
              Avslutningsvis vill jag bara tillägga att jag hyser den största
              tillförsikt när det gäller bostadsbyggandet i Malmö. Enligt Malmös
              stadsbyggnadsdirektör Christer Larsson har inga av de byggherrar
              som nyligen svarat i en enkätundersökning ändrat sina byggplaner
              på grund av slopandet av subventionssystemet.
            </seg>
          </u>
          <note type="speaker" xml:id="i-05ccc169b996e406-0">
            Anf. 2 LEIF JAKOBSSON (s):
          </note>
          <u who="leif_jakobsson_04dbae" xml:id="i-e6ad18376d44adf9-0">
            <seg xml:id="i-1dfb1c3c3570e266-0">
              Fru talman! Jag får tacka för att jag fick ett svar från statsrådet.
              Men jag måste säga att jag blir ännu mer oroad på alla deras vägnar
              som står i bostadskön när jag hör vilken bristande insikt som
              det bostadsansvariga statsrådet har i hur marknaden och politiken
              fungerar.
            </seg>
            <seg xml:id="i-e6f6791865d6ada4-0">
              Jag var med om att städa efter förra gången Mats Odell satt i
              regeringen då vi hade det lägsta byggandet någonsin. Det har gått
              från 10 000 nya lägenheter till en bra bit över 30 000 när vi
              lämnade över. Jag vet hur mödosamt det är att få fart på bostadsbyggandet
              igen när man, som ni förra gången, har slagit undan förutsättningarna
              helt och hållet.
            </seg>
            <seg xml:id="i-e41c84f0f65d8ab3-0">
              Jag menar att den politik som regeringen har slagit in på kommer
              att leda till ett kraftigt ras för byggandet av hyresrätter till
              rimliga hyror. Det är det vi pratar om. Investeringsstödet, som
              ni avskaffade, var inte en allmän subvention. Det var inte ett
              allmänt bidrag till byggande, utan det var ett kontrakt med byggherrarna
              om att hålla hyrorna på en låg nivå, för Malmös del under 1 000
              kr per kvadratmeter. Det fina med det, och det fungerade alldeles
              ypperligt, var att kommunen var tvungen att engagera sig. För
              att komma ned till sådana hyresnivåer var man tvungen att hitta
              marklösningar, planlösningar och allt annat som gjorde att man
              från kommunens sida bidrog. Byggherren fick verkligen anstränga
              sig. Det är det Byggkostnadsforum redovisar. Byggherren fick verkligen
              anstränga sig för att få ned kostnaderna för att komma under denna
              nivå. Det var det som var finessen med det och som gjorde att
              vi två år i rad hade lägre hyror i det nya beståndet än vad vi
              hade haft året innan. Det har aldrig hänt tidigare, enligt statistiken.
              Kostnaderna för nya hyreslägenheter sjönk två år i rad, och det
              var tack vare det här.
            </seg>
            <seg xml:id="i-2ae9fd456d5b8959-0">
              Det är precis vad också Boverket visar i sin utvärdering. De
              flesta av de hyreslägenheter som byggdes hade inte blivit byggda
              om det här stödet inte hade funnits. Investeringsbidraget var
              så bra när det gäller studentbostäder att Kristdemokraterna bara
              för ett och ett halvt år sedan krävde att anslaget till det skulle
              fördubblas. Så bra var det. Man undrar vad som har hänt sedan
              dess.
            </seg>
            <seg xml:id="i-d954173741eee4d6-0">
              Situationen i sydvästra Skåne kommer att vara särskilt prekär,
              och det har jag försökt beskriva i min interpellation. Redan i
              dag tar Malmö stad ett alldeles oproportionerligt stort ansvar
              för hyreslägenheter. Det gäller trycket från danskar, från ungdomar
              från kranskommunerna och inte minst från asylsökande.
            </seg>
            <seg xml:id="i-e9ea5a9f2d736c26-0">
              Det finns gott om utbyggnadsplaner i Malmö. Vi har en stark plantradition,
              vi har en ypperlig socialdemokratisk bostadspolitik. Men med det
              här beslutet om att slopa investeringsbidraget kommer vi att hamna
              i en situation där väldigt många i stället kommer att bygga bostadsrätter
              eller hyresrätter till mycket höga kostnader, som de grupper som
              står utanför bostadsmarknaden inte kan betala.
            </seg>
            <seg xml:id="i-1125d83845f972df-0">
              Nu ser vi att en lång rad borgerliga kommuner runtom Malmö tänker
              sälja ut de få hyreslägenheter de har kvar, vilket gör att trycket
              på Malmö kommer att öka ännu mer. Det är den oron som gör att
              jag ställt interpellationen. Man kan konstatera att statsrådet
              inte har förstått hur illa det är. Jag ska bara ge ett undantag.
              Vellinge kommun kommer inte att sälja ut sin allmännytta, och
              det hedrar den borgerliga majoriteten där. Men i övrigt blir vi
              av med allmännyttan.
            </seg>
          </u>
          <note type="speaker" xml:id="i-03c62e0a6ac5410d-0">
            Anf. 3 HANS WALLMARK (m):
          </note>
          <u who="hans_wallmark_d27c95" xml:id="i-0aab0a110bd59f17-0">
            <seg xml:id="i-95d925ae6889f06d-0">
              Fru talman! Denna fredag är en rätt bra dag, därför att många
              av frågorna i interpellationsdebatterna kommer att beröra Skåne,
              vilket man kan notera i interpellationssvaren. Det lär bli flera
              skånska exempel i dagens debatter, så även i den här debatten,
              som handlar specifikt om hyresrätter i Skåne.
            </seg>
            <seg xml:id="i-2fbb02e0b6bd5a03-0">
              Jag tycker att det på många sätt är ett alldeles utmärkt svar
              som minister Mats Odell har avgivit i dag. Naturligtvis är det
              alltid turbulent i inledningen när man förändrar något, som nu
              med subventionerna. Det är alltid turbulent när man går från en
              ordning till en annan. Men det viktiga är att peka på den nya
              ordning som vi är på väg mot. Jag tycker att Mats Odell har många
              kloka poänger i interpellationssvaret.
            </seg>
            <seg xml:id="i-818ac73904fe414e-0">
              Jag ska ta ett annat exempel. Leif Jakobsson hänvisar till Malmö.
              Låt oss bredda oss och se på resten av Skåne. Själv kommer jag
              från Ängelholm, en mellanstor svensk kommun. Där har vi en rätt
              stark och känd lokal entreprenör inom hyresfastighetsbranschen,
              Gösta Melin, som bygger hyresrätter. Där tycker jag att man ska
              se det privata initiativet. Det finns goda företagare. Det finns
              goda entreprenörer. Det finns de som genom eget engagemang är
              samhällsbyggare.
            </seg>
            <seg xml:id="i-04337795a4ee8998-0">
              Jag tror att en bra politik som jag tror att alliansregeringen
              kommer att föra har fokus på företagande och entreprenörskap.
              Därför tror jag att det i grunden viktiga är att man tittar på
              företagandets, företagarens och entreprenörens villkor och inte
              stirrar sig blind på subventioner. För att vi ska få en bra hyresproduktion
              i Sverige är det långt viktigare att vi förenklar och förbättrar
              för företagare och entreprenörer än att vi har skattesubventioner.
            </seg>
            <seg xml:id="i-045fee53e328956e-0">
              Jag tycker också att det är oerhört glädjande att regeringen
              har sagt att ambitionen är att man ska ta bort ungefär en fjärdedel
              av den regelbörda som finns i Sverige i dag. Min erfarenhet som
              tidigare kommunstyrelseordförande i Ängelholm under drygt fem
              år är att det finns stora svårigheter med plan- och byggprocesser,
              långa handläggningstider och överklaganden processer som drar
              ut oerhört långt på tiden och också riskerar att kväva initiativ.
              Det är väsentligt att man försöker förenkla och förkorta handläggningstider
              och inte stirrar sig blind på subventioner.
            </seg>
            <seg xml:id="i-eec6bb6d84846ab0-0">
              Jag tycker också att det är väldigt bra att Mats Odell i sitt
              interpellationssvar visar på att det finns en möjlighet till dynamik
              även i kommunalt ägda fastighetsbolag. Man behöver inte sälja
              ut hela beståndet. Jag vill återigen ta ett exempel från min egen
              kommun, Ängelholm. Där sålde det kommunala bostadsbolaget Munkaljungbybyggen
              en större fastighet för att därmed få in pengar så att man kunde
              lätta på lånebördan när man skulle bygga nya bostäder inom allmännyttan
              i kommunen. Att sälja ut gammalt bestånd är ett praktiskt sätt
              att möjliggöra att det byggs nytt.
            </seg>
            <seg xml:id="i-d90d8da7983e7489-0">
              När vi pratar om hyresrätter i landet inte bara i Skåne, även
              om det är nog så trevligt för oss som kommer därifrån är det långt
              viktigare att se på regelbördorna och förutsättningarna att vara
              företagare och entreprenör än att se på subventioner.
            </seg>
            <seg xml:id="i-17e62a37cb851424-0">
              Fru talman! Med de orden vill jag säga att det är ett alldeles
              utmärkt svar som statsrådet Mats Odell har avgivit.
            </seg>
          </u>
          <note type="speaker" xml:id="i-c40a42ff755bf2d9-0">
            Anf. 4 Statsrådet MATS ODELL (kd):
          </note>
          <u who="mats_odell_751011" xml:id="i-f5715db990d2a646-1">
            <seg xml:id="i-41237ebaa8c035c7-0">
              Fru talman! Jag vill tacka både Leif Jakobsson och Hans Wallmark
              för deras inlägg. De bidrar till att belysa situationen som är
              oerhört viktig för människor, nämligen att man har någonstans
              att bo.
            </seg>
            <seg xml:id="i-6d7e3069acb3ac7d-0">
              Vad är det då som hindrar att det byggs hyresrätter i Malmö?
              Industrifakta gjorde ganska nyligen en enkät med 26 byggherrar
              i Skåne. Den visar på hinder för att bygga nya bostäder med hyresrätt
              i följande rangordning:
            </seg>
            <seg xml:id="i-e323de4aaaa4c946-0">
              Ingenstans finns här subventionerna. Och på Malmö kommuns hemsida
              ser vi att just attraktiviteten, som jag nämnde i mitt svar, naturligtvis
              är ett bekymmer, att så många vill flytta dit. På hemsidan står
              det att Malmös befolkning väntas öka med 4 0005 000 personer i
              år. Det är en rekordstor ökning. Inflyttning sker främst från
              Danmark men också från andra delar av Sverige. Vi har också den
              tillfälliga asyllagen. Dessutom föds det flera barn.
            </seg>
            <seg xml:id="i-e8a07e71e2e0255b-0">
              Trots att det byggs mängder av nya bostäder har det för många
              blivit svårare att hitta någonstans att bo. Det antyder att det
              är en dynamisk marknadssituation.
            </seg>
            <seg xml:id="i-a65cc0177b8b2c13-0">
              Leif Jakobsson säger att han är oroad när han hör mitt svar,
              att han har fått städa upp efter mig förra gången och att det
              nu byggs betydligt mer. Då ska jag nominera Leif Jakobsson till
              ekonomipriset till Alfred Nobels minne med tanke på att det just
              är de allmänna förutsättningarna som är så annorlunda om det är
              han som har städat upp.
            </seg>
            <seg xml:id="i-79fe0d45f13b29db-0">
              Bakgrunden till det låga bostadsbyggandet var bland annat fastighetskrisen,
              som byggde på en tidigare spekulationsekonomi som inte hanterades.
              Mona Sahlin försökte med stopplag, strejkstopp och allt möjligt
              att stoppa detta, men det gick inte. Vi hade då den lägsta lågkonjunktur
              som vi haft sedan 30-talet. Det är klart att det byggs mindre
              när fastighetspriserna faller så mycket. Men Leif Jakobsson har
              städat upp. Nu har vi en internationell högkonjunktur och sysselsättningen
              ökar, och det är det som städarbetet ligger i. Jag tvivlar inte
              på att Leif Jakobsson har bidragit till detta, men att betrakta
              det som att han städat upp efter mig är kanske i kraftfullaste
              laget.
            </seg>
            <seg xml:id="i-7333d466f69e727c-0">
              Problemet, fru talman, med investeringsstöd är att det går till
              producenten, den som bygger. Det minskar trycket på kostnadseffektivitet.
              Man siktar väldigt mycket in sig på att tillgodose bidragsgivarens
              villkor.
            </seg>
            <seg xml:id="i-ea312543bde4ba95-0">
              Leif Jakobsson talar om marklösningar som nu har kommit fram.
              Då vill jag fråga Leif Jakobsson: Vad är det som hindrar att dessa
              marklösningar används även utan subventioner?
            </seg>
            <seg xml:id="i-5b4a96daf9e70382-0">
              Björn Wellhagen, som är ansvarig för bostadsfrågor på Sveriges
              byggindustrier, sade när beskedet kom att subventionerna skulle
              bort: Vi gjorde vågen när beskedet kom. Den enda invändningen
              är att utfasningsperioden kunde ha varit något längre. Men för
              övrigt är det bara bra att sådana här subventioner tas bort. De
              snedvrider konkurrensen och kan leda pengarna åt fel håll. Investeringsbesluten
              ska baseras på var de gör störst nytta, ingenting annat.
            </seg>
            <seg xml:id="i-d36a54aa5799c8fa-0">
              Leif Jakobsson nämnde studentbostäder. Det beskrivs i en ganska
              färsk rapport att byggandet av studentbostäder har fallit tillbaka
              trots att subventionerna infördes 2003. Det är andra villkor som
              behöver bli bättre i stället för att vi ska satsa på subventioner
              för att öka byggandet och för att flera människor ska få någonstans
              att bo.
            </seg>
          </u>
          <note type="speaker" xml:id="i-8d527a4daa5f988a-0">
            Anf. 5 LEIF JAKOBSSON (s):
          </note>
          <u who="leif_jakobsson_04dbae" xml:id="i-e6ad18376d44adf9-1">
            <seg xml:id="i-cd771df2e72c6d04-0">
              Fru talman! När det gäller Hans Wallmarks inlägg skulle det ha
              varit klädsamt om han berättat att den framgångsrika byggnationen
              av hyresrätter i Ängelholm har skett med hjälp av investeringsbidragen,
              som har varit en väsentlig förutsättning för att den har kunnat
              ske.
            </seg>
            <seg xml:id="i-1ed7c28d97271615-0">
              Statsrådet pratar fortfarande om investeringsstödet som något
              slags allmän subvention, som något som bara utgick hur som helst.
              Det jag försökte beskriva i mitt första inlägg är att vad det
              handlade om var en form av kontrakt mellan kommun, stat och byggherre.
              Alla skulle göra vad man kunde för att få ned det slutliga beloppet
              på hyreslappen som dimper ned hos hyresgästen till att, för Malmös
              del, hamna under 1 000 kr per kvadratmeter och år.
            </seg>
            <seg xml:id="i-02b74205e6df64ce-0">
              Det är ju precis det som nu händer när staten drar sig ur, när
              de här ungefär 200 kronorna per kvadratmeter läggs ovanpå. Det
              är ungefär den beräkning som de flesta har gjort att det här investeringsstödet
              betyder. Då är det klart att de nya hyresrätter som byggs kommer
              att hamna på helt andra kostnadsnivåer och vända sig till en helt
              annan kategori människor: högavlönade som kan betala höga hyror
              men som ändå vill ha hyresrätt. Då faller naturligtvis motivet
              för de flesta kommuner att på samma sätt engagera sig för att
              få ned kostnaderna, för det som har drivit de kommuner som har
              gjort detta är att man har en social bostadspolitik. Man vill
              se till att unga människor kan flytta hemifrån, att invandrare
              och andra med stora barnaskaror i familjerna faktiskt inte längre
              ska vara trångbodda. De kommer inte att kunna efterfråga de hyresrätter
              som kommer att byggas nu, med betydligt högre hyresnivå.
            </seg>
            <seg xml:id="i-34156bf50afd71d2-0">
              Det kommunala bostadsbolaget i Malmös beräkning är att det här
              innebär ca 1 200 kr i månaden i höjning. Bo Trygg pratar om 200
              kronors höjning per kvadratmeter och år på grund av det här, och
              det är otroligt mycket pengar. 1 200 kr i månaden innebär att
              man sorterar ut en väldigt stor grupp människor, framför allt
              unga människor som behöver komma ut på bostadsmarknaden.
            </seg>
            <seg xml:id="i-e406b674b0892c75-0">
              Det är ju det som är så allvarligt. Vi kommer säkert att få se
              hyresrättsproduktion även i framtiden, men den kommer att vara
              nischad mot något helt annat. Den kommer att vara nischad mot
              människor som har gott om pengar, och vi kommer att få större
              och större problem med de människor som inte har samma möjlighet
              att betala för sig.
            </seg>
            <seg xml:id="i-ba25f1eab1a3592d-0">
              Det är samma sak när det gäller utförsäljningen av allmännyttan.
              Visst, man kan prata om att det här handlar om att människor ska
              ta över sina hyreslägenheter i storstädernas förortsområden. Men
              det är inte det vi pratar om när vi pratar om sydvästra Skåne.
              Vi pratar om att ett antal väldigt borgerligt styrda kommuner
              kommer att göra sig av med sina bostadsbestånd. Det är de kommuner
              som redan redan , statsrådet har svarat Integrationsverket att
              de inte kan ta emot några flyktingar, för de har inga hyreslägenheter.
              När ni nu har aviserat att ni tar bort lagen om allmännyttiga
              bostadsbolag har man snabbt varit framme. Staffanstorp kommer
              att fatta beslut nu för att snabbt se till att sälja av de få
              hyreslägenheter man har kvar. Det innebär att trycket när det
              gäller flyktingmottagningen än mer kommer att koncentreras på
              Malmö stad. Malmö stad får ta det ansvar som egentligen borde
              vara hela sydvästra Skånes. Jag undrar hur statsrådet som kristdemokrat
              kan tycka att det här är en bra utveckling.
            </seg>
          </u>
          <note type="speaker" xml:id="i-c5a3e393df845622-0">
            Anf. 6 HANS WALLMARK (m):
          </note>
          <u who="hans_wallmark_d27c95" xml:id="i-0aab0a110bd59f17-1">
            <seg xml:id="i-feb4507aa949dc12-0">
              Fru talman! Jag tror att vi kommer att få se att det kommer att
              byggas hyresrätter även de kommande åren. Däremot tror jag att
              vi ska vara medvetna om att går man från ett system till ett annat
              kan det alltid vara problem och svårigheter i övergången. Man
              har vant sig vid ett system och kommer strax att vänja sig vid
              ett nytt system. Det vore också konstigt, fru talman, om det fanns
              möjlighet att få subventioner med tidigare gällande regelsystem,
              om man inte skulle försöka utnyttja den möjligheten. Det vore
              konstigt om man inte skulle försöka utnyttja möjligheten att få
              tillgång till det när man bygger hyresrätter.
            </seg>
            <seg xml:id="i-96f1100e497b3d95-0">
              Fru talman! Som folkvald och som företrädare för medborgarna
              skulle jag ändå vilja peka på två saker som jag möjligtvis, i
              all ödmjukhet, tycker saknas i ministerns svar och som man kan
              understryka än mer. Jag tror att det viktigaste när det gäller
              hyresrätter är att man också kan betala sin hyra. Därför är den
              jobb- och sysselsättningspolitik som alliansen har som fundament
              för mandatperioden så oerhört viktig. Det är först genom eget
              jobb, egna inkomster, som man också kan ta ansvar för den egna
              hyran i hyresrätten.
            </seg>
            <seg xml:id="i-58d42af4475ea976-0">
              Det andra som också möjligtvis saknas i ministerns svar är att
              jag tror att det är långt väsentligare för den svenska fastighets-
              och byggbranschen att man ser över den regelbörda som de bär på.
              Därför är det viktigt att betona att ambitionen är att man ska
              få bort kanske ungefär en fjärdedel av regelbördan totalt sett
              för det svenska företagandet. Det gäller också, tror jag, att
              göra något åt de plan- och byggprocesser som finns, de långa handläggningstider
              och de långa överklagningsprocesser som finns.
            </seg>
            <seg xml:id="i-9e7a5873884938b0-0">
              Sedan tror jag att man ska se på den dynamik som Mats Odell också
              pekar på i sitt svar. Det är fullt möjligt att man, genom att
              till exempel kunna sälja hyresrätter, också kan bygga nytt eftersom
              man skapar en dynamik i den kommunala sektorn. Jag tycker som
              moderat och borgerlig företrädare också att det är oerhört viktigt
              att slå vakt om den kommunala friheten. Det måste vara kommunerna
              själva som får avgöra.
            </seg>
          </u>
          <note type="speaker" xml:id="i-61b704bc8890ecb6-0">
            Anf. 7 Statsrådet MATS ODELL (kd):
          </note>
          <u who="mats_odell_751011" xml:id="i-f5715db990d2a646-2">
            <seg xml:id="i-9dc4226c501b0d8a-0">
              Fru talman! Grundproblemet i svensk bostadsmarknad är ju, trots
              Leif Jakobssons insatser i städbranschen, att det faktiskt byggs
              ungefär hälften så mycket i Sverige som i våra grannländer. I
              Norge och Finland byggs det lika många bostäder till den befolkningen
              som vi i Sverige bygger till vår dubbelt så stora befolkning.
              Vi ligger alltså i bottennivå bland EU-länderna när det gäller
              byggande. Inte ens under byggkonjunkturen i slutet av det glada
              80-talet, kom vi upp i genomsnittet av byggande i resten av Europa.
              Det är ju därför som vi förändrar villkoren för att skapa långsiktigt
              goda villkor för byggande.
            </seg>
            <seg xml:id="i-13018a4443894cd5-0">
              Låt mig bara återge vad Sveriges byggindustrier säger. De har
              gjort egna beräkningar som visar att effekterna av de stödformer
              som har varit är oerhört marginella. Under de senaste åren är
              det tvärtom en stark konjunktur som har lett till kraftigt ökad
              produktion av alla typer av boendeformer: hyreslägenheter, bostadsrätter
              och småhus. Även om det inte har utgått några subventioner har
              ökningen varit lika stor i alla kategorier.
            </seg>
            <seg xml:id="i-d975541732ebc381-0">
              Sedan kommer vi till Leif Jakobssons berättigade fråga. Hur kan
              jag som kristdemokrat tycka att det här är en bra utveckling?
              Vilken utveckling? Är det den utveckling som Leif Jakobsson målar
              upp och som inte stämmer med vad Malmö kommun säger och med den
              enkät som man har gjort bland samtliga som före borttagandet av
              de här subventionerna hade anmält att de skulle bygga? Ingen av
              dem har ändrat sina byggplaner, Leif Jakobsson, efter att de här
              villkoren har förändrats. Det tycker jag är en väldigt viktig
              sak.
            </seg>
            <seg xml:id="i-d74c27a34b179248-0">
              Sedan är det också spännande att höra att Leif Jakobsson talar
              om att de som nu går miste om bostäder, med tanke på de här subventionerna,
              är ungdomar, flyktingar och invandrare. Han nämnde framför allt
              invandrare med stora barnaskaror. Hur stora barnaskaror får man
              plats med i 70 kvadratmeter, Leif Jakobsson? Det är det som har
              varit gränsen, er gräns för de här subventionerna. Jag får inte
              den logiken att riktigt gå ihop.
            </seg>
            <seg xml:id="i-661f8fab64f21c6d-0">
              Sanningen är ju att det är när vi får en dynamisk byggmarknad
              som det uppstår flyttkedjor. Är det rimligt att det är ungdomar
              och flyktingar som ska ta de nyproducerade lägenheterna? Trots
              de subventioner som Leif Jakobsson vill slå vakt om kostar ju
              en nyproducerad tvåa på någonstans runt 55 kvadratmeter ca 6 000
              kronor i månaden. Är det rimligt att en ung människas första bostad
              är en nyproducerad lägenhet? Är det rimligt att en ung människas
              första bil är en ny Volvo? Är det inte så att man mer kanske söker
              sig till en begagnad bil? Är det inte rimligt att vi har en situation
              där det också finns begagnade lägenheter för unga människor?
            </seg>
            <seg xml:id="i-9d54e5eb673ea0f7-0">
              Det är ju just genom att inte fokusera på att bygga speciella
              bostäder som vi subventionerar utan att ha ett brett spektrum
              av byggande som dessa flyttkedjor kan skapas. Vi har sett detta
              i Malmö. MKB har faktiskt varit föredömliga när det gäller att
              inte fastna så mycket i de här subventionsstorlekarna utan bygga
              ett bredare spektrum. Det har skapat flyttkedjor. Nu har detta
              brutits, mycket på grund av att det är människor som inte har
              bott i Malmö tidigare som flyttar in. Det är danskar, och det
              är folk från andra delar av landet. Då blir det inga bostäder
              lediga i just Malmö. Men det har varit en mycket tydlig trend
              att den politiken har varit mer framgångsrik än den politik som
              har fokuserat på att bygga enligt de här normerna.
            </seg>
            <seg xml:id="i-a1f9b39fc9adf20f-0">
              Jag hörde just om ett byggföretag i Helsingfors som har byggt
              hyresrätter här, i de här storlekarna, men som inte har byggt
              dem så att de har fått subventioner. Det har varit bättre och
              mer lönsamt att kunna bygga i enlighet med vad konsumenterna vill
              ha än att tränga in sig i den där subventionskostymen. Jag tycker
              alltså att Leif Jakobssons farhågor ännu inte har besannats. Mycket
              talar för att en ny politik kommer att leda till att det byggs
              mer. Det kommer att bli större möjligheter till flyttkedjor och
              fler lägenheter för unga människor att flytta in i.
            </seg>
          </u>
          <note type="speaker" xml:id="i-bf1d9e2ac993026b-0">
            Anf. 8 LEIF JAKOBSSON (s):
          </note>
          <u who="leif_jakobsson_04dbae" xml:id="i-e6ad18376d44adf9-2">
            <seg xml:id="i-095de1e176f07d08-0">
              Fru talman! Statsrådet har redan dragit växlar på borttagandet
              av investeringsstödet. Hyresnivån för en lägenhet på 55 kvadratmeter
              som Mats Odell nämnde är om man inte har investeringsstödet. Gränsen
              1 000 kr per kvadratmeter innebär 4 500 kr. Det stämmer precis.
              Det är skillnaden mellan 4 500 kr och 6 000 kr i månaden. Det
              är resultatet av er politik och den budget ni drivit igenom. Det
              är just det jag pratar om. De 1 500 kronorna, 1 200 kronorna eller
              1 800 kronorna är avgörande för de allra flesta människor när
              de ska hyra en lägenhet.
            </seg>
            <seg xml:id="i-bbeca1e90d32ca89-0">
              Det är också en intressant argumentation när statsrådet säger
              att det byggs för lite och därför vidtar vi åtgärder som gör att
              vi tar bort stimulansen för att bygga över huvud taget. Det kan
              väl knappast leda till att det blir fler bostäder.
            </seg>
            <seg xml:id="i-651bcf72ed766362-0">
              Jag säger inte att det inte kommer att byggas. Det kommer att
              byggas. Det såg vi också innan stöden kom. Det byggdes, men det
              byggdes för människor som har väldigt höga inkomster. Jag pratar
              om de grupper som socialdemokratin i första hand företräder, nämligen
              människor som inte är födda med silversked i munnen, människor
              som inte får ett förstahandskontrakt eller som inte får en bostadsrätt
              av sina föräldrar utan måste klara sig på egen hand.
            </seg>
            <seg xml:id="i-5caed54956a2eaa4-0">
              Det är de som kommer att drabbas av den här politiken. Det är
              de som i allt större skaror kommer att stå bostadslösa.
            </seg>
            <seg xml:id="i-c19bf434e60152b3-0">
              Jag frågade hur statsrådet som kristdemokrat kan bejaka den här
              utvecklingen. Det gällde den specifika frågan att kranskommunerna
              runt Malmö gör av med sina sista hyreslägenheter. Man har redan
              sagt nej till avtal om flyktingmottagande på grund av att man
              inte har bostäder. Nu gör man sig av med de sista bostäderna.
            </seg>
            <seg xml:id="i-be9aceeb936e5350-0">
              Är det rimligt att Malmö med sin bostadssituation ska behöva
              ta allt ansvar för flyktingmottagandet i hela sydvästra Skåne?
              Det var den specifika frågan jag ställde.
            </seg>
          </u>
          <note type="speaker" xml:id="i-c8a1f78dbc131ac3-0">
            Anf. 9 Statsrådet MATS ODELL (kd):
          </note>
          <u who="mats_odell_751011" xml:id="i-f5715db990d2a646-3">
            <seg xml:id="i-9e7c760fbf1e9c50-0">
              Fru talman! Man kan ha olika exempel. Min medarbetare som nyligen
              har flyttat in i en nyproducerad lägenhet på 59 kvadratmeter här
              i Helsingforss kommun betalar 7 300 kr per månad, med full subvention.
            </seg>
            <seg xml:id="i-1cf89f99c2f6ce6d-0">
              När det gäller kranskommunerna i Malmö är jag beredd att hålla
              med Leif Jakobsson i en del. Jag vill pröva någonting som många
              allmännyttiga bostadsföretag är inne på. Om Leif Jakobsson hade
              haft rätt till ytterligare inlägg hade det varit intressant att
              höra hans syn på detta. Det är inte säkert att bostadsrätten är
              den rätta associationsformen i sådana områden. Om man vill äga
              sin bostad i sådana bestånd utan att behöva ändra hela beståndet
              till bostadsrätter erbjuder det vi vill införa, nämligen ägarlägenheter,
              en möjlighet.
            </seg>
            <seg xml:id="i-a6b48a3ecc83465e-0">
              Detta är något som fler och fler av de allmännyttiga bostadsföretagen
              talar om. I stället för att lämna över till svaga bostadsrättsföreningar
              kan man låta de starka kommunala bostadsbolagen ha kvar och bli
              ansvariga för de samfälligheter som blir. De som successivt får
              köpa sina bostäder får då trygghet och stabilitet och möjlighet
              att göra en bostadskarriär. Det kan bli ägarlägenheter.
            </seg>
            <seg xml:id="i-4c7b7e44049d1133-0">
              Det är en fråga som Leif Jakobsson och jag får fundera på. Jag
              tycker att det är en spännande möjlighet att se hur vi framöver
              kan utnyttja allmännyttan som en stabil grund för att fler kan
              få äga sina lägenheter utan att man slår sönder det som Leif Jakobsson
              och jag är ense om, nämligen att hyresrätten är viktig. Vi ska
              tillsammans med hyresgäströrelsen, de allmännyttiga bostadsföretagen
              och fastighetsägarna diskutera hur vi kan utveckla detta och hur
              också ägarlägenheter kan bli ett viktigt inslag för att bryta
              segregationen och ge människor möjlighet till en bostadskarriär.
            </seg>
          </u>
          <note xml:id="i-c609d0d58c4f082c-0">
            Överläggningen var härmed avslutad.
          </note>
          <note xml:id="i-207bd33d7c3157ea-0">
            5 § Svar på interpellation 2006/07:159 om Vin &amp; Sprit i Sundsvall
          </note>
          <note type="speaker" xml:id="i-947efb356fc51c25-0">
            Anf. 10 Statsrådet MATS ODELL (kd):
          </note>
          <u who="mats_odell_751011" xml:id="i-f5715db990d2a646-4">
            <seg xml:id="i-c103b4a4f49c2e56-0">
              Fru talman! Hans Stenberg har frågat finansminister Anders Borg
              om vilka åtgärder han kommer att vidta för att trygga jobben vid
              Vin &amp; Sprits anläggning i Sundsvall. Ansvaret inom regeringen
              är så fördelat att det är jag som ska svara på frågan.
            </seg>
            <seg xml:id="i-88799c123b19c5c4-0">
              Bakgrunden till frågan är att Vin &amp; Sprit i december förra året
              kommunicerade att bolaget överväger att lägga ned fabriken i Sundsvall
              år 2008. Bakgrunden är enligt bolaget att beläggningen i fabriken
              kraftigt sjunkit under en längre tid och att det därför är svårt
              att ekonomiskt försvara en fortsatt produktion i anläggningen.
            </seg>
            <seg xml:id="i-694890a68cc54480-0">
              Vin &amp; Sprit agerar på fullt marknadsmässiga villkor och har i
              uppdrag att agera så att bolagets konkurrenskraft och därmed värde
              skyddas och stärks. Mot denna bakgrund har bolaget under årens
              lopp både valt att lägga ned produktionsanläggningar ibland annat
              Tjeckien, Danmark och Sverige och samtidigt investerat i ny produktionskapacitet,
              inte minst i Åhus, där Absolut Vodka produceras. Att bolag löpande
              effektiviserar sin verksamhet genom till exempel förändringar
              i produktionsstrukturen, för att hävda sin konkurrenskraft, måste
              ses som naturliga inslag i ett bolags utveckling.
            </seg>
            <seg xml:id="i-9d15acc2c6b99067-0">
              Det är bolagets styrelse och ledning som har och ska ha det fulla
              ansvaret att fatta nödvändiga beslut för att bolaget ska utvecklas
              och stärka sin konkurrensförmåga. I detta ingår även att ta ansvar
              för investeringar och eventuella nedläggningar.
            </seg>
            <seg xml:id="i-dd6d339bd8ea5ada-0">
              Det är beklagligt att bolaget ser det nödvändigt att pröva en
              nedläggning av verksamheten i Sundsvall och jag utgår från att
              bolagets ledning sköter detta på ett föredömligt sätt och tar
              ansvar för att en eventuell nedläggning sker i samarbete med lokala
              företrädare och med omtanke om den personal som påverkas.
            </seg>
            <seg xml:id="i-20e3fe451204faf4-0">
              Regeringen anser inte att ett statligt ägande är ett lämpligt
              verktyg för att skapa eller försöka bibehålla arbetstillfällen.
              I stället vill vi genom att förbättra de allmänna villkoren för
              företagande, investeringar och anställningar skapa förutsättningar
              för tillväxt i hela Sverige.
            </seg>
          </u>
          <note type="speaker" xml:id="i-74d32e308d067b63-0">
            Anf. 11 HANS STENBERG (s):
          </note>
          <u who="hans_stenberg_6f64dd" xml:id="i-395785deb6620e22-0">
            <seg xml:id="i-e6af106e7cad79af-0">
              Fru talman! Jag tackar för svaret på interpellationen, även om
              jag hade hoppats på en mer offensiv inställning från statsrådet.
            </seg>
            <seg xml:id="i-cea706421b7e1925-0">
              Jag vill säga att jag ställde den här interpellationen till Mats
              Odell, men fick besked från Regeringskansliet att det var Anders
              Borg som skulle svara på den. Det är ju bra att regeringen har
              klarat ut vilket statsråd som ska svara på interpellationen, men
              det hade varit ännu bättre om något statsråd kände ansvar för
              sakfrågan.
            </seg>
            <seg xml:id="i-93c7a82bd4ba84cd-0">
              Beskedet om den planerade nedläggningen av fabriken i Sundsvall
              väcker stor oro, inte bara bland de anställda och underleverantörerna.
              En flytt av produktionen utomlands får ju en rad andra negativa
              effekter. Det är dels det självklara att mer än 100 människor
              mister jobbet direkt i företaget och hos underleverantörerna,
              dels att en väldigt lång tradition av tillverkning och i vissa
              fall unikt yrkeskunnande försvinner ut ur landet.
            </seg>
            <seg xml:id="i-82cb7338bd973a6f-0">
              Jag vill påstå att det inte är vanligt att ett statligt företag
              flyttar produktionen ur det egna landet. Det är nog ganska ovanligt,
              vill jag påstå.
            </seg>
            <seg xml:id="i-7883d34fe5ef9251-0">
              Man skulle kunna förvänta sig att regeringen är bekymrad över
              detta och över de förlorade jobben, särskilt med tanke på att
              man drev sysselsättningsfrågan så oerhört engagerat i valrörelsen.
              I dag tycks inte engagemanget för de här jobben vara lika stort.
            </seg>
            <seg xml:id="i-813283319c857679-0">
              Det som upprör mig mest är att det faktiskt rent företagsekonomiskt
              är en tveksam kalkyl bakom förslaget. Sundsvallsfabriken går bra.
              Den går stadigt med vinst. Däremot har man en överproduktion inom
              hela Vin &amp; Sprit. Vad man också tycks glömma bort i sammanhanget
              är att det kommer att krävas stora investeringskostnader om man
              flyttar verksamheten utomlands.
            </seg>
            <seg xml:id="i-6eaea40c2c3849b5-0">
              Om man gör den utflyttningen av produktionen kommer staten, landstinget
              och kommunen att gå miste om betydande skatteintäkter. Det borde
              väl en biträdande finansminister oroa sig över? Men det tycks
              som att Mats Odell gladeligen avstår också från dessa inkomster.
            </seg>
            <seg xml:id="i-7c75ffe54b2e1c28-0">
              Detta har jag faktiskt väldigt svårt att förstå. Därför vill
              jag fråga Mats Odell: Kommer regeringen verkligen inte att göra
              någonting för att trygga jobben vid Vin &amp; Sprit i Sundsvall?
            </seg>
          </u>
          <note type="speaker" xml:id="i-c9f4b9bf83dd5c70-0">
            Anf. 12 Statsrådet MATS ODELL (kd):
          </note>
          <u who="mats_odell_751011" xml:id="i-f5715db990d2a646-5">
            <seg xml:id="i-bb98c246505ed51d-0">
              Fru talman! Jag vill tacka Hans Stenberg för en konstruktiv attityd
              i denna fråga som ju är ett av många exempel på globaliseringens
              effekter.
            </seg>
            <seg xml:id="i-f83a2bb0caf672ac-0">
              Först kanske vi ska konstatera att något formellt beslut ännu
              inte är fattat av styrelsen och att det är styrelsen som bär hela
              ansvaret för bolagets produktionsanläggningar och strukturen på
              detta.
            </seg>
            <seg xml:id="i-6b4f53921a76a211-0">
              Jag fick frågan: Tänker Mats Odell inte göra någonting för att
              säkra jobben i Sundsvall?
            </seg>
            <seg xml:id="i-051799a41474b37a-0">
              Jag skulle vilja säga till Hans Stenberg att det som han och
              jag skulle kunna göra tillsammans, och som jag gärna arbetar för
              i mitt parti, är att faktiskt ytterligare trycka på för att Sverige
              inom EU ska skapa möjligheter för att ha mera kvantitativa restriktioner
              för införsel av alkohol. Det är ju där som skon klämmer. Det är
              sedan vi i praktiken har fått fria införselkvoter som tillverkningen
              i Sundsvall har minskat dramatiskt.
            </seg>
            <seg xml:id="i-a8a5ff5a5212c0d8-0">
              När Hans Stenberg talar om att detta är någonting som går med
              en stadig vinst så är det en profetia som man nog törs ifrågasätta.
              En bakgrund till den uppkomna situationen är just att de volymer
              som tappas i Sundsvall dramatiskt har minskat under de senaste
              åren. De har alltså minskat med 22 % sedan 2003 och med en fortsatt
              mycket negativ prognos. Ett huvudskäl till det är just att svenska
              konsumenter köper allt mindre av denna typ av varor till förmån
              för lågbeskattad sprit i grannländerna. Det är pris och inte kvalitet
              som gäller vid denna gränshandel.
            </seg>
            <seg xml:id="i-b54e4ba0ece04da9-0">
              Det som Hans Stenberg och jag möjligtvis kan göra är att tillsammans
              med våra partikamrater och så många andra som möjligt verka för
              att folkhälsoaspekten i dessa frågor ska slå igenom också på EU-nivå.
              Där har arbetet gått betydligt bättre än vad man hade anledning
              att tro för bara några år sedan. Det har alltså skett en omsvängning.
              Jag vill inte säga att detta är någonting som styrelsen har vägt
              in. Men jag tror att det framöver är mycket som talar för att
              folkhälsoaspekten när det gäller synen på alkohol, inte bara som
              en jordbruksprodukt och en handelsvara utan som något som också
              har större konsekvenser, faktiskt kan slå igenom också för en
              verksamhet av detta slag i vårt land.
            </seg>
          </u>
          <note type="speaker" xml:id="i-e4fc26912841078d-0">
            Anf. 13 HANS STENBERG (s):
          </note>
          <u who="hans_stenberg_6f64dd" xml:id="i-395785deb6620e22-1">
            <seg xml:id="i-30d346cedd2cc901-0">
              Fru talman! Mats Odell och jag är överens om att det behövs en
              skärpning av införselreglerna. Men jag vill ändå påminna om att
              EU-domstolens utslag när det gäller Internetimporten av sprit
              har gjort att vi har fått en situation där den totala alkoholkonsumtionen
              faktiskt minskar samtidigt som försäljningen på Systembolaget
              ökar. Det är i alla fall ett steg på vägen. Men jag är gärna med
              och jobbar för att begränsa privatimporten.
            </seg>
            <seg xml:id="i-b78b440e28d89787-0">
              Men åter till huvudfrågan. Jag är ändå lite förundrad över regeringens
              inställning. Var är ägaransvaret? Var är helhetssynen? Om man
              flyttar denna produktion från Sundsvall ökar möjligen Vin &amp; Sprits
              vinst marginellt. Det handlar om en marginell förändring av Vin
              &amp; Sprits totala vinst. Men minuset för ägaren, för statskassan,
              blir jättestort. Dessutom blir det ett stort minus för kommuner
              och landsting.
            </seg>
            <seg xml:id="i-abc03bd8864ade32-0">
              Jag skulle i det privata näringslivet vilja se ett företag tillåta
              ett dotterbolag inom koncernen att göra strukturförändringar som
              i och för sig ger dotterbolaget en liten vinstökning men som orsakar
              koncernen stora förluster. Det är precis det som händer i detta
              sammanhang ur statens synvinkel.
            </seg>
            <seg xml:id="i-17fabeb247af15ca-0">
              Jag tycker att det är beklagligt att regeringen är så låst vid
              teoretiska principer om fritt företagande och om att de statliga
              företagen ska sköta sig själva och inte ser till landets och medborgarnas
              bästa.
            </seg>
            <seg xml:id="i-9e404eea72d0e387-0">
              Det finns också en annan aspekt på hela denna diskussion. Det
              handlar om ett kulturarv. Det bästa exemplet på det är Grönstedts
              konjak och stommen till denna konjak som har funnits i landet
              i över 100 år. Man tillverkar en konjak som på tävlingar runtom
              i världen har fått oerhört många priser för sin väldigt höga kvalitet.
              Om man lägger ned fabriken i Sundsvall försvinner denna stomme
              ut ur landet och med det också det speciella yrkeskunnande som
              är knutet till detta. Jag kan tänka mig att en del fransmän och
              andra kommer att jubla över ett sådant beslut.
            </seg>
            <seg xml:id="i-db83d5962e8b3985-0">
              Samma sak kommer förmodligen att hända med specifika drycker
              som punsch och många av våra kryddade snapssorter. Om man lägger
              ned fabriken i Sundsvall kommer det inte längre att tillverkas
              något kryddat brännvin i Sverige. Det kan möjligen göra en och
              annan nykterist glad. Men det är fler än jag som tycker att det
              är gott med en nubbe till sillen på midsommarafton. Jag är ganska
              övertygad om att om det blir en flytt utomlands kommer många av
              dessa kryddade sorter att försvinna.
            </seg>
            <seg xml:id="i-09575d5ec123e6a4-0">
              Jag tycker också att det är märkligt att man gör denna flytt
              nu när regeringen planerar att sälja hela Vin &amp; Sprit. Jag gillar
              inte försäljningen av Vin &amp; Sprit. Men om man nu ska göra det,
              vore det då inte klokare att låta en ny ägare ta ett strukturbeslut?
            </seg>
            <seg xml:id="i-040925062a9b7bae-0">
              Sundsvallsfabriken är en modern och effektiv fabrik med hög produktionskapacitet.
              Det är fullt möjligt att hitta en separat köpare till den anläggningen
              och inte lägga ned den före försäljningen.
            </seg>
            <seg xml:id="i-c8e3ca4d4f8b37e7-0">
              Därför vill jag fråga Mats Odell: Om man nu ska sälja Vin &amp; Sprit,
              vore det då inte rimligt att avvakta med omstruktureringen till
              dess man vet vilket intresse som det finns på marknaden för olika
              produktionsanläggningar?
            </seg>
          </u>
          <note type="speaker" xml:id="i-dac502a51805442c-0">
            Anf. 14 Statsrådet MATS ODELL (kd):
          </note>
          <u who="mats_odell_751011" xml:id="i-f5715db990d2a646-6">
            <seg xml:id="i-1bd89c8ac35a345b-0">
              Fru talman! Den sista frågan som Hans Stenberg ställde är naturligtvis
              alldeles rimlig. Men han får ställa den till styrelsen eftersom
              detta utan tvekan är en styrelsefråga.
            </seg>
            <seg xml:id="i-48097906790fa8ee-0">
              När det gäller frågan om var ägaransvaret finns vill jag säga
              att jag inte ställer upp på Hans Stenbergs modell, alltså att
              staten genom ett ägande ska konservera så att säga ohållbara strukturer.
              När jag säger ohållbara gör jag det därför att jag vill att Hans
              Stenberg ska fundera på vad det blir för arbetsmiljö för människor
              som jobbar i en anläggning med ständigt minskande produktion.
              Frågan är om man inte snart kan tala om att folk är undersysselsatta.
              Hur känns det att veta att detta snart är något slags Amsverksamhet,
              om man ska dra Hans Stenbergs principer i ett lite längre perspektiv.
            </seg>
            <seg xml:id="i-7b57842f9e9ad8dc-0">
              När han kallar detta för teoretiska principer om fritt företagande
              blir jag väldigt bekymrad. Jag trodde att Hans Stenberg och hans
              parti hade kommit lite längre i tänkandet när det gäller fritt
              företagande som trots allt måste vara grundbulten för välfärdsutvecklingen
              i vårt land. Om vi tror att det är statligt ägande av företag
              med minskande produktion, då är vi ute på väldigt farlig mark.
            </seg>
            <seg xml:id="i-c4273ffd3fafabc4-0">
              Hans Stenberg vill inte främja konsumtion av sådana produkter.
              Men när han säger att han vill ta sig en nubbe till sillen, så
              vill jag säga att det inte ger särskilt många jobb i Sundsvall.
            </seg>
          </u>
          <note type="speaker" xml:id="i-8c99cf733a461ef7-0">
            Anf. 15 HANS STENBERG (s):
          </note>
          <u who="hans_stenberg_6f64dd" xml:id="i-395785deb6620e22-2">
            <seg xml:id="i-0e50c15f62c34795-0">
              Fru talman! Att Mats Odell och regeringen skulle känna något
              slags ansvar för den kulturhistoriska aspekten på att man flyttar
              ut konjakstillverkningen ur landet och att man lägger ned produktionen
              av många av våra kryddade brännvinssorter hade jag inte heller
              förväntat mig.
            </seg>
            <seg xml:id="i-1df70d0b17cca510-0">
              Däremot hade jag förväntat mig att den biträdande finansministern
              skulle vara något mån om statsinkomsterna. Han talar här om en
              ohållbar struktur och överproduktion eller minskande produktion.
              Problemet för Vin &amp; Sprit är att man har överproduktion i hela
              koncernen. Hur man fördelar det mellan de olika fabrikerna är
              en sak för sig.
            </seg>
            <seg xml:id="i-411c6b347c5421c4-0">
              Vad man nu är på väg att göra är att lägga ned en anläggning
              för att minska den totala kapaciteten. Det är ett klassiskt sätt
              att trycka upp priserna, att minska tillgången så att man kan
              få bättre betalt för sina produkter på marknaden. Jag tycker inte
              att regeringen ska medverka till det.
            </seg>
            <seg xml:id="i-17ce90b1db727869-0">
              Jag återvänder till där jag började. Vin &amp; Sprit i Sundsvall
              är en välskött och effektiv fabrik med kunnig och engagerad personal.
              Jag hoppas att den löntagarkonsult som nu är engagerad ska kunna
              komma med så starka fakta att anläggningen kan drivas vidare så
              att man kan vidareutveckla de starka varumärken som ändå finns
              för Vin &amp; Sprit.
            </seg>
            <seg xml:id="i-6e0a0d76a7a2ca2f-0">
              Tyvärr har vi i dag fått ett väldigt klart besked från Mats Odell
              och regeringen. Regeringen kommer uppenbarligen inte att göra
              ett dugg för att trygga jobben i Sundsvall. Det tycker jag är
              ett dystert besked att ta hem både till de anställda vid Vin &amp;
              Sprit och till kommunledning och andra som har engagerat sig i
              fabrikens överlevnad.
            </seg>
          </u>
          <note type="speaker" xml:id="i-e24c027b2b1528e7-0">
            Anf. 16 Statsrådet MATS ODELL (kd):
          </note>
          <u who="mats_odell_751011" xml:id="i-f5715db990d2a646-7">
            <seg xml:id="i-3046ca486667ed86-0">
              Fru talman! Jag har redan beklagat att styrelsen tvingats överväga
              detta. Jag vill helt och fullt hålla med Hans Stenberg i hans
              förhoppning att löntagarkonsulten ska kunna lägga fram fakta som
              kan vara ett bra underlag för styrelsen när den ska fatta sitt
              beslut så småningom.
            </seg>
            <seg xml:id="i-6c713707e8eeb1c4-0">
              Det gäller att vara ansvarig för statsfinanserna och konstatera
              att vi har en överkapacitet vad gäller produktion. Oavsett vilken
              typ av produktion det är fråga om där vi har överkapacitet har
              vi inte råd att fortsätta med det.
            </seg>
            <seg xml:id="i-b1a2691b71f5653e-0">
              Jag förstår Hans Stenbergs ambition att om vi ska ha överkapacitet
              någonstans så bör den ligga i Sundsvall. Det förstår jag. Men
              det är trots allt en styrelsefråga. Jag har förtroende för att
              styrelsen i samarbete med den löntagarkonsult som finns ska fatta
              ett beslut som trots allt långsiktigt blir så bra som möjligt.
            </seg>
          </u>
          <note xml:id="i-c609d0d58c4f082c-1">
            Överläggningen var härmed avslutad.
          </note>
          <note xml:id="i-a7afd14a86d5af02-0">
            6 § Svar på interpellation 2006/07:142 om utsatta kvinnors ekonomiska
            situation
          </note>
          <note type="speaker" xml:id="i-e25cc76e436269a9-0">
            Anf. 17 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-0">
            <seg xml:id="i-644a91853830360e-0">
              Fru talman! Carina Ohlsson har frågat statsrådet Sven Otto Littorin
              vad han avser att göra för att säkra utsatta kvinnors ekonomiska
              situation vid arbetslöshet. Interpellationen har överlämnats till
              mig.
            </seg>
            <seg xml:id="i-e4f9247197c51059-0">
              Carina Ohlsson skriver i interpellationen bland annat om förändrade
              ersättningsnivåer vid arbetslöshet och vilka konsekvenser det
              kan få för utsatta kvinnor.
            </seg>
            <seg xml:id="i-d362585591df1ef1-0">
              I budgetpropositionen föreslår regeringen en rad åtgärder för
              att flera ska kunna delta i arbetslivet. Dessa åtgärder kommer
              även att komma de utsatta kvinnorna till del. När det gäller ersättningsnivåerna
              vid bland annat arbetslöshet vill jag betona att arbetslöshetsförsäkringen
              ska ge människor trygghet vid tillfälliga perioder av arbetslöshet
              men inte fungera som en långsiktig försörjning.
            </seg>
            <seg xml:id="i-454e0c5b922449b6-0">
              Min uppfattning är att det största problemet för den grupp av
              kvinnor som Carina Ohlsson tar upp är det våld som män utövar
              mot dessa kvinnor. För regeringen är det en prioriterad fråga
              att bekämpa mäns våld mot kvinnor. För att på allvar komma åt
              problemet är det viktigt med ett helhetsperspektiv. Regeringen
              kommer att utarbeta en nationell handlingsplan för att förebygga
              och bekämpa mäns våld mot kvinnor. En handlingsplan måste innehålla
              konkreta åtgärder för att förebygga brott och öka skyddet för
              våldsutsatta kvinnor. Det räcker inte bara med åtgärder för att
              stödja kvinnan och de barn som bevittnar våld i familjen. Det
              behövs också insatser som tar sikte på de män som utövar våld.
            </seg>
            <seg xml:id="i-234c89920cea7256-0">
              Regeringen har också tillkallat en utredare för att se över vilka
              skyddsåtgärder som är lämpligast för att förstärka skyddet för
              personer som utsätts för hot eller förföljelse (dir. 2006:84).
              I utredarens uppdrag ingår bland annat att överväga om det finns
              behov av ett kompletterande ekonomiskt stöd i fall då personer
              utsätts för till exempel upprepade och allvarliga hot. Utredningen
              ska redovisas senast den 30 september 2008.
            </seg>
            <seg xml:id="i-9db77835c7ff7653-0">
              Det är vidare viktigt att kommunerna tar sitt ansvar för att
              hjälpa och stödja våldsutsatta kvinnor och barn som bevittnat
              våld. Regeringen har nyligen till riksdagen överlämnat en proposition
              om socialtjänstens stöd till våldsutsatta kvinnor. Avsikten med
              förslagen i propositionen är att förtydliga socialtjänstens ansvar
              för brottsoffer, särskilt våldsutsatta kvinnor och barn som bevittnat
              våld. Regeringen anser att det krävs en ambitionshöjning på området.
              Förutom en skärpning av socialtjänstlagen, som tydliggör kommunernas
              ansvar, aviseras i propositionen en rad kompletterande åtgärder
              för att bland annat förbättra kunskapen och stärka tillsynen inom
              det aktuella området.
            </seg>
            <seg xml:id="i-8cc23e009a1f2f27-0">
              Som framgått av mitt svar avser regeringen att vidta en rad olika
              åtgärder inom många olika områden för att förebygga och bekämpa
              mäns våld mot kvinnor. En del i detta handlar också om att ekonomiskt
              förbättra situationen för vissa särskilt utsatta kvinnor.
            </seg>
          </u>
          <note type="speaker" xml:id="i-201a411b28ad1775-0">
            Anf. 18 CARINA OHLSSON (s):
          </note>
          <u who="carina_ohlsson_d193bc" xml:id="i-7592894045fc35b0-0">
            <seg xml:id="i-11a583f299256cd8-0">
              Fru talman! Vi kunde höra statsministern läsa upp regeringsförklaringen
              här i kammaren i höstas. Jag tyckte att det lät lovande när jag
              hörde att hotade kvinnor ska skyddas och utsatta kvinnors ekonomiska
              trygghet säkras. Sedan vet vi vad som hände.
            </seg>
            <seg xml:id="i-c10144a124cd9744-0">
              Det fanns också med i regeringsförklaringen att villkoren och
              ersättningen i arbetslöshetsförsäkringen ska försämras. Detta
              träder i kraft fullt ut i mars. Det kommer troligen i än högre
              grad att drabba kvinnor som utsatts för våld.
            </seg>
            <seg xml:id="i-3b837e1457baccf1-0">
              En konsekvens av våldet och den inskränkning av frihetsgraden
              som kvinnorna drabbas av är inte sällan perioder av arbetslöshet
              och sjukdom. Det var därför jag ställde frågan till arbetsmarknadsministern
              om hur utsatta kvinnors ekonomiska situation vid arbetslöshet
              ska säkras.
            </seg>
            <seg xml:id="i-a535e02affd2ffa9-0">
              Tyvärr tycker jag inte att jag får svaret av justitieministern.
              Det tycks inte hjälpa att tre ministrar från det största regeringspartiet
              är inblandade i frågan. Det verkar mer handla om fina ord och
              retorik än konkreta förslag.
            </seg>
            <seg xml:id="i-351b2c0bf2524fb7-0">
              Svaret från justitieministern blir att regeringen har tillkallat
              en utredare för att bland annat överväga om det finns behov av
              ett kompletterande ekonomiskt stöd i fall då personer utsätts
              för till exempel upprepade och allvarliga hot. Utredningen ska
              redovisas senast den 30 september 2008.
            </seg>
            <seg xml:id="i-8000b4dd1e0a8177-0">
              Det är tydligen mycket lättare att snabbutreda förslagen till
              försämringarna i arbetslöshetsförsäkringen och verkställa dem
              än att trygga situationen för kvinnor som utsatts för våld.
            </seg>
            <seg xml:id="i-2cf1c059c1dd403e-0">
              Jag kan tipsa om att det redan finns utredningsmaterial att ta
              del av för att skynda på verkställandet. Det är bland annat Kostnader
              för våld mot kvinnor från Socialstyrelsen. Den är alldeles färsk.
              Den kom ut strax före jul. Boken Räkna med kostnader: en fallstudie
              om mäns våld mot kvinnor kom ut i somras. Rikskvinnocentrum, som
              numera är ett nationellt kunskapscentrum mot mäns våld mot kvinnor,
              har också gett ut flera rapporter som belyser detta problem. I
              alla dessa kan man se att kvinnor som utsatts för våld ofta har
              perioder av arbetslöshet och sjukskrivning som beror på och är
              en del av våldets konsekvenser.
            </seg>
            <seg xml:id="i-85484e32f15acbb4-0">
              Justitieministern säger också att regeringen avser att vidta
              en rad olika åtgärder inom många olika områden för att förebygga
              och bekämpa mäns våld mot kvinnor. En del i detta handlar också
              om att ekonomiskt förbättra situationen för vissa särskilt utsatta
              kvinnor.
            </seg>
            <seg xml:id="i-87beaec30935cb77-0">
              Vad menar justitieministern med vissa? Vilka ska inte få en förbättrad
              ekonomisk situation? Är justitieministern inte överens med det
              man kan läsa i regeringsförklaringen?
            </seg>
          </u>
          <note type="speaker" xml:id="i-7340a1e9321c966e-0">
            Anf. 19 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-1">
            <seg xml:id="i-5390a6a669ff1177-0">
              Fru talman! Jag är i högsta grad delaktig i det som står i regeringsförklaringen
              och ställer naturligtvis upp på det. De generella förändringarna
              i a-kassa och sjukpenning har diskuterats mycket i kammaren.
            </seg>
            <seg xml:id="i-7b7b726e833f28b5-0">
              När det gäller frågan om de utsatta kvinnor som Carina Ohlsson
              tar upp är hoten huvudproblemet. Det faktum att kvinnor utsätts
              för hot, inte kan arbeta, inte orkar med sin situation och har
              svårt att klara vardagen måste vi göra någonting åt. Det är ett
              av skälen till att den regering som jag sitter i lägger mer pengar
              än någonsin på rättsväsendet för fler poliser, för bättre insatser
              i kriminalvården och för snabbare handläggning av dessa ärenden.
            </seg>
            <seg xml:id="i-73d027d8a1bfb776-0">
              Ett problem som har att göra med det interpellanten tar upp är
              att det ofta tar evinnerligt lång tid innan de ärenden som dessa
              kvinnor är en del av hanteras. Under den tiden ökar hoten och
              problemen. Kvinnorna hamnar då i ett utanförskap och befinner
              sig kanske under långa perioder i en situation då de inte kan
              arbeta.
            </seg>
            <seg xml:id="i-2601743e283826d1-0">
              En del av de åtgärder som vi genomför på det arbetsmarknadspolitiska
              området, till exempel nystartsjobben, kommer att ha betydelse
              för dessa kvinnors möjlighet att komma igen och faktiskt komma
              in på en arbetsmarknad som de har tvingats att lämna på grund
              av sin utsatthet.
            </seg>
            <seg xml:id="i-29604da11d60216d-0">
              Huvudproblemen är alltså att komma åt hoten och att göra någonting
              åt dem.
            </seg>
            <seg xml:id="i-9ebc84220fca8c42-0">
              Sedan har jag tillsatt en utredning som särskilt ska titta på
              utsatta kvinnors situation. Det har utretts tidigare men det räcker
              inte till. Exempelvis vet vi att besöksförbud överträds hela tiden.
              Vi behöver kanske skärpa hur det hanteras, med elektronisk fotboja
              och annat.
            </seg>
            <seg xml:id="i-8487d8c24c933303-0">
              Så sent som i förrgår träffade jag en kvinna som under ganska
              lång tid har levt med skyddad identitet. De är inte så många,
              dessa kvinnor, men deras sociala och mänskliga situation är helt
              förödande. Just för dessa kvinnor, som samhället uppenbarligen
              inte har klarat av att skydda, finns det stora ekonomiska och
              sociala problem. Jag har därför tyckt att vi i utredningen ska
              titta just på den särskilda kategori som är värst utsatt för att
              se vilket ekonomiskt stöd som krävs och hur situationen ska hanteras
              när polis och andra rekommenderar en kvinna att under perioder
              gå under jord med sina barn. Nu fungerar inte regelverket. Alla
              myndigheter tycks skylla på varandra, och kvinnorna är mycket
              utsatta och ensamma.
            </seg>
            <seg xml:id="i-42dc05d2a4690ee2-0">
              Jag har också sett att det i riksdagen finns ett engagemang där
              man funderar över hur kvinnor i den situationen på ett rimligt
              sätt ska kunna administrera det som måste hanteras. Jag tror att
              det finns mycket mer att göra här. Det är det jag menar med vissa
              särskilt utsatta kvinnor.
            </seg>
            <seg xml:id="i-ee33c0bbf51b3ea5-0">
              Men sedan har vi hela skalan, den stora gruppen av kvinnor som
              av och till har en svår situation. Våld mot kvinnor är ju inget
              litet problem. Jag tror att arbetslösheten och utanförskapet många
              gånger är ett problem. Vad mannen gör i dessa situationer är att
              försöka knäcka det sociala nätverket för kvinnan som redan har
              det besvärligt. När en kvinna står utan arbetskamrater, grannar
              och sitt sociala nätverk uppstår problem. I det sammanhanget är
              regeringens jobbskapande politik oerhört central.
            </seg>
            <seg xml:id="i-1038acc05bc120ff-0">
              Men, och nu kommer jag till poängen igen, om vi inte får polisen
              och rättsväsendet att klara av att ge kvinnor skydd och att hantera
              dessa ärenden snabbt och effektivt har vi ändå inte löst problemet.
              Frågan är komplex av det skälet att vi ser behov av ett handlingsprogram
              där vi kan jobba över gränserna.
            </seg>
            <seg xml:id="i-d9a0b05db15a89d6-0">
              Vi ser de ekonomiska problem som drabbar dessa kvinnor. Generella
              åtgärder påverkar naturligtvis också deras situation. Det är inte
              avsikten. Vi vidtar åtgärder för att försöka rätta till de bekymmer
              som finns när det är som allra värst.
            </seg>
          </u>
          <note type="speaker" xml:id="i-0322a2f08d3864f9-0">
            Anf. 20 CARINA OHLSSON (s):
          </note>
          <u who="carina_ohlsson_d193bc" xml:id="i-7592894045fc35b0-1">
            <seg xml:id="i-31cf788ad77e40c9-0">
              Fru talman! Vi hör justitieministern säga i svaret och vi kan
              också se det i det skriftliga svaret att hennes uppfattning är
              att det största problemet för den grupp av kvinnor som jag har
              tagit upp är det våld som män utövar mot dessa kvinnor. Det är
              jag helt överens med justitieministern om.
            </seg>
            <seg xml:id="i-600b98764c69f170-0">
              Men sedan kan man fortsätta att läsa att det för regeringen är
              en prioriterad fråga att bekämpa mäns våld mot kvinnor och att
              det är viktigt med ett helhetsperspektiv för att på allvar komma
              åt problemet. Där är vi också överens. Men har vi då samma syn
              på vad helhetsperspektivet innebär? Och har vi samma definition
              av vad våld är? Våld är ju inte bara fysiskt. Det kan handla om
              hot och även om ekonomiskt, materiellt och socialt våld och ett
              frihetsinskränkande med mera. Det kan till exempel innebära att
              man måste flytta och vara hemma från jobbet, vilket kan leda till
              att de villkor som nu är satta för den nya arbetslöshetsförsäkringen
              inte kommer att uppfyllas. Hur ska då kvinnan känna en trygghet
              för att kunna bryta upp från det destruktiva förhållandet? De
              förslag som läggs fram och har lagts fram här inskränker också
              frihetsgraden i stället för att öka den. De gör att man inte kan
              välja liv och välja att leva i frihet. Många gånger handlar det
              inte om en planerad flytt utan om en flykt, ibland utan att någonting
              i förväg är ordnat såsom bostad, barnens skolgång, förskola och
              arbete.
            </seg>
            <seg xml:id="i-d997e1a77d398779-0">
              En del våldsutsatta kvinnor behöver också skyddade personuppgifter,
              precis som justitieministern har tagit upp. Detta medför också
              ökade kostnader för kvinnan i fråga. Det går till exempel inte
              att köpa något på avbetalning eftersom man då måste lämna ut både
              namn, adress och personnummer. Det innebär en risk att använda
              bibliotekskort, terminskort för resor till och från skolan, högkostnadsskydd
              etcetera. Detta gör att dessa kvinnor ofta måste välja bort sådana
              saker, som annars gör ekonomin bättre. Det kan också medföra svårigheter
              att försörja sig eftersom det innebär en risk att lämna sina personuppgifter
              till en arbetsgivare eller utbildningsinrättning.
            </seg>
            <seg xml:id="i-ebc2a3e4f46f5467-0">
              Därför tycker jag att det är ett något lättsinnigt svar som justitieministern
              ger här när det gäller ersättningsnivåerna vid arbetslöshet bland
              annat. Jag vill betona att arbetslöshetsförsäkringen är en del
              i helheten. Man måste som människa känna den trygghet som det
              innebär att vid tillfälliga perioder av arbetslöshet kunna få
              ersättning. Men det gäller också vid längre perioder. Man kan
              nämligen se att de utsatta kvinnorna har längre perioder av arbetslöshet
              än genomsnittet och därför måste man också garantera den här tryggheten.
            </seg>
            <seg xml:id="i-a96c9380382c9a0a-0">
              När statsministern läste upp regeringsförklaringen trodde jag
              att de ord som han sade innebar någonting. När man ser detta redan
              nu och kan förstå det så måste det ingå i den helhetssyn som justitieministern
              tar upp. Man ser ju redan att det här kommer att leda till försämringar.
              Då kan man inte vänta på att en utredning ska tala om det 2008
              och sedan komma med förslag. Man måste se problemet, ta tag i
              det och göra någonting åt det.
            </seg>
            <seg xml:id="i-5eba6ea9f830a0c5-0">
              Jag är helt överens med justitieministern när hon säger att vi
              ska trygga de flestas egen försörjning med arbetstillfällen. Men
              den sanningen och verkligheten lever inte alla dessa kvinnor i.
              Därför måste man se problemet nu. Man kan inte se det utifrån
              någon sorts vision eller önskedröm. De här kvinnorna finns i realiteten
              nu . Förstärkningar av rättsväsendet och sådant kommer kanske
              framöver, men kvinnorna finns nu och försämringarna kommer att
              börja gälla den 1 mars. Det går alltså inte att vänta till någon
              gång in på 2009 för att då säga: Oj, blev det sådana konsekvenser
              för de här kvinnorna! Jag tror att justitieministern menar att
              det är en del av den här gruppen som befinner sig utanförskap.
            </seg>
          </u>
          <note type="speaker" xml:id="i-dc401a672df7ab8a-0">
            Anf. 21 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-2">
            <seg xml:id="i-cb0b2ba939ab5059-0">
              Fru talman! Carina Ohlsson frågar mig om vi har samma syn på
              våld mot kvinnor att det kan uttryckas på olika sätt och se väldigt
              olika ut. Jag tror att våra verklighetsbilder är ungefär desamma.
              Sedan är vi nog inte helt överens om åtgärderna.
            </seg>
            <seg xml:id="i-0e4eab9e1a7dfefd-0">
              Den som utsätts för hot och förföljelse kan drabbas av svåra
              ekonomiska påfrestningar. Vi kan hålla oss till detta en liten
              stund. Det kan vara svårt att utföra ett normalt arbete. Man kanske
              under lång tid måste hålla sig gömd eller tvingas att lämna sitt
              hem, eller man kanske helt enkelt inte orkar med det hela. Då
              hamnar man i olika typer av bidragsberoende. Då har vi socialförsäkringssystemet,
              och det finns också en del rättigheter till brottsskadeersättning
              och annat.
            </seg>
            <seg xml:id="i-592b743e0c35f364-0">
              När man genomför förändringar i den här typen av socialförsäkringssystem
              i syfte att göra det lättare att få fler i arbete och att skapa
              fler jobb tas det inte hänsyn till vad som är orsaken till att
              man hamnar i den ekonomiska svårigheten. Det hela slår generellt.
            </seg>
            <seg xml:id="i-1ea3f0bbbc889904-0">
              Jag har sagt att jag ser att det finns kvinnor som i vissa situationer
              på ett orättvist sätt hamnar i problem. Där har vi ett ansvar
              hos kommunerna, i socialtjänsten och på andra ställen. Men det
              räcker naturligtvis inte, och det är skälet till att vi tittar
              på det här perspektivet.
            </seg>
            <seg xml:id="i-a5adafedde788dcb-0">
              Men när det gäller kvinnor generellt, och den stora grupp av
              kvinnor som utsätts för olika typer av hot, förföljelse och manligt
              förtryck om man får säga så till kammaren är det ändå enligt min
              uppfattning så att kvinnors frihet står och faller med ekonomisk
              självständighet och möjligheten att få ett arbete. Detta må vara
              allmänt och generellt, men då är vi tillbaka i den orättvisa som
              finns i att våra arbetsmarknader ser olika ut. Kvinnor arbetar
              deltid och har större svårigheter. Det handlar om hela jämställdhetsproblematiken,
              som vi måste arbeta med på olika sätt.
            </seg>
            <seg xml:id="i-a04de09d643e794b-0">
              Jag kommer inte undan uppfattningen att möjligheterna för fler
              att få ett arbete och att slippa ett bidragsberoende är A och
              O.
            </seg>
            <seg xml:id="i-f15d71b3231a7f06-0">
              Vi har haft år med en situation där den enda lösningen för många
              kvinnor har varit bidragsberoende. Det är i grunden en form av
              ofrihet. Vi vill och det är naturligtvis en vision försöka ta
              oss ifrån den allmänna situationen så att fler kan känna tryggheten
              i egen försörjning genom eget arbete. Det är skälen till de allmänna
              insatserna. Syftet är inte, även om jag ser att det kan slå på
              det sättet i några fall, att göra en svår situation värre. Det
              är därför det krävs särskilda insatser för kvinnor i de här speciella
              situationerna.
            </seg>
            <seg xml:id="i-6debba3c2dc28528-0">
              Då måste vi jobba med brottsofferfrågorna. Då måste vi se den
              här särskilda situationen, och vi måste pressa handläggningstiderna
              så att rätten snabbare kan ta ställning till huvudfrågorna. Vi
              måste också se till att de män som inte förstår sig på hur man
              hanterar vettiga relationer får behandling och stöd och väldigt
              tydliga signaler om att vi inte accepterar detta.
            </seg>
            <seg xml:id="i-d6f9e946b443571e-0">
              Jag uppfattade ändå att huvudfrågan som Carina Ohlsson lyfte
              fram är problematiken med just de här kvinnorna som är så ansatta
              att deras ekonomi brakar samman och att man ser problemen med
              försäkringsförändringarna. Jag säger: Så är det! Men allmänt sett
              och över tid är det ändå bättre att fler har en möjlighet att
              komma in i arbete.
            </seg>
            <seg xml:id="i-ae39c4d92c8bf1d3-0">
              Sedan vill jag gärna se nystartsjobben som en möjlighet för de
              här kvinnorna. Många av dem har under lång tid, kanske 20 års
              äktenskap, levt under sådana förhållanden att de har stått utanför
              och fått leva på olika typer av bidragsförsörjning. För dem är
              det en möjlighet när vi nu underlättar och uppmuntrar arbetsgivare
              att ta sig an människor som har stått utanför arbetsmarknaden
              länge. Det är en möjlighet till en nystart, och det tror jag kommer
              att vara väldigt betydelsefullt för många kvinnor, det gäller
              åtminstone en del av dem jag har mött.
            </seg>
          </u>
          <note type="speaker" xml:id="i-0a6b2eaa9ed7634e-0">
            Anf. 22 CARINA OHLSSON (s):
          </note>
          <u who="carina_ohlsson_d193bc" xml:id="i-7592894045fc35b0-2">
            <seg xml:id="i-a5ff7f5714e390a5-0">
              Fru talman! Justitieministern säger att vi ska hålla oss till
              de ekonomiska förutsättningarna. Det var just det som var min
              fråga, men jag tycker inte att svaret höll sig till de ekonomiska
              förutsättningarna. Det tog upp helhetsbegrepp och annat. Jag går
              gärna tillbaka och talar om de ekonomiska förutsättningarna i
              mitt sista inlägg här.
            </seg>
            <seg xml:id="i-c59a68f876d9dfd3-0">
              Jag tycker mig höra att justitieministern håller med mig om att
              det kommer att bli ekonomiska konsekvenser för de kvinnor som
              har utsatts för våld när man sänker ersättningarna i arbetslöshetsförsäkringen.
              Där tycks vi vara överens. Om man vet det från början och också
              har skrivit i regeringsförklaringen att man ska säkra den ekonomiska
              situationen för kvinnor som har utsatts för våld tycker jag att
              detta går stick i stäv. Det är då jag säger att det är fina ord
              men inte några konkreta förslag för att komma åt det här problemet.
            </seg>
            <seg xml:id="i-8f3aebf6d3f4b5c0-0">
              Jag är helt överens med justitieministern om att alla ska ha
              en egen försörjning och ett eget jobb, och det gäller naturligtvis
              även våldsutsatta kvinnor. Men verkligheten ser inte alltid ut
              som de politiska visioner och de politiska mål vi har. Under tiden
              måste man också se helheten och se dem som lever i detta utanförskap
              och i denna ofrihet. Man måste ta sig an det och faktiskt göra
              någonting åt det. Jag tycker att man har än större ansvar om man
              till och med har skrivit det i regeringsförklaringen. Man kan
              inte vänta på att en utredning ska visa detta år 2008 när man
              ser det redan nu.
            </seg>
            <seg xml:id="i-18d79ca9b83faf49-0">
              Kom med konkreta förslag för att trygga de ekonomiska villkoren
              för de här kvinnorna! Justitieministern säger att man ska skynda
              på handläggningstider och sådant. Ja, det är ett jättebra förslag.
              Det är bra förslag som kommer om socialtjänstens ytterligare ansvar.
              Men det innebär inte att man inte ska göra någonting åt det här
              problemet under tiden som de här kvinnorna väntar på att de ska
              få sysselsättning och arbete. Nystartsjobben kan vara en bra sak.
              Jag vet att många av de här kvinnorna också har haft plusjobb
              och också gått arbetsmarknadspolitiska utbildningar. Det är också
              bra förslag.
            </seg>
          </u>
          <note type="speaker" xml:id="i-732e5dbec0dec508-0">
            Anf. 23 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-3">
            <seg xml:id="i-c9c066f84c873c77-0">
              Fru talman! För det första vill jag säga att möjligheten att
              få och behålla ett arbete berör faktiskt kvinnors ekonomiska situation.
              För det andra sade jag redan tidigare att generella åtgärder som
              reducerar bidragsnivåer påverkar alla, oavsett skälen till att
              man befinner sig i den situationen. Vi är helt överens om det.
              Det är just därför som vi tittar på möjligheterna att komma med
              ekonomiska stöd eller hitta lösningar för de grupper som är väldigt
              utsatta.
            </seg>
            <seg xml:id="i-b5df76c1944acde3-0">
              Då kan man säga att det är fånigt att utreda det, för det tar
              tid. Problemet är att vi tidigare har haft en regering som inte
              har gjort någonting åt den ekonomiska situationen mer än legat
              på en allmänt något högre nivå under lång tid. Den här typen av
              kvinnor har haft det väldigt besvärligt tidigare också. Trots
              att polis och andra har rekommenderat dem att hålla sig undan
              och kanske inte gå till jobbet utan vara hemma med barnen, har
              de inte fått ett ekonomiskt stöd som har hjälpt dem tillräckligt
              för att de ska kunna känna sig trygga och ha en vettig ekonomisk
              situation.
            </seg>
            <seg xml:id="i-9ab41fb8ddc9504c-0">
              Jag tror nog ändå att det finns skäl att titta på den frågan
              i särskild ordning och försöka göra någonting åt den. Den har
              funnits och finns fortfarande. Jag tycker ändå att vi gör någonting
              åt det problemet.
            </seg>
            <seg xml:id="i-f992d2af0dc9eeea-0">
              I det här sammanhanget måste man också lyfta fram det problem
              som har funnits med de långa tiderna av utsatthet som drabbar
              de här kvinnorna. Den sega handläggningstiden och svårigheterna
              för polis och andra att agera har ställt till bekymmer. Då kan
              jag konstatera att Socialdemokraterna inte ens i år har lyckats
              lägga mer pengar till polisen. Ni vill tvärtom dra ned resurserna
              i förhållande till vad vi lägger. Vi prioriterar de här frågorna
              för att snabbare ingripa och ge de här kvinnorna skydd så att
              de ska kunna gå till sitt arbete och hantera sin situation. Socialdemokraterna
              vill dra ned på de insatserna. Det ställer ju till det ännu värre.
            </seg>
            <seg xml:id="i-d6546c86bde838cf-0">
              Bidragsnivåerna är inte A och O. Det är möjligt att en sådan
              här debatt blir väldigt bred när man tittar på helheten. Men jag
              måste ändå säga att den jättesatsning vi gör på rättsväsendet
              kombinerat med att vi faktiskt tittar på dessa kvinnors ekonomiska
              situation innebär att vi förhoppningsvis kan se konkreta förbättringar
              om en tid.
            </seg>
          </u>
          <note xml:id="i-c609d0d58c4f082c-2">
            Överläggningen var härmed avslutad.
          </note>
          <note xml:id="i-d27986d6f38b8955-0">
            7 § Svar på interpellation 2006/07:152 om beredning av regeringsärenden
          </note>
          <note type="speaker" xml:id="i-673ad2019ba92b2e-0">
            Anf. 24 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-4">
            <seg xml:id="i-014c41b81b80483f-0">
              Fru talman! Berit Andnor har frågat statsminister Fredrik Reinfeldt
              om han avser att i framtiden ställa samma krav på beredning av
              lagstiftningsärenden som när det gäller förvaltningsärenden om
              ekonomiska bidrag, till exempel Svenska Friidrottsförbundets ansökan
              om statligt stöd vid ett eventuellt friidrotts-VM i Göteborg.
            </seg>
            <seg xml:id="i-ec03cb0835eb48ee-0">
              Interpellationen har överlämnats till mig.
            </seg>
            <seg xml:id="i-20cdf76b2d16157b-0">
              I regeringsformen, en av våra grundlagar, sägs att vid beredningen
              av regeringsärenden ska behövliga upplysningar och yttranden inhämtas
              från berörda myndigheter. Vidare sägs att sammanslutningar och
              enskilda i den omfattning som det behövs ska ges tillfälle att
              yttra sig.
            </seg>
            <seg xml:id="i-c2f67dc523b56678-0">
              I Regeringskansliet finns därför sedan länge riktlinjer och väl
              upparbetade arbetsrutiner för hur regeringsärenden ska beredas.
              Detta gäller både lagstiftningsärenden och förvaltningsärenden.
            </seg>
            <seg xml:id="i-8c30bd427e44177d-0">
              Det är i första hand regeringen som tar initiativ till ny lagstiftning.
              Regeringen har därför också ett betydande ansvar i arbetet med
              att upprätthålla en god kvalitet i lagstiftningen. Regeringen
              har därmed också ansvaret för att lagförslag bereds. I lagstiftningsprocessen
              är det skriftliga förfarandet det normala sättet att inhämta synpunkter
              på förslagen. Inom ramen för ett sådant förfarande kan ett remissmöte
              fylla en kompletterande funktion. Ett förenklat beredningsförfarande,
              exempelvis underhandskontakter med berörda myndigheter, bör bara
              komma i fråga i undantagsfall.
            </seg>
            <seg xml:id="i-b826eb0ee81d1497-0">
              Det är denna linje som regeringen arbetar efter.
            </seg>
            <seg xml:id="i-395b3f6713f073af-0">
              Regeringen tillträdde den 6 oktober förra året. Det är en regering
              med ett ambitiöst program som väljarna ville ha genomfört. Den
              nya budgetordningen som riksdagen tillämpar innebär emellertid
              att budgetpropositionen skulle lämnas till riksdagen den 16 oktober,
              alltså i princip omedelbart efter regeringsskiftet. Tidsramen
              för den nytillträdda regeringen var alltså mycket snäv. De svårigheter
              som det innebär diskuterades i samband med tillkomsten av den
              nya budgetordningen och lagstiftaren godtog att en sådan situation
              skulle kunna hanteras på ett särskilt sätt. Som jag framförde
              i ett interpellationssvar i november förra året anser jag att
              regeringen i arbetet med budgetpropositionen helt uppfyllde det
              krav på beredning som kan ställas i det undantagsfall som det
              var fråga om.
            </seg>
            <seg xml:id="i-919d6775f2ed421f-0">
              Även när det gäller handläggningen av förvaltningsärenden arbetar
              regeringen efter linjen att de ska beredas i enlighet med de riktlinjer
              och väl upparbetade arbetsrutiner som finns i Regeringskansliet.
              Det gäller även den fråga som interpellanten har tagit upp.
            </seg>
            <seg xml:id="i-d8cc142b8d849b1e-0">
              Handläggningen av såväl lagstiftnings- som förvaltningsärenden
              har alltså uppfyllts och ska även fortsättningsvis uppfylla de
              krav på beredning som ställs.
            </seg>
          </u>
          <note type="speaker" xml:id="i-03aff19af7bc933a-0">
            Anf. 25 BERIT ANDNOR (s):
          </note>
          <u who="berit_andnor_040aa2" xml:id="i-b00b4f66282e5f90-0">
            <seg xml:id="i-d113c75299683db5-0">
              Fru talman! Jag tackar för svaret.
            </seg>
            <seg xml:id="i-87c6aadd4ff9f3db-0">
              Frågan om statsministern ställer samma krav på beredning av de
              förslag som väcks i de egna departementen som man ställer på Svenska
              Friidrottsförbundet besvaras här i dag av justitieministern. Det
              är i sig intressant, tycker jag. Det betyder ju att statsministern
              överlåter ansvaret för att regeringens ärenden är väl beredda
              åt en fackminister.
            </seg>
            <seg xml:id="i-4caba9abde6e3955-0">
              Det finns förvisso ett ansvar för hur regeringsärenden ska beredas
              hos Justitiedepartementet, och därför är det helt formellt riktigt
              att statsministern inte skulle vilja ta debatten här i kammaren.
              Men man kan ju då självfallet fråga sig varför han i Svenska Dagbladet
              före jul uttalar sig som om han hade ansvaret för frågan om hur
              regeringsärenden är beredda. Det kan väl ändå inte vara så illa
              att statsministern gärna pratar i denna fråga med journalister
              men gömmer sig bakom formalia när riksdagsledamöter vill diskutera
              hans regerings totala misslyckande när det gäller regeringens
              beredning av ärendena?
            </seg>
            <seg xml:id="i-1b0563ba34e8b9eb-0">
              Nu har ju justitieministern ändå tagit på sig att försöka förklara
              varför statsministern ställer andra krav på sina statsråd jämfört
              med de krav som han ställer på Svenska Friidrottsförbundet. Det
              besked vi har fått här i dag är att det ställs likadana krav på
              alla ärenden. Det är ju en något annorlunda bild jämfört med hur
              verkligheten ser ut.
            </seg>
            <seg xml:id="i-bdd2b8de76a3a389-0">
              När det gäller just den här ansökan, som statsministern kommenterade,
              är regeringens uttalande glasklart. Den utredning som man har
              tillsatt ska vara färdig innan man kan fatta beslut i den här
              frågan, och allt underlag som behövs ska vara framme innan man
              kan fatta beslut även om det leder till att man missar ansökningstiden.
              Det här är ju någonting som har varit känt hos statsministern
              en lång tid, och trots det finns det alltså ingen förståelse för
              behovet av att behandla den här frågan med förtur. Man avvisar
              detta på formella grunder och med hänvisning till kravet på beredning.
            </seg>
            <seg xml:id="i-ba96b75ac029206e-0">
              Hur ser det då ut när det gäller andra förslag som regeringen
              har haft att ta ställning till under de hundra första dagarna
              av regerande? Det finns två frågor som är av allra största vikt
              för svenska folket. Det gäller fastighetsskatten, det gäller arbetslöshetsförsäkringen
              och det gäller beredningen av de här ärendena.
            </seg>
            <seg xml:id="i-209dc510a3464ad3-0">
              TCO skriver i sitt remissvar om arbetslöshetsförsäkringen att
              en vecka är en orimligt kort tid för att man ska hinna göra den
              analys och kunna sammanfatta de synpunkter som är själva grundtanken
              med ett remissförfarande. Även om inriktningen av förslagen har
              varit kända sedan tidigare tycker man att det är ett uttryck för
              en bristande respekt för den tradition som vi har i Sverige när
              det gäller beredningen av regeringens förslag till riksdagen.
              Det är ett exempel. Just i denna fråga har ju kritiken varit total
              och obarmhärtig när det gäller beredningen.
            </seg>
            <seg xml:id="i-98e3da8754df1f14-0">
              Samma sak gäller för fastighetsskatten. Där är det ju också så
              att Lagrådet har varit mycket tydligt i sin kritik mot regeringens
              beredning av detta ärende. En sådan svidande och mycket hård kritik
              från Lagrådet, där man dömer ut hela förslagets beredning som
              stående i strid med grundlagen, borde naturligtvis ha lett till
              att regeringen hade dragit tillbaka förslaget.
            </seg>
            <seg xml:id="i-819d978bc6acf07c-0">
              Varför, justitieministern, ställer regeringen uppenbart striktare
              krav på beredning av ett ärende som rör bidrag till friidrotts-VM
              än på beredning av lagstiftning i ärenden som rör arbetslöshetsförsäkringen
              och fastighetsskatten beslut som ekonomiskt påverkar miljontals
              svenskar?
            </seg>
          </u>
          <note type="speaker" xml:id="i-bb6bee6b9b14c99d-0">
            Anf. 26 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-5">
            <seg xml:id="i-603246a7bb8103db-0">
              Fru talman! Jag har inte läst statsministerns uttalande i Svenska
              Dagbladet i just det här ärendet, men det är ju väl känt det är
              jag säker på att Berit Andnor också känner till att regeringen
              utövar ett kollektivt beslutsfattande och har ett gemensamt ansvar.
              Statsministern förväntas ofta yttra sig i alla möjliga ärenden,
              men när man får en fråga från kammaren är det väl ändå rimligt
              och rätt att den som har huvudansvaret för frågan försöker ge
              sin syn på saken.
            </seg>
            <seg xml:id="i-c859f3e584efe310-0">
              När det gäller beredningsfrågorna är det, som jag redan tidigare
              har sagt, först med anledning av detta med att regeringsskiftet
              och den budgetordning som vi har haft, där många av de här stora
              frågorna ligger, en väldigt prekär situation. Vi har haft en valrörelse
              där förslagen har varit väl kända och väl debatterade under lång
              tid, men det är nästan stört omöjligt att genomföra förändringarna
              i någorlunda rimlig tid. När vi då tittade på den frågan i anslutning
              till de diskussioner som har varit här i riksdagen visade det
              sig att lagstiftaren var väldigt medveten om att detta kunde uppstå
              och också förde resonemang i förarbetena till budgetordningen
              om att man då kunde anföra särskilda skäl eller ta särskilda hänsyn
              till den situationen.
            </seg>
            <seg xml:id="i-80f7ffe651d5ee0a-0">
              Jag tror nog ändå att det är nödvändigt för en nytillträdd regering
              att kunna lägga fram ett budgetförslag och en proposition som
              inom någorlunda rimlig tid får genomslag. Min uppfattning är att
              vi har följt regelverket i den delen och att vi också har gjort
              vad som kan göras för att på olika sätt också formellt få in synpunkter
              och yttranden.
            </seg>
            <seg xml:id="i-adc368d471290f8a-0">
              Att Lagrådet och andra har synpunkter på att det här inte är
              ett riktigt lyckat förfarande har jag all respekt för, därför
              att det här är faktiskt en ordning som man måste fundera över
              inför framtiden.
            </seg>
            <seg xml:id="i-703c91eb77f9b634-0">
              När det sedan gäller friidrotts-VM i Göteborg är det så att det
              finns regler också för hur förvaltningsärenden ska bedrivas. Jag
              kan säga att den frågan inte har hanterats på ett särskilt långt
              och utdraget sätt heller. Tiden mellan den formella ansökan om
              statligt stöd, som kom in i oktober förra året, och det regeringsbeslut
              som togs den 23 november understeg en månad, vilket är en ganska
              kort period.
            </seg>
            <seg xml:id="i-95a51a929c97f53c-0">
              Huvudproblemet i den här frågan var ju att man begärde en kvarts
              miljard det är mycket pengar och att några sådana medel inte finns
              avsatta i statens budget. Man skulle därför i särskild ordning
              få be riksdagen om att anvisa medel för detta.
            </seg>
            <seg xml:id="i-089adb47bec0844e-0">
              Samtidigt visade det sig att det dagen före valet tillsattes
              en utredning med uppgift att titta på den här typen av statligt
              stöd till större internationella evenemang. Det är ju inte så
              att friidrotts-VM är den enda typ av verksamhet som kan förekomma,
              utan vi vet att många idrottsorganisationer och även andra planerar
              för större arrangemang sådant som vi gärna vill ha till Sverige.
              Vår uppfattning var då att det var väldigt klokt av den förra,
              socialdemokratiska regeringen att tillsätta en utredning för att
              få en någorlunda vettig hantering och en rättvisa mellan olika
              intressenter i hur staten agerar och är beredd att ställa upp
              med bidrag.
            </seg>
            <seg xml:id="i-7a0d8a7506045cb6-0">
              Det var också på det sättet att vi fann att det fanns väldigt
              dåligt underlag för den ansökan som hade gjorts, och det förekom
              naturligtvis diverse kontakter mellan idrottsministern och friidrottsrörelsen
              och även direkta möten kring detta. Vi kom ändå fram till att
              med det underlag som fanns och den problematik som ligger i att
              det kan finnas många som begär stöd av staten och att man måste
              ha en någorlunda enhetlig linje för detta så fanns det skäl att
              inte ta upp ansökan. Vi skulle också välja att se vad den här
              utredningen kommer fram till för att få en ordning som gör att
              Sverige på ett vettigt sätt bidrar till att ställa samma krav
              på olika evenemang och inte hattar från den ena kanten till den
              andra beroende på vad man tycker är roligt just då.
            </seg>
            <seg xml:id="i-f2793b6bdfc73302-0">
              Det är vår hållning. Jag tycker att det är en beredning och hantering
              av frågan som är fullt rimlig och som jag tycker att det finns
              goda skäl för. Jag har väldigt svårt att förstå varför Socialdemokraterna
              kritiserar det, för jag kan inte tänka mig att en socialdemokratisk
              regering skulle vara beredd att ge bort en kvarts miljard utan
              vettigt underlag när man samtidigt har tillsatt en utredning.
            </seg>
          </u>
          <note type="speaker" xml:id="i-09f30375ae53ffe7-0">
            Anf. 27 BERIT ANDNOR (s):
          </note>
          <u who="berit_andnor_040aa2" xml:id="i-b00b4f66282e5f90-1">
            <seg xml:id="i-78c0e69ac8b4f80d-0">
              Fru talman! Nu rör ju den här interpellationsdebatten inte själva
              sakfrågan, Beatrice Ask. Det här rör ju kraven på beredning av
              ärenden som har stor betydelse för svenska folket, ärenden som
              får stor ekonomisk betydelse, till exempel arbetslöshetsförsäkringen
              och ärendet som rör fastighetsskatten. Det rör beredningen och
              de krav som regeringen sätter upp.
            </seg>
            <seg xml:id="i-79bd13494bc86741-0">
              Här visar ju regeringen en oerhörd flexibilitet. Man ställer
              högre krav på ett ärende som rör en ansökan om att få arrangera
              ett friidrotts-VM. Det är den jämförelsen, Beatrice Ask, som det
              här handlar om.
            </seg>
            <seg xml:id="i-e12fdc664a20ed17-0">
              Jag tycker att det är rimligt, och vi socialdemokrater anser,
              att ärenden som kommer till denna kammare ska vara korrekt beredda.
              Det är också ett krav som är uttryckt i regeringsformen, vår grundlag.
              Detta krav har vi därför att man ska analysera och bereda ärenden
              på ett sätt som gör att man kan se vilka konsekvenser åtgärderna
              får. Att det bara är lite bråttom, som Fredrik Reinfeldt säger
              i sitt svar i den här frågan, är inte tillräcklig grund för att
              man ska hasta igenom förslag inte heller att man har en regering
              som vill genomföra sin politik. Kraven på beredning är så oerhört
              viktiga, och de är någonting som vi alla måste respektera.
            </seg>
            <seg xml:id="i-2ba440d8d59f0323-0">
              Det görs inte från denna regering. Lagrådet har uttalat mycket
              hård kritik, svidande kritik. Ni uppfyller inte några krav alls
              i det ärende som rör fastighetsskatten när det gäller beredningstvånget.
              Det har riktats svidande kritik. Det är inte så att inga beredningsprocesser
              gäller bara för att det är lite bråttom, eller att vi inte behöver
              se igenom kalkylerna. Så sade Fredrik Reinfeldt. Jag delar den
              uppfattningen. Men framför allt är det viktigt att frågor som
              är av avgörande betydelse för människors förhållanden i vårt land
              bereds på ett korrekt sätt.
            </seg>
            <seg xml:id="i-7cc39fcbff7725ef-0">
              Jag har bilder med mig från regeringens hemsida. Där finns ett
              material som vänder sig till skolelever. Det är tillgängligt för
              skolelever och beskriver hur en beredningsprocess av lagstiftningsärenden
              ska gå till. Det består av följande delar: Det tas ett initiativ
              som följs av tillsättandet av en utredning, som följs av ett betänkande,
              som följs av en remiss på detta. Därefter skrivs en proposition
              som skickas till riksdagen som sedan, via utskotts- och kammarbehandling,
              leder fram till en ny eller förändrad lag. Det är vad svenska
              skolbarn får lära sig om hur lagstiftning ska gå till.
            </seg>
            <seg xml:id="i-e99a6600c38ab996-0">
              Frågorna kvarstår, justitieministern: Varför följer ni själva
              inte det som ni tycker att svenska skolbarn ska lära sig om hur
              lagstiftning ska gå till? Varför tycker ni inte att ni ska följa
              detta? Varför har ni en sådan enorm flexibilitet att ni helt kan
              bortse från vad Lagrådet tycker, bortse från vad svensk fackföreningsrörelse
              tycker, bortse från vad myndigheter tycker i enskilda ärenden,
              bortse från konsekvenserna av de förslag som ni lägger fram på
              grund av bristande beredning? Varför ställer ni striktare krav
              på det underlag som en organisation ska plocka fram för att kunna
              göra en ansökan än ni ställer på er själva? Varför uppfyller ni
              inte kraven på beredning? Det räcker inte, Beatrice Ask, att säga
              att ni hade lite bråttom, eller säga att ni vill göra så mycket.
              Det undantar er inte från kraven på beredning.
            </seg>
            <seg xml:id="i-8ea1bb533e020acc-0">
              Varför, Beatrice Ask, följer ni inte regeringsformens bestämmelser?
            </seg>
          </u>
          <note type="speaker" xml:id="i-b636763b0c92c461-0">
            Anf. 28 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-6">
            <seg xml:id="i-2f7e5d801d6f0927-0">
              Fru talman! Det var inte jag som tog upp sakfrågan om friidrotts-VM,
              utan den finns i interpellationen. Det är naturligtvis en viktig
              fråga för de människor som är engagerade i det.
            </seg>
            <seg xml:id="i-2f6e5a556f9bcba6-0">
              Den intressanta frågan var varför vi själva inte följer det som
              svenska skolbarn får lära sig om beredningen. Det är en fråga
              man alltid måste ställa sig. Jag har redovisat att det finns god
              grund att hävda att vi följt reglerna när det gäller budgetpropositionen
              och beredningen. Det har vi diskuterat ingående i flera andra
              debatter. Tiden är då väldigt knapp, men det finns särskilda skäl
              där man hänger upp det.
            </seg>
            <seg xml:id="i-c6885349962794c1-0">
              Låt mig, när Berit Andnor nu tar till sådana brösttoner, ställa
              en motfråga: Varför har ni inte ägnat er åt att följa beredningsprocessen
              när ni tycker att den är så otroligt viktig? Ni brydde er inte
              om det när vi ändrade budgetordningen. När man tittar på hur den
              socialdemokratiska regeringen agerat kan man konstatera att detta
              inte är första gången som Lagrådet haft synpunkter på hur en regering
              hanterar beredningsprocessen.
            </seg>
            <seg xml:id="i-9e3f4a7a0f255304-0">
              Jag kan gå tillbaka i tiden, och listan är lång kan jag säga.
              Jag ska dock inte dra hela listan. 1996 gällde det nedsättning
              av socialavgifter. Lagrådet sade att beredningen svårligen uppfyllde
              de krav som uppställs i 7 kap. 2 § regeringsformen. 1998 gällde
              det den socialdemokratiska regeringens förslag till ändringar
              i förmögenhetsskattelagen. Det har gällt förslag om alkoholreklam.
              Det har gällt den socialdemokratiska regeringens förslag om följdlagstiftning
              med anledning av inrättandet av den statliga Försäkringskassan
              våren 2004. Det har gällt frågor om arvs- och gåvoskatt. Jag kan,
              som sagt, göra en ganska lång lista.
            </seg>
            <seg xml:id="i-153966915adb1b7b-0">
              I samtliga fall har Lagrådet varit mycket kritiskt och pekat
              på att de socialdemokratiska regeringarna inte följt regelverket.
              I inget av fallen, vilket jag också redovisat i tidigare debatter,
              har vi haft en situation som lagstiftaren förutsett när budgetordningen
              ändrats. I inget av de fallen har det funnits sådana skäl som
              riksdagen ansett kunnat berättiga till ett kortare beredningsarbete
              och ett annorlunda förfarande. I samtliga fall har socialdemokratiska
              regeringar haft någon helt annan anledning till att slarva, om
              vi nu ska uttrycka oss så, med beredningen. Jag tror inte att
              Berit Andnor kommer att försvara det förhållandet, utan peka på
              att det funnits olika skäl.
            </seg>
            <seg xml:id="i-805d51a35bcd880b-0">
              Jag tror att det finns situationer när en regering kan ha skäl
              att arbeta på lite olika sätt. Min utgångspunkt som justitieminister,
              och utgångspunkten för den här regeringen, är emellertid att vi
              ska använda de riktlinjer som utarbetats och de regler som finns
              så långt som det över huvud taget är möjligt. Vi är mycket noga
              med att också lära ut det till kommande politiska generationer,
              alltså att det finns ett värde i en riktig beredningsprocess.
            </seg>
            <seg xml:id="i-2e99bf3d41829d91-0">
              Kom inte och påstå att den sittande regeringen varit slarvigare
              med beredningar än vad Socialdemokraterna varit. Man behöver bara
              läsa riksdagsprotokollen för att inse att Lagrådet många gånger
              varit mycket kritiskt. Nu senast hade ni tolv år på er att ändra
              det faktumet, men ingenting hände. Det finns också möjlighet att
              i riksdagen ta initiativ till att vi får en bättre ordning i samband
              med regeringsskiften. Det finns anledning att se på hur man hanterar
              ärenden.
            </seg>
            <seg xml:id="i-bfc9b7eb24f9d574-0">
              Jag tycker att det finns skäl att alltid föra den här diskussionen,
              för jag inser att det i det dagliga arbetet i riksdagskanslier
              och inte minst i Regeringskansliet dyker upp situationer där enskilda
              statsråd kan ha väldigt bråttom. Jag kommer att fortsätta att
              hävda att vi måste försöka se till att vi bereder möjligheter
              för myndigheter och andra att ta intryck av vad förslagen handlar
              om och att kunna komma med synpunkter. Jag kan inte utesluta att
              ett och annat fel kommer att begås, men när det gäller budgetpropositionen
              har vi gått igenom den mycket noga och där har vi stöd av lagstiftningen
              och det beredningsarbete som skett. Det finns kritik i sak från
              många organisationer, men beredningen tror jag inte att det finns
              skäl att kritisera på det sätt som Berit Andnor gör.
            </seg>
          </u>
          <note type="speaker" xml:id="i-c9dc46e3df9fce5c-0">
            Anf. 29 BERIT ANDNOR (s):
          </note>
          <u who="berit_andnor_040aa2" xml:id="i-b00b4f66282e5f90-2">
            <seg xml:id="i-8ff7799684b669b8-0">
              Fru talman! Tillåt mig ge en liten allmän kommentar till uttalandet
              att jag tar till brösttoner. Den nuvarande regeringen har vid
              ett flertal tillfällen, senast i går vid frågestunden, haft ett
              sätt att kommentera oss riksdagsledamöter som jag reagerar starkt
              mot. Jag försöker föra en debatt utifrån sakfrågor. Det är min
              uppgift som ledamot i riksdagen och även i konstitutionsutskottet,
              där för övrigt den här frågan kommer att prövas under våren. Jag
              tycker att vi ska bemötas med respekt, inte med tillmälen om att
              vi tar till brösttoner eller att vi är helt fel ute. Nu sade inte
              Beatrice Ask det, utan bara detta med brösttoner. Jag vill ta
              tillfället i akt och säga det. Jag börjar bli ganska trött på
              det. Beatrice Ask kan ta med sig det till sin regering.
            </seg>
            <seg xml:id="i-a684991920eede59-0">
              Vi har en regering som naturligtvis måste ta ansvar för sin beredning
              av ärendena. Att komma med en rad exempel om tidigare regeringars
              beredning är inte relevant i denna situation. Nu är det ni som
              har ansvar för att bereda ärenden som kommer till denna kammare.
              Det är ni som är ansvariga för att beredningsprocessen fungerar.
              Det är ni som har ansvar för att vi har en regering som har förmågan
              att regera detta land. Det är ni som har ansvaret nu, Beatrice
              Ask. Jag förstår att det känns svårt att gå från oppositionsrollen
              till att vara en ansvarstagande regering, det är uppenbart, men
              det är ni som har ansvaret nu, och det är ni som måste kunna svara
              på de frågor som vi ställer i denna kammare.
            </seg>
            <seg xml:id="i-2d077c7b83c24c9e-0">
              Jag kan konstatera att jag icke fått något svar på mina frågor,
              utan de hänger i luften. Varför riktas det striktare krav på beredning
              av ärenden som rör till exempel bidrag till friidrotts-VM än beredning
              av lagstiftning i ärenden som rör exempelvis arbetslöshetsförsäkring
              och fastighetsskatt, beslut som påverkar svenska folket i mycket
              stor utsträckning. Varför?
            </seg>
          </u>
          <note type="speaker" xml:id="i-39e03f03065758d1-0">
            Anf. 30 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-7">
            <seg xml:id="i-097b91cfc2f1ddea-0">
              Fru talman! Det är bra att vi försöker föra en debatt i sakfrågor,
              och det är också min mening. Jag tycker att de beskyllningar som
              ibland görs är irrelevanta.
            </seg>
            <seg xml:id="i-6472e235c94da1c4-0">
              De exempel jag gav genom att redovisa hur tidigare regeringar
              agerat är intressanta. Den regering som nu sitter kritiseras för
              att ha gjort undantag från beredningsregelverket enbart i ett
              ärende. Där har lagstiftaren mycket tydligt visat att det kan
              finnas skäl för undantag. Det var just situationen med regeringsskifte
              och budgetproposition som var anledningen till en hel del överväganden
              i samband med att budgetordningen infördes och det fördes också
              resonemang kring den problematiken. Där har vi avvikit från regelboken,
              och jag menar att det är helt i enlighet med vad som varit avsikten.
            </seg>
            <seg xml:id="i-51a71e6bd806fbe3-0">
              Den kritik som Berit Andnor framför om att vi skulle ha varit
              för noga med beredningen av ansökan som Friidrottsförbundet har
              lämnat är också mycket märklig. Här har man seriöst tittat på
              frågan utifrån att vi dels från den förra socialdemokratiska regeringen
              har ärvt en utredning som tittar på de allmänna problem som finns
              i fråga om statligt stöd vid den typen av evenemang, dels har
              fört resonemang där vi tycker att vi har haft ett för dåligt underlag
              för att fatta beslut i synnerhet som riksdagen inte har anvisat
              särskilda anslag till det ändamålet. Det blir då märkligt att
              få kritik för den hanteringen i det sammanhanget.
            </seg>
            <seg xml:id="i-c7cc4f6becc2eca6-0">
              Min slutsats är att jag tror att vi är helt överens om att vi
              har goda regler för hur beredningen av ärenden ska hanteras. Dem
              ska vi arbeta efter. Det finns i vissa sammanhang svårigheter,
              exempelvis regeringsskiften, då vi måste fundera över regelverken.
              I övrigt ska man se över de argument som tidigare har lett till
              kritik från Lagrådet. Det är klart att Berit Andnor, som ändå
              har varit ansvarigt statsråd under lång tid, också är ansvarig
              för en del av undantagen och säkert kan erinra sig de skäl som
              då har gällt.
            </seg>
          </u>
          <note xml:id="i-c609d0d58c4f082c-3">
            Överläggningen var härmed avslutad.
          </note>
          <note xml:id="i-0b21a8a66613904f-0">
            8 § Svar på interpellation 2006/07:176 om polishögskola till
            Malmö
          </note>
          <note type="speaker" xml:id="i-e4dcfd1e61531c7b-0">
            Anf. 31 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-8">
            <seg xml:id="i-aa911a6dc85f66e9-0">
              Fru talman! Luciano Astudillo har frågat mig vilka åtgärder jag
              avser att initiera för att placera nästa polishögskola i Malmö.
            </seg>
            <seg xml:id="i-8c1526446522d5e2-0">
              Regeringens främsta mål är att få människor i arbete och bryta
              utanförskapet med hjälp av en politik som frigör individens inneboende
              kraft. Denna politik kommer att göra mycket för att lösa de problem
              med arbetslöshet och misslyckad integration som Malmö lidit av
              under lång tid, men även ett närvarande rättsväsende är viktigt.
            </seg>
            <seg xml:id="i-670970842358a7cf-0">
              Den nya regeringen har sjösatt den mest ambitiösa satsningen
              någonsin på rättsväsendet. Vi har bland annat annonserat en kraftig
              ökning av antalet poliser med målet att det ska finnas 20 000
              poliser senast 2010. Denna ambitionsökning kommer att ge tydliga
              resultat i form av ökad polisiär närvaro och synlighet. Polisens
              förmåga handlar dock inte bara om ekonomiska och personella resurser.
              En lika viktig förutsättning för att polisen ska kunna utföra
              sina arbetsuppgifter på ett bra sätt är att enskilda poliser har
              hög kompetens och en god förmåga att bemöta människor.
            </seg>
            <seg xml:id="i-141e52f6f25d20b9-0">
              Det är mot denna bakgrund som regeringen har tillsatt en ny utredning
              om den framtida polisutbildningen. Direktiven till denna utredning
              har ett tydligt fokus på kompetensfrågor och utbildningens innehåll.
              Genom de nya och vidare direktiven har regeringen skapat förutsättningar
              för utredaren att lämna ett mer heltäckande förslag till hur polisutbildningen
              bör reformeras.
            </seg>
            <seg xml:id="i-7064a0dca9740de2-0">
              Jag vet att flera kommuner, inklusive Malmö, är intresserade
              av att etablera polisutbildning. Nu är det angeläget att utredningen
              kommer i gång, och jag kommer givetvis att noga ta del av de överväganden
              och förslag som utredaren presenterar.
            </seg>
          </u>
          <note type="speaker" xml:id="i-7db0d84fa3c30f07-0">
            Anf. 32 LUCIANO ASTUDILLO (s):
          </note>
          <u who="luciano_astudillo_861f97" xml:id="i-011235222bee77a6-0">
            <seg xml:id="i-8313a6af0ccf3d1d-0">
              Fru talman! Jag är fruktansvärt besviken både på det svar jag
              har fått i dag och på justitieministerns agerande i frågan om
              polisutbildningen i stort.
            </seg>
            <seg xml:id="i-61e547ad70544882-0">
              Om mindre än två veckor skulle vi ha haft en färdig utredning
              som hade kunnat ge oss svar på många av de frågor som finns omkring
              den framtida utbyggnaden av polisutbildningen och polisväsendet.
              Den skulle ha gett oss svar på frågor om utbildningens innehåll,
              polisutbildningens koppling till högskola och forskning samt hur
              vi får en bredare rekrytering av poliser. Den skulle också ha
              gett oss vägledning om var nästa polisutbildning skulle kunna
              förläggas. Detta har en moderat justitieminister sinkat genom
              att lägga ned utredningen som Agneta Stark ledde och som skulle
              ha varit färdig den 30 januari i år. Varför går inte att förstå.
            </seg>
            <seg xml:id="i-bdf4962d73549f24-0">
              När jag jämför direktiven till den nya utredningen med dem till
              den gamla utredningen kan jag konstatera att den nya utredningen
              saknar viktiga uppdrag som den gamla hade. Det enda nya som kan
              hittas är att utredaren ska redovisa för- och nackdelar med en
              förkortad grundutbildning.
            </seg>
            <seg xml:id="i-a3acb11ecdbef903-0">
              Jag vet att Beatrice Ask inte vill kännas vid detta, och jag
              tänker inte förlänga debatten med det. Men det som är bekymmersamt
              är att hon skjuter beslutet om en ny polishögskola framför sig.
              Den nya utredningen ska slutredovisas först i mars 2008.
            </seg>
            <seg xml:id="i-122abf35d8eb0e10-0">
              I stället för att svara på mina frågor försöker justitieminister
              Beatrice Ask starta en integrationspolitisk- och arbetsmarknadspolitisk
              debatt med mig. Det förstår jag inte heller. Inte något av de
              två områdena är Beatrice Asks ansvarsområden. Det är inte heller
              vad frågan berör. Jag hoppas att hon kan hålla sig till ämnet.
              Därför lämnar jag också det därhän.
            </seg>
            <seg xml:id="i-177a5a722afef5e8-0">
              Fru talman! Jag vill summera justitieministerns svar och agerande
              genom att ta upp vad den moderata migrationsministern och tidigare
              riksdagsledamoten Tobias Billström sade i en debatt om att förlägga
              en ny polishögskola till Malmö. Han sade att han tycker att departementets
              prioriteringar av frågan lämnar rätt mycket övrigt att önska.
            </seg>
            <seg xml:id="i-77ca0c00c5b438b2-0">
              Beatrice Ask borde ha talat med sin statsrådskollega Billström.
              Han var mycket tydlig om fördelarna med att förlägga en polisutbildning
              till Malmö. Han fortsatte med att säga att det är hans och Moderaternas
              bestämda uppfattning att legitimiteten och trovärdigheten för
              landets poliskår framspringer ur igenkännandet. En polishögskola
              i Rosengård kan vara ett verksamt bidrag till att stärka detta.
            </seg>
            <seg xml:id="i-a9f144cea1e4b654-0">
              Det var detta min interpellation handlade om. I slutet av november
              lämnade Malmö högskola och Malmö stad in ett underlag till Justitiedepartementet
              om att etablera en polisutbildning i Malmö. Vi var inte ensamma,
              precis som Beatrice Ask säger. Flera andra kommuner och högskolor
              uppvaktade Justitiedepartementet för att marknadsföra sina olika
              alternativ. Det är allvarligt att justitieministern nu har sinkat
              detta genom att lägga ned en utredning och starta en ny. Det enda
              man gör är att putta beslutet om en ny polisutbildning och flera
              utbildade poliser framför sig. Vi behöver flera poliser, precis
              som Beatrice Ask säger, men vi behöver också en poliskår som bättre
              speglar vår befolkning. Tyvärr är det mycket lite av detta i det
              svar jag har fått av Beatrice Ask i dag.
            </seg>
          </u>
          <note type="speaker" xml:id="i-f1296537209d3101-0">
            Anf. 33 HANS WALLMARK (m):
          </note>
          <u who="hans_wallmark_d27c95" xml:id="i-0aab0a110bd59f17-2">
            <seg xml:id="i-0b3a16b28e9b418d-0">
              Fru talman! Det är viktigt att man i den här interpellationsdebatten
              inte nödvändigtvis söker konflikt, inte försöker hitta en spänning
              som kanske inte finns mellan regeringen och Skåne. Det är viktigt
              att påtala, vilket Luciano Astudillo gör i sin interpellation,
              behovet som man har identifierat i Sydsverige av en polishögskola
              till Skåne. Det är värdefullt av många skäl. Luciano Astudillo
              har själv framfört några genom att ta upp vad Tobias Billström,
              nuvarande statsråd och tidigare riksdagsledamot från Malmö, har
              sagt. Det finns mycket i det som är klokt.
            </seg>
            <seg xml:id="i-c1a9d68c09c7bb4b-0">
              Min erfarenhet, fru talman, av att arbeta lokalt och regionalt
              är lite grann kontrasten mellan den nationella nivån och den lokala
              och regionala nivån när det gäller hur man arbetar politiskt.
              Min erfarenhet är att man lokalt och regionalt försöker göra mycket
              tillsammans över block- och partigränser, vilket man ibland saknar
              i den nationella debatten. Det kan på sitt sätt vara naturligt
              eftersom det finns en större ideologisk och idémässig laddning
              i frågorna.
            </seg>
            <seg xml:id="i-ad5869f94c8e7c83-0">
              När det gäller frågan om en polishögskola till Skåne är överensstämmelsen
              mellan de politiska partierna och de politiska blocken rätt monumental.
              Det var också anledningen till att jag anmälde mig till den här
              debatten för att ändå supportera Luciano Astudillo och säga att
              det här är ett önskemål som finns från många håll. Det är många
              i Skåne som tycker att det är nödvändigt med en polishögskola
              i regionen.
            </seg>
            <seg xml:id="i-a842b07283600042-0">
              Vi har i Skåne erfarenheter av att samverka kring andra projekt.
              Vi har till exempel det regionala självstyret som vi vill förstärka
              och fördjupa i Skåne. Vi har kampen för förbättrad infrastruktur,
              exempelvis E 22, och vi har European Spallation Source, ESS, en
              ny anläggning till Lund.
            </seg>
            <seg xml:id="i-425f1999e170d813-0">
              Min erfarenhet från lokal och regional politik, i kontrast till
              den nationella, är att man där försöker samverka och jobba för
              gemensamma saker.
            </seg>
            <seg xml:id="i-563cb6d19acbe35d-0">
              Då vill jag bara poängtera för justitieministern att ett önskemål
              som har framförts från många håll, brett över parti- och blockgränser,
              är att vi ska få en polishögskola till Skåne. Justitieministern
              noterar detta i sitt svar, när hon säger att jag vet att flera
              kommuner är intresserade av att etablera polisutbildning. Så är
              det. Det är naturligtvis ministerns svåra uppdrag. Däremot kan
              man som företrädare för Skåne inte annat än understryka den angelägenhet
              och det önskemål som finns. Vi tror att det vore bra, bland annat
              därför att det finns ett mångfaldsperspektiv i Skåne som det vore
              viktigt att lyfta fram i en polisutbildning om den förlades till
              Skåne.
            </seg>
            <seg xml:id="i-147aa7abdccbead8-0">
              Jag tror också att det är viktigt att vi vet att det finns många
              olika sorters Sverige. Skåne, och inte minst Malmö, är en sorts
              Sverige som jag tror att det skulle vara nödvändigt att fånga
              upp genom en polishögskola i den södra delen av landet.
            </seg>
          </u>
          <note type="speaker" xml:id="i-a62b9a901436f923-0">
            Anf. 34 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-9">
            <seg xml:id="i-a94c33f7fa57ed40-0">
              Fru talman! Interpellanten sade att vi om mindre än två veckor
              skulle ha haft ett svar om innehåll, rekrytering och organisation
              när det gäller en ny polisutbildning. Det är tyvärr inte sant.
            </seg>
            <seg xml:id="i-64d5b14edab6f64f-0">
              Problemet var att Agneta Starks utredning hade fått ett väldigt
              snävt uppdrag. Enligt min regerings uppfattning är den framtida
              polisutbildningen alldeles för viktig för att bara behandlas som
              en formfråga. Det finns goda skäl att analysera vad som är bra
              och vad som är dåligt i dagens polisutbildning. Det finns skäl
              att fundera över vilka kompetenser man behöver som polis i ett
              längre framtidsperspektiv. Det finns skäl att noggrant analysera
              rekryteringsproblematiken, inte minst för att kunna få fler med
              förortskompetens i polisens arbete.
            </seg>
            <seg xml:id="i-1b9fadfe3697dcdd-0">
              Det finns en rad frågor som den utredningen inte hade att besvara.
              Jag har gått igenom den och även fått svar på hur det ser ut.
              Ambitionen från min sida har därför varit att ta fram ett mer
              heltäckande underlag, där det underlag som finns i den något snävare
              utredningen är en del av det arbete som länspolismästaren i Skåne
              nu kommer att hantera. Där ska man också titta på vilka behov
              som finns utifrån den verklighet som poliser arbetar i.
            </seg>
            <seg xml:id="i-0da1f40980cc7c6a-0">
              Ett stort bekymmer som vi har är att vi i dag har en väldigt
              enhetlig polisutbildning men en väldigt mångfasetterad verksamhet.
              Jag tycker att det finns skäl, om man ser 1015 år fram i tiden,
              att fundera över om det finns anledning att ge större avtryck
              i polisutbildningen av de verkliga personalkompetensbehoven än
              vad det är i dag.
            </seg>
            <seg xml:id="i-905442abb8bc30c8-0">
              Det här är skälen till att vi har gett ett bredare uppdrag till
              utredaren, för att ha ett riktigt underlag när vi lägger förslag
              till en ny polisutbildning. Vi har därmed det är riktigt skjutit
              organisationsfrågorna framför oss. Det beror inte på att vi inte
              vill ha fler poliser nu. Jag tycker att interpellanten ska vara
              klar över det. Ingen regering har gjort en så omfattande satsning
              på rättsväsendet som den här regeringen gör. Vår satsning och
              vår ambition när det gäller att öka antalet poliser, och synliga
              poliser, är inget som Socialdemokraterna ens kommer i närheten
              av. Tvärtom vill Socialdemokraterna här i riksdagen dra ned antalet
              poliser de kommande åren, vilket skulle få allvarliga konsekvenser
              om det genomfördes, inte minst i den region som interpellanten
              företräder.
            </seg>
            <seg xml:id="i-a2b2377ce16e94ca-0">
              Vi satsar alltså på fler poliser och använder då den polisutbildning
              vi har i dag. Men vi menar att man för den framtida utbildningen
              behöver ha ett gediget underlag så att vi får en utbildning av
              mycket hög kvalitet.
            </seg>
            <seg xml:id="i-7d98efe1e9a00cb5-0">
              I det fallet kan jag också säga att de olika högskolor som är
              intresserade av att ha polisutbildning i några fall har gjort
              riktigt bra analyser på egen hand, långt utöver vad utredaren
              har arbetat med. Det är också ett intressant underlag att ha med
              i det här arbetet när vi nu ska se på hur framtiden ska se ut.
              Jag är väldigt glad över att det engagemanget finns. Men det har,
              som sagt var, inte varit den tidigare utredningens uppdrag, och
              det var bekymret.
            </seg>
            <seg xml:id="i-3c1afa5f3f135fc7-0">
              Det finns ingenting jag önskar mer än att vi hade sluppit skjuta
              frågan framför oss. Men tyvärr är det så att om man enbart kan
              få ett svar i formfrågan räcker inte det, om man seriöst vill
              se till att vi har personal med god kvalitet. Jag tror också att
              man måste utgå ifrån den verklighet som finns ute i polismyndigheterna.
              Det är det som vi nu vill att Anders Danielsson ska arbeta med.
            </seg>
          </u>
          <note type="speaker" xml:id="i-122b3ba3133f7ca8-0">
            Anf. 35 LUCIANO ASTUDILLO (s):
          </note>
          <u who="luciano_astudillo_861f97" xml:id="i-011235222bee77a6-1">
            <seg xml:id="i-88b0fb3ea726e8b1-0">
              Fru talman! Beatrice Ask! Alla undanflykter kring den nya utredningen
              duger inte. Jag har båda direktiven med mig här i dag, och jag
              tänkte framför allt lämna över den gamla utredningens direktiv.
              När man går igenom detta noggrant ser man att det är väldigt lite
              som skiljer. Den verklighetsbeskrivning som Beatrice Ask gör här
              i dag av skillnaden mellan de två utredningarna tangerar gränsen
              till osanning. Efter debatten kommer jag att lämna över de här
              två direktiven till Beatrice Ask, så att hon noga kan studera
              båda två.
            </seg>
            <seg xml:id="i-e81a8c6ef1b69776-0">
              Sedan till Hans Wallmark: Jag vill först och främst tacka för
              det stöd jag får av moderata kolleger från Skåne i den här så
              viktiga frågan.
            </seg>
            <seg xml:id="i-53c07d6d9440cd78-0">
              Jag vill ändå påpeka att det inte är jag som står här och försöker
              göra en partipolitisk konflikt av en fråga som är oerhört viktig
              för Skåne. Det är Beatrice Ask som drar upp en arbetsmarknadspolitisk
              debatt och en integrationspolitisk debatt i sitt svar och här
              fortsätter en justitiepolitisk debatt.
            </seg>
            <seg xml:id="i-23bbbfe92cbaa400-0">
              Det finns ingen i Sverige och inget parti, åtminstone inte det
              socialdemokratiska partiet, som inte vill se fler poliser tvärtom.
              Vi ser att det är oerhört viktigt, och vi såg till att utbilda
              många fler poliser och att fler poliser kommer ut, bland annat
              under den förra mandatperioden. Den som står för den partipolitiska
              debatten och pajkastningen här är justitieministern.
            </seg>
            <seg xml:id="i-34ae3040bc3fc0b3-0">
              Sedan till sakfrågan. Sverige har förändrats, och således måste
              poliskåren också förändras. Det är väldigt viktigt att våra institutioner,
              inte minst polisen, speglar det samhälle vi har i dag, egentligen
              av ett enda skäl: demokratisk legitimitet.
            </seg>
            <seg xml:id="i-0858ad1ac2fcee1a-0">
              Jag kan bara gå till politiken och se hur viktigt det är när
              vi är ute och försöker företräda Sverige att vi speglar vår befolkning.
              Om vi inte gör det tappar vi i trovärdighet som politiska partier.
              Jag tror att det är det vi kan uppleva hos polisen också. Det
              är därför vi har drivit på den här frågan i Malmö, brett från
              höger till vänster, att få en polisutbildning ned till Malmö.
              Vi ser många fördelar med det.
            </seg>
            <seg xml:id="i-4640fa861712e1ed-0">
              Malmö är en utmärkt plats för en ny polisutbildning. Vi har en
              högskola som har varit oerhört duktig på att bryta den sociala
              snedrekryteringen, bland annat genom att satsa speciellt på svenska
              språket, som varit ett problem vad gäller inträdet till polisutbildningen.
              Vi har en högskola med en tydlig yrkesprofil. Vi har bland annat
              sjuksköterskeutbildningen, socionomutbildningen och lärarutbildningen,
              utbildningar som är viktiga och tangerar ett viktigt uppdrag som
              polisen har. Vi har en högskola med flera lärare och forskare
              som skulle kunna bidra till en bra utbildning, såsom Marie Torstensson
              Levander, Anders Stening och Claes Mether duktiga lärare och forskare.
            </seg>
            <seg xml:id="i-9300c5fd49c1f416-0">
              Malmö skulle också vara en bra stad att förlägga en ny polisutbildning
              till om man ser på befolkningsstrukturen. Där finns många unga.
              Det är en gammal arbetarstad och en stad präglad av mångfald.
              Det finns också andra skäl. Vi har en hög brottslighet problem
              som alla storstäder brottas med. Vi är inkörsporten till narkotikan.
              Mycket narkotika kommer via Skåne upp till övriga Sverige. Vi
              är en gränsregion. Polisen behöver lära sig att jobba mer internationellt
              framöver, och då är Malmö och Skåne en gränsregion som skulle
              kunna utnyttjas för det i utbildningssyfte.
            </seg>
            <seg xml:id="i-d71fb2e9f56cdca1-0">
              Det finns ingen anledning att sinka processen och putta frågan
              framför sig såsom den moderata justitieministern gör.
            </seg>
          </u>
          <note type="speaker" xml:id="i-6aa8970497b38871-0">
            Anf. 36 HANS WALLMARK (m):
          </note>
          <u who="hans_wallmark_d27c95" xml:id="i-0aab0a110bd59f17-3">
            <seg xml:id="i-297b665e8ae281b8-0">
              Fru talman! Vi är tre personer som deltar i den här interpellationsdebatten,
              och det är oerhört glädjande att 100 % av oss vill ha fler poliser.
              Jag tycker att det är ett skifte i svensk debatt att även de som
              inte tidigare har sagt 20 000 poliser till 2010, som man har sagt
              från allianshåll, nu ansluter sig till detta. Det är oerhört glädjande.
            </seg>
            <seg xml:id="i-e451166d001eb6ab-0">
              Jag får också konstatera att jag och Luciano Astudillo utgör
              två tredjedelar av dem som deltar i den här interpellationsdebatten
              som poängterar vikten av en polishögskola i Skåne. Även det tycker
              jag är glädjande. Jag förstår också den sista tredjedelens svårigheter
              att just här och nu i kammaren avslöja exakt var en ny polishögskola
              kan etableras.
            </seg>
            <seg xml:id="i-89aa2cf0a2d57871-0">
              Däremot är det viktigt för oss att ändå understryka behovet och
              anledningarna till att en etablering i Skåne vore så bra. Jag
              har dessutom full förståelse för att man har gett det här ändrade
              direktivet, precis som Beatrice Ask sade, till länspolismästaren
              i Skåne, Anders Danielsson. Min erfarenhet av honom är att han
              är en oerhört god och seriös polischef. Och jag är fullständigt
              övertygad om att han med det nya direktivet, den nya utredning
              som han ska fortsätta med, kommer att skapa klarhet som kommer
              att vara bra när det gäller de blivande polisutbildningarna.
            </seg>
            <seg xml:id="i-993c6d3b0425c7b5-0">
              Just därför tror jag att det är viktigt att man inte nödvändigtvis
              ska söka en konflikt mellan kammaren och Justitiedepartementet
              och mellan enskilda ledamöter. I den fas som vi nu är tycker jag
              att vi ska se fram emot utredningen och utredningens resultat.
              Samtidigt, i avvaktan på detta, ska vi, liksom Luciano Astudillo
              och jag, i en bred politisk enighet från Skåne påpeka varför vi
              tycker att det vore så oerhört värdefullt med en etablering av
              en polishögskola i Skåne. Jag tror att det vore bra. Luciano Astudillo
              har angett några av skälen. Ett annat är att Skåne är en oerhört
              snabbt växande region. Sedan ska vi också vara medvetna om att
              Skåne är mer än Malmö, men en etablering i Skåne innebär också
              att det finns möjligheter för fler poliser även i andra kommuner
              än Malmö.
            </seg>
          </u>
          <note type="speaker" xml:id="i-d7083fb92cc1571a-0">
            Anf. 37 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-10">
            <seg xml:id="i-953746e26b50e2f7-0">
              Herr talman! Först har jag några kommentarer till det som sägs
              i debatten.
            </seg>
            <seg xml:id="i-62250b5e191ae585-0">
              Interpellanten säger att man, om man går igenom de gamla och
              nya direktiven, ser att skillnaderna inte är så stora. Och han
              säger då att han ska överlämna direktiven till mig. Jag tycker
              egentligen att det är rätt oförskämt. Jag har varit engagerad
              i den här debatten i rätt många år. Jag vet mycket väl vad direktiven
              innehåller. Jag vet också att Agneta Stark, på grund av direktivens
              utformning men också på grund av den förra justitieministern,
              med justitieministerns goda minne har varit helt fokuserad på
              frågan om högskoleutbildning och inte minst på hur man ska få
              en utbildning till Falun.
            </seg>
            <seg xml:id="i-6f485b2c6b714085-0">
              Likväl har jag tyckt att det är ett bekymmer att utredningen
              inte analyserar fördelar och nackdelar med dagens utbildning,
              vad vi behöver framöver utifrån ett verksamhetsperspektiv och
              inte minst hur vi ska få en bättre fungerande rekrytering.
            </seg>
            <seg xml:id="i-1c587194582a6106-0">
              Jag är överens med interpellanten om att det är dumt att polisen
              inte speglar befolkningen bättre än vad den gör. Men då måste
              man arbeta med rekryteringsproblematiken. Huvudproblemet är nämligen
              att färre ungdomar med invandrarbakgrund och förortskompetens
              söker polisutbildningen. Där tror jag att vår satsning på fler
              poliser i närmiljöerna kommer att ha stor betydelse. Om man aldrig
              träffar poliser i vettiga situationer är det ju svårt att intressera
              sig för den typen av arbetsuppgifter. Det är inte alla som blir
              upphetsade av att se poliser på tv.
            </seg>
            <seg xml:id="i-8ce15b3836b664b3-0">
              Här finns det ändå väldigt mycket att göra, och jag vill ha ett
              genomarbetat underlag som gör att vi kan ta itu med de problem
              som finns när vi ska fatta beslut i riksdagen.
            </seg>
            <seg xml:id="i-0966cce33f9d091c-0">
              Sedan sägs det här i debatten att det inte är någon som inte
              vill se fler poliser. Och det är ju väldigt roligt, som Hans Wallmark
              påpekar. Problemet är att Socialdemokraterna sänker anslaget,
              det vill säga vill lägga mindre pengar för att åstadkomma detta.
              Och det är klart att då blir resultatet inte lika många poliser
              som vad den nya regeringen faktiskt kommer att åstadkomma.
            </seg>
            <seg xml:id="i-edd40fca160b40a4-0">
              Vår ambition är att inom mandatperioden nå upp till 20 000 poliser,
              vilket är en mycket hög ambition. Samtidigt är direktiven tydligare
              till Rikspolisstyrelsen om att vi vill ha fler poliser ute bland
              människor och i allmänna miljöer. Vi tror att en synlig polis
              har en brottsförebyggande effekt och att poliser ska finnas så
              att de kan ingripa när saker och ting händer, inte att människor
              ska sitta i telefonkö för att efterfråga någon typ av hjälp i
              efterhand.
            </seg>
            <seg xml:id="i-0e72741d284a458d-0">
              Huvudpoängen med den här interpellationen tror jag att Hans Wallmark
              antyder, nämligen att peka på de fördelar som finns med en polisutbildning
              i Malmö och de behov som finns i Malmö. Jag vill gärna säga att
              jag är väl insatt i att Malmö högskola är en väldigt bra högskola.
              Jag vet mycket om de fördelar som finns i Skåneregionen. Jag blir
              också ofta väldigt väl informerad om de problem som finns i glesbygden
              och om att vi måste ha en särskilt anordnad polisutbildning där.
              Det blir en avvägningsfråga. Men för mig och regeringen får organisationsfrågan
              och frågan om på vilken plats olika utbildningar ska bedrivas
              stå lite vid sidan av tills vi har bestämt oss för vilka förändringar
              och vilken förnyelse som behövs när det gäller antagning och utformning
              av polisutbildningen.
            </seg>
            <seg xml:id="i-aa5ba658c96a5f5a-0">
              Där kan vi lära av de inspel som har kommit från olika högskolor.
              Där kan vi lära genom en breddad utredning, och jag tror att det
              behövs. Mina erfarenheter av att arbeta med utbildningsfrågor
              är att när vi ändrar en utbildning är det något som ska verka
              under 1020 år. Då får man inte slarva i kanten och glömma bort
              att utvärdera vad som redan finns och vad man kan behöva i ett
              längre perspektiv.
            </seg>
            <seg xml:id="i-6c1d5eeba18d17da-0">
              Det här kommer nu länspolismästaren i Skåne att göra på vårt
              uppdrag. Jag är övertygad om att riksdagen kommer att ha nytta
              av det underlaget när vi ska förnya polisutbildningen.
            </seg>
          </u>
          <note type="speaker" xml:id="i-c40d049414d7decb-0">
            Anf. 38 LUCIANO ASTUDILLO (s):
          </note>
          <u who="luciano_astudillo_861f97" xml:id="i-011235222bee77a6-2">
            <seg xml:id="i-8acfa778db8d9281-0">
              Herr talman! Först till Hans Wallmark: Det finns inget skifte
              i svensk debatt absolut inte. Vi socialdemokrater har kontinuerligt
              satsat på fler poliser. Vi tror att vi behöver bli tuffare mot
              brottsligheten, och vi har medverkat till det. Men vi har också
              medverkat till att vara tuffa för att bekämpa orsakerna till brott.
              Och det vi ser i politiken är att och där vill jag ändå ge Beatrice
              Ask rätt en hög arbetslöshet och utanförskap bidrar till högre
              kriminalitet. Orsakerna till brott måste också motverkas. Men
              det jag kan se hitintills på det området av den borgerliga regeringen
              är ökade klyftor, ökat utanförskap och mindre stöd till dem som
              är arbetslösa.
            </seg>
            <seg xml:id="i-9b8bf644f86f3376-0">
              När det gäller Beatrice Asks synpunkt att jag kanske är oförskämd
              är mitt svar att hon gömmer sig bakom en ny utredning som i sitt
              innehåll faktiskt mycket liknar den gamla. Beatrice Ask använder
              här i dag två argument för att den nya utredningen behöver göras.
              Det första är att antagningen behöver breddas. Var inte det med
              i den gamla utredningen, Beatrice Ask? Det andra är att vi behöver
              utvärdera den utbyggnad som redan har varit. Fanns inte det med
              i de gamla direktiven? Jo, de två sakerna fanns också med.
            </seg>
            <seg xml:id="i-066ca520e9a4358a-0">
              Jag kan bara konstatera här i dag att vi inte kommer någon vart.
              Det är bara undanflykter. Jag vill därför avsluta debatten genom
              att åter citera Tobias Billström, migrationsministern:
            </seg>
            <seg xml:id="i-cba9983280bc337d-0">
              I sitt svar instämmer ministern i bedömningen att det måste göras
              mer för att öka mångfalden i den svenska poliskåren. Men konkret
              levereras här i dag inte mer än löften om fler utredningar.
            </seg>
          </u>
          <note xml:id="i-5950fc38419494b9-0">
            Tänk om Beatrice Ask hade konsulterat sin migrationsminister!
          </note>
          <note type="speaker" xml:id="i-8ce5f39217f6734c-0">
            Anf. 39 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-11">
            <seg xml:id="i-c04be53d51c1be34-0">
              Herr talman! Jag kan försäkra kammaren om att jag får veta väldigt
              mycket om verkligheten i Skåne och även om vad Tobias Billström
              tycker i olika frågor. Vi har diskuterat dem under en lång rad
              av år. Och jag uppskattar verkligen hans engagemang, inte minst
              när det gäller brottsbekämpning och situationen i utsatta delar
              av landet.
            </seg>
            <seg xml:id="i-c2632c540c56d7a8-0">
              När det gäller frågan om den besvärliga arbetsmarknadssituationen
              och om ekonomisk segregation i Skåne fick jag kritik i interpellantens
              förra inlägg för att jag hade nämnt detta i mitt svar. Nu återkommer
              vi till det, och jag tycker att det är bra. Det är ju den verklighet
              som vi måste utgå från i brottsbekämpningen. Det är också den
              mycket besvärliga situation som finns i olika utformning i olika
              delar av vårt land som det måste vara polisens uppdrag att arbeta
              med. Då måste vi titta på rekrytering. Då måste vi titta på utbildningens
              innehåll.
            </seg>
            <seg xml:id="i-403c18875574ec35-0">
              Nej, det är ingen undanflykt att jag vill ta reda på hur man
              bäst ser till att få med de bästa kunskaperna och utbildningsdelarna
              i en framtida utbildning. Eftersom den här regeringen vill satsa
              mer på polisen, vill ha mer verksamhet på området, finns det ingenting
              som talar för att jag skulle vilja skjuta på förändringar när
              det gäller polisutbildningen. Däremot konstaterar jag att den
              utredning som fanns och som snart skulle vara färdig hade ett
              mycket snävt uppdrag. Och det underlag som jag också har gått
              igenom med utredaren visar att det inte hade räckt för de beslut
              man måste ta när man beslutar om en ny utbildning.
            </seg>
            <seg xml:id="i-f7e24434f81bc2ee-0">
              Nu gör det lite mindre, för den utbildning som vi har är inte
              dålig. Den är i många stycken bra. Och den storsatsning som vi
              gör innebär att vi utbildar många nya unga människor för arbete
              inom polisen de närmaste åren samtidigt som vi försöker försäkra
              oss om ett underlag och ett beslut som gör att framtidens polisutbildning
              blir ännu mer modern.
            </seg>
          </u>
          <note xml:id="i-c609d0d58c4f082c-4">
            Överläggningen var härmed avslutad.
          </note>
          <note xml:id="i-b5fbde2ec9d30137-0">
            9 § Svar på interpellation 2006/07:196 om juridisk trygghet för
            barn till samkönade föräldrar
          </note>
          <note type="speaker" xml:id="i-2651dd9bf2bb0e2b-0">
            Anf. 40 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-12">
            <seg xml:id="i-d9b23ed543664c42-0">
              Herr talman! LiseLotte Olsson har frågat mig vilka åtgärder jag
              avser att vidta för att stärka den juridiska tryggheten för barn
              till samkönade föräldrapar och om jag avser att verka för att
              förslag som lämnas av Utredningen om föräldraskap vid assisterad
              befruktning snarast ska leda till ny lagstiftning.
            </seg>
            <seg xml:id="i-6dd593e7c742ad02-0">
              Bakgrunden är två fall där kvinnor som är registrerade partner
              har fött barn efter att utomlands ha genomgått assisterad befruktning
              med donerad sperma. Tingsrätten har avslagit ansökningar av mödrarnas
              partner om att få adoptera barnen. Tingsrättens beslut är nu överklagade
              till hovrätten.
            </seg>
            <seg xml:id="i-7a4aea280088a127-0">
              Till en början vill jag naturligtvis påpeka att jag som justitieminister
              inte kan kommentera enskilda fall i domstol.
            </seg>
            <seg xml:id="i-c7620f45ef749d9d-0">
              Rent allmänt kan sägas att registrerade partner sedan år 2003
              kan prövas som adoptivföräldrar. Det innebär att två partner gemensamt
              kan få tillstånd att adoptera ett barn och att en partner kan
              adoptera den andra partnerns barn. Frågan om adoption prövas av
              domstol. Bedömningen utgår från principen om barnets bästa. Domstolen
              får ge tillstånd bara om adoptionen är till fördel för barnet.
              Dessutom krävs att den som vill adoptera barnet har uppfostrat
              eller vill uppfostra barnet eller att det finns särskild anledning
              till adoption.
            </seg>
            <seg xml:id="i-ea1c87ebb32e4401-0">
              Från och med den 1 juli 2005 får assisterad befruktning med donerade
              spermier utföras i svensk sjukvård beträffande en kvinna som är
              partner eller sambo med en annan kvinna. Partnern eller sambon
              anses tillsammans med den befruktade kvinnan som förälder till
              det barn som föds, förutsatt att hon har samtyckt till behandlingen
              och att det är sannolikt att barnet har kommit till genom den.
            </seg>
            <seg xml:id="i-f8d98f6d3139faea-0">
              En särskild utredare har i ett betänkande som överlämnades till
              mig i går föreslagit ytterligare lagändringar när det gäller föräldraskap
              vid assisterad befruktning. Betänkandet kommer nu att beredas
              vidare i Regeringskansliet.
            </seg>
          </u>
          <note type="speaker" xml:id="i-153cfdc9138b8f83-0">
            Anf. 41 LISELOTTE OLSSON (v):
          </note>
          <u who="liselotte_olsson_4be6aa" xml:id="i-ae020fa59dbfee9e-0">
            <seg xml:id="i-b578126143e16be3-0">
              Herr talman! Jag vill börja med att tacka justitieministern för
              svaret på min interpellation, om än jag tycker att det var lite
              tunt. Jag förstår till fullo att justitieministern inte kan eller
              ska kommentera det enskilda rättsfall som jag hänvisar till i
              min interpellation. Det är inte heller just det jag vill diskutera.
              Det jag däremot vill diskutera och lyfta fram är bristerna i den
              nuvarande lagstiftningen.
            </seg>
            <seg xml:id="i-ec0583507f94e8f6-0">
              Justitieministern nämner i sitt svar den utredning om föräldraskap
              vid assisterad befruktning som presenterades i går. Vänsterpartiet
              var med och tog fram direktiv till utredningen, och jag kan nu
              konstatera att utredarens förslag stämmer väl överens med Vänsterpartiets
              förslag.
            </seg>
            <seg xml:id="i-b351b990683a6ebb-0">
              När vi ändrade lagen så att även lesbiska par fick tillgång till
              assisterad befruktning inom den svenska sjukvården var vi noga
              med att betona att lagändringen var ett första steg. Eftersom
              alla barn som tillkommer genom assisterad befruktning inte omfattas
              av lagen är det nödvändigt att gå ett steg längre. Vårt mål är
              att samtliga barn, oavsett hur de kommit till och oavsett vilken
              sexuell läggning deras föräldrar har, ska ha rätt till lika juridisk
              trygghet. De tingsrättsbeslut som jag nämner i min interpellation
              visar hur angeläget det är att ändra lagen så att alla barn omfattas.
            </seg>
            <seg xml:id="i-29c8dc443bb1059f-0">
              Utan att diskutera enskilda fall och enskilda domares tolkningar
              av lagen vill jag ändå påvisa att här finns en lucka som gör att
              barn kommer i kläm. Den luckan är det vår plikt som lagstiftare
              att täppa till.
            </seg>
            <seg xml:id="i-7f373aa449abc655-0">
              Herr talman! Lesbiska kvinnor har i alla tider fött barn. När
              vi beslutade om lesbiska kvinnors rätt till assisterad befruktning
              var ett av syftena att stärka rättigheterna för barnen. Men de
              barn som blir till i ett lesbiskt förhållande utomlands eller
              genom insemination hemma omfattas fortfarande inte av samma skydd
              som barn till heterosexuella föräldrar. Den enda möjligheten för
              dessa barn att få två juridiska vårdnadshavare är att mammans
              partner adopterar barnet.
            </seg>
            <seg xml:id="i-8aa9e0528593b912-0">
              En adoption kräver utredning av socialtjänsten. Även om socialtjänsten
              tillstyrker adoption kan barnet riskera att stå utan två vårdnadshavare
              efter domstolsprövningen. Detta kan leda till enorma problem för
              barnet. Vad händer om den biologiska mamman avlider eller om föräldrarna
              separerar?
            </seg>
            <seg xml:id="i-3136fff7df404c49-0">
              Herr talman! Kristdemokraterna lade så sent som hösten 2005 fram
              ett förslag om att riva upp lagen som ger lesbiska kvinnor tillgång
              till assisterad befruktning inom svensk sjukvård. Förslaget motiverades
              paradoxalt nog med att barnet har rätt till båda sina föräldrar.
              Kristdemokraterna har i samma motion ett yrkande om att upphäva
              lagen om samkönade pars möjligheter att prövas som adoptivföräldrar.
            </seg>
            <seg xml:id="i-b1376677373b2cb0-0">
              Jag tycker att det är mycket oroväckande om Kristdemokraternas
              inställning till barn med samkönade föräldrapar får genomslag
              i regeringen. Jag undrar därför: Hur tänker justitieministern
              hantera Kristdemokraternas krav?
            </seg>
          </u>
          <note type="speaker" xml:id="i-6cef98ed76dc94b6-0">
            Anf. 42 HELENA LEANDER (mp):
          </note>
          <u who="helena_leander_1a8ec1" xml:id="i-31f433467ea3d015-0">
            <seg xml:id="i-2b6082f4bc76d486-0">
              Herr talman! Det var med stor glädje jag i går tog del av resultatet
              av den utredning som tillsattes under förra regeringen och som
              handlade just om föräldraskap vid assisterad befruktning. Det
              är inte rimligt att ha den ordning som vi har nu, där du kan se
              att resultatet blir att barn förnekas den ena av sina föräldrar
              helt enkelt för att mammorna har valt att göra inseminationen
              utomlands.
            </seg>
            <seg xml:id="i-1b87003947f3be96-0">
              Det enda rimliga är helt enkelt att gå på utredningens linje
              och se till att man tar bort den konstiga särreglering som finns
              så att det är samma villkor som gäller oavsett om det är samkönade
              eller olikkönade föräldrar som skaffar barn. Jag hoppas verkligen
              att regeringen kommer att ta tag i den frågan så fort som möjligt
              och återkomma till riksdagen med förslag till lagändring.
            </seg>
            <seg xml:id="i-12231234d1cbcea8-0">
              Men en fråga som fortfarande hänger lite grann i luften efter
              den här utredningen är vad man gör med de barn som tillkommer
              i en relation där spermagivaren inte bara är någon anonym givare
              utan kanske en nära vän till familjen eller någon som på annat
              sätt tar aktiv del i barnets omvårdnad och som av barnet faktiskt
              ses som en förälder. Det är inte helt ovanligt att bögpar och
              flatpar skaffar barn tillsammans och på olika sätt delar på vårdnaden
              av barnen. Det förekommer också andra konstellationer. I de här
              fallen har faktiskt barnen flera personer som de ser som sina
              föräldrar, men bara två kan vara juridiska vårdnadshavare.
            </seg>
            <seg xml:id="i-fe51d1cf26a46d78-0">
              I Kanada har man löst det genom att ett barn kan ha mer än två
              juridiska vårdnadshavare. Det är förstås en komplicerad fråga
              som kräver noggrann utredning. Men det vore ändå intressant att
              få höra ministerns syn på om det här är någonting vi skulle kunna
              titta närmare på också i Sverige.
            </seg>
          </u>
          <note type="speaker" xml:id="i-ecdafe462a063bb2-0">
            Anf. 43 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-13">
            <seg xml:id="i-6066fe832596e45d-0">
              Herr talman! Interpellanten tycker att texten är allmänt hållen
              i mitt svar. Det ligger väl i sakens natur, för när jag skickade
              i väg svaret hade jag inte ens fått utredningen. Då är det svårt
              att vara konkret.
            </seg>
            <seg xml:id="i-7a9b3fe43d88e4d1-0">
              Utredningen om föräldraskap vid assisterad befruktning lägger
              fram två huvudförslag, kan man säga. Det ena är att man inriktar
              sig på förslag som handlar om likabehandling av föräldraskap vid
              assisterad befruktning och föräldraskap i övrigt. Det är den ena
              delen av förslaget.
            </seg>
            <seg xml:id="i-47c46e3b5742cf6c-0">
              Den andra delen handlar om barns rätt att få information om sitt
              ursprung, ett tämligen radikalt förslag, vill jag säga, där man
              ser framför sig något slags register där man kan gå in.
            </seg>
            <seg xml:id="i-4053fa4754800f3f-0">
              Den här typen av frågor är ju komplicerade i många avseenden.
              Jag tycker att den andra deltagaren i debatten pekar på det i
              frågan: Kan man ha mer än två föräldrar? Det är en berättigad
              fråga som jag tror kommer att dyka upp i remissbehandlingen. Det
              är ingen tvekan om att i det här fallet män som donerar spermier
              i några avseenden kan ha intresse av att få vara med men inte
              får det.
            </seg>
            <seg xml:id="i-46b2d9f0a388c8d6-0">
              Det ligger i sakens natur att de här frågorna är känsliga och
              besvärliga. Utgångspunkten tycker jag är helt rätt, att se det
              hela utifrån ett barnperspektiv. Det är inte bara från kristdemokratiskt
              håll man ibland har haft andra uppfattningar. De kommer från lite
              olika håll. Av just det skälet tycker jag att det är otroligt
              viktigt att den här utredningen bereds på vanligt sätt och att
              vi får ta del av de synpunkterna innan vi landar.
            </seg>
            <seg xml:id="i-30a14fd1226ac7f0-0">
              Men jag tror att alla är helt klara över att det, precis som
              när det gäller de kvinnor som tas upp i interpellationen, i dag
              finns situationer där både barn och föräldrar, juridiska eller
              icke-juridiska föräldrar, känner att regelverken inte stämmer
              överens med det som borde gälla. Det måste vi reda ut från regering
              och riksdag. Jag tror att det bästa sättet att göra det på är
              den typ av ordentlig genomgång som är gjord av utredaren, ett
              ordentligt remissarbete och diskussioner i lugn och ro där vi
              lyfter på stenarna.
            </seg>
            <seg xml:id="i-b661b573d2c49411-0">
              Min uppfattning är att det är otroligt viktigt att inte krångla
              till det mer än verkligheten redan gör utan faktiskt se till att
              barn har den trygghet som det innebär att ha två föräldrar och
              att också ha de rättigheter som jag tycker att alla människor
              borde ha att faktiskt på ett sakligt sätt få veta var man kommer
              ifrån.
            </seg>
            <seg xml:id="i-0424347b4047df8a-0">
              Där finns det också ett förslag i utredningen som jag tycker
              är intressant. Man vill stärka ansvaret för föräldrar också när
              det gäller samkönade par att faktiskt informera barn om bakgrunden.
              Det är också en fråga som jag tror kommer att diskuteras en del
              i remissarbetet.
            </seg>
            <seg xml:id="i-7a2c81788d1ea67c-0">
              Kort sagt har jag en väldigt öppen syn på de här frågorna. Jag
              tycker att det är viktigt att vi reder ut regelverken. Det är
              olyckligt när enskilda familjer hamnar i komplicerade juridiska
              processer, och vår utgångspunkt måste vara att vi ska skapa trygghet
              som håller över tid för barnen. Det är min ambition i det här
              arbetet.
            </seg>
          </u>
          <note type="speaker" xml:id="i-e4a5305330eaefb6-0">
            Anf. 44 LISELOTTE OLSSON (v):
          </note>
          <u who="liselotte_olsson_4be6aa" xml:id="i-ae020fa59dbfee9e-1">
            <seg xml:id="i-a359feddfceab870-0">
              Herr talman! Tack för det! Det känns väldigt bra och betryggande
              att justitieministern verkar vara positivt inställd och verkar
              vilja jobba i utredningens anda. Jag tolkar justitieministerns
              svar på det sättet.
            </seg>
            <seg xml:id="i-c985355c61da41ce-0">
              Det har ju pratats väldigt mycket om utredningen eftersom den
              nu kommer samtidigt som jag väckt den här interpellationen. Den
              har som sagt väldigt många goda förslag. Ett förslag är att samma
              regler ska gälla för heterosexuella och för samkönade par när
              det handlar om föräldraskapet vid insemination. Precis som sades
              här föreslår utredningen att barn som tillkommit genom assisterad
              befruktning ska få upplysning om detta av föräldrarna. Man har
              även tittat på utlandsfallen som jag hänvisar till i min interpellation,
              och den privata inseminationen omfattas också av utredarens förslag.
              Det är mycket glädjande.
            </seg>
            <seg xml:id="i-ec5e4aabc5a8aac9-0">
              Som sagt är mycket bra; det verkar vi vara överens om. Man ser
              verkligen till barnens bästa i utredningen och vill att de på
              ett enkelt och tydligt sätt ska tillförsäkras två rättsliga föräldrar.
            </seg>
            <seg xml:id="i-c85254dc2cbb284b-0">
              Herr talman! Justitieministern säger i sitt svar att utredningen
              kommer att beredas vidare i Regeringskansliet. Det låter förstås
              väldigt bra. Jag vill inte att den ska hamna i någon byrålåda
              och glömmas bort.
            </seg>
            <seg xml:id="i-d0a9a924c74937e7-0">
              Jag har en direkt fråga: Är justitieministern villig att gå i
              god för att de förslag som utredaren lagt fram för att ge barn
              till samkönade föräldrar samma rättigheter som heterosexuella
              föräldrars barn genomförs? Kommer du att jobba i den andan?
            </seg>
          </u>
          <note type="speaker" xml:id="i-b8c7eed07f5e80b1-0">
            Anf. 45 HELENA LEANDER (mp):
          </note>
          <u who="helena_leander_1a8ec1" xml:id="i-31f433467ea3d015-1">
            <seg xml:id="i-17820a02c8c4efea-0">
              Herr talman! Även jag gläder mig åt justitieministerns uttalanden
              i dag. De visar på en positiv inställning till att försöka underlätta
              för familjer som inte passar in i heteronormen men som ändå skaffar
              barn och till att barnen som föds i regnbågsfamiljer också ska
              få en juridisk trygghet där de personer som de upplever som föräldrar
              faktiskt också får vara juridiska föräldrar.
            </seg>
            <seg xml:id="i-cdd4a864e103931f-0">
              Vad jag hoppas är att justitieministern inte får problem med
              sina koalitionspartner i Kristdemokraterna som ju, som tidigare
              talare varit inne på, kanske inte riktigt har samma inställning
              i den här frågan.
            </seg>
            <seg xml:id="i-f777bb6eb31834a8-0">
              Men om justitieministern kanske inte kan lova men i alla fall
              gå i god för att det här nog kommer att gå bra kommer jag att
              vara glad och nöjd.
            </seg>
          </u>
          <note type="speaker" xml:id="i-102c5a90eb07048f-0">
            Anf. 46 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-14">
            <seg xml:id="i-8bd3d3024f2d4994-0">
              Herr talman! Det enda ministrar inte ska lova är att det går
              bra, men vi kommer i alla fall att arbeta för det. Låt oss säga
              så här: Ja, utredningen bereds vidare. Det är naturligtvis inte
              avsikten att den ska hamna i någon byrålåda. Det finns tillräckligt
              mycket i byrålådorna efter tidigare regeringar. De är fyllda!
            </seg>
            <seg xml:id="i-d99961de3d7212e0-0">
              De här barnen finns. Det är min utgångspunkt, och vårt ansvar
              är att ta reda på hur man på ett rimligt sätt ser till att deras
              trygghet säkras och att andra inblandade också får sina rättigheter
              och skyldigheter hanterade på ett vettigt sätt. Det är min praktiska
              synpunkt.
            </seg>
            <seg xml:id="i-920bd83ecba862c5-0">
              Jag vet att de här frågorna är känsliga. Det kan bero på att
              det finns människor som har en tro som gör att de kanske inte
              har samma syn på homosexualitet som den som inte delar den tron
              har. Det finns fördomar och det finns myter.
            </seg>
            <seg xml:id="i-e17f6f839ff52a58-0">
              Det är komplicerat med familjebildning. De senaste decennierna
              har ju inneburit att familjer ser väldigt olika ut. Det kommer
              vi inte undan. Den diskussionen kommer vi att behöva ha här i
              riksdagen och i alla möjliga och omöjliga sammanhang. Just därför
              är det så viktigt att frågan på ett sakligt sätt bereds, hanteras
              och diskuteras som alla andra frågor och att vi lyfter på stenarna.
              Det är min utgångspunkt.
            </seg>
            <seg xml:id="i-896350265d057a97-0">
              Vi kommer att hantera den här frågan på samma sätt som andra
              frågor. Utgångspunkten är som sagt att barnen finns. Barn har
              rätt till föräldrar; barn har rätt till trygghet; barn har rätt
              att veta var de kommer ifrån. Det tror jag är enkla slutsatser
              som de flesta är överens om.
            </seg>
            <seg xml:id="i-53c652fd55edd6f5-0">
              Sedan ska vi komma överens om regelverken. Där vill jag återge
              vad utredaren sade till mig när vi gick igenom det här i går:
              Det är en väldigt komplicerad lagstiftning redan som det är innan
              man har ändrat något, och ännu svårare blir det när man ska ändra.
              Därför finns det också ett särskilt yttrande med lite andra varianter
              i förslaget. Det är alltså ganska komplicerade frågor att hantera,
              vilket också är skäl för att ha en gedigen och saklig beredning
              i de här frågorna.
            </seg>
            <seg xml:id="i-fd2911ebcef4d27a-0">
              Jag ser fram emot att så småningom kunna landa och lägga fram
              ett förslag till riksdagen. Vi har fått ett bra underlag, och
              jag ser som sagt fram emot de synpunkter som kommer, både i debatter
              här i riksdagen och i form av remissvar från olika instanser.
              Det kommer kanske inte i alla delar att underlätta arbetet, men
              det är ju på det sättet vi bedriver politik.
            </seg>
            <seg xml:id="i-4f33171625291750-0">
              När det gäller familjelagstiftning över huvud taget finns det
              många frågor som diskuteras i dag, och jag tror att vi kommer
              att få diskutera dem också de närmaste åren. Jag kan även konstatera
              att familjerättsfrågorna är uppe också i EU-sammanhang. Det är
              inte bara så att familjer ser annorlunda ut här hemma, utan de
              rör sig dessutom över gränserna på alla möjliga och omöjliga sätt.
              Det kommer alltså att bli diskussioner om det här, och vi kommer
              att få ägna mycket kraft och engagemang åt dem de kommande åren.
            </seg>
          </u>
          <note type="speaker" xml:id="i-55b4aaf42410c39a-0">
            Anf. 47 LISELOTTE OLSSON (v):
          </note>
          <u who="liselotte_olsson_4be6aa" xml:id="i-ae020fa59dbfee9e-2">
            <seg xml:id="i-7697c70d2c8b494b-0">
              Herr talman! Jag vill tacka justitieministern för svaren i debatten.
              Om jag var lite missnöjd med det skriftliga svaret är jag desto
              nöjdare med det som har framkommit här nu. Jag skrev interpellationen
              när jag läste om rättsfallen som jag hänvisar till, och den handlar
              ju om barn som fallit mellan stolarna i den nu gällande lagstiftningen
              om barn som förvägrats två föräldrar och som inte har samma rättigheter
              som andra barn i Sverige. Därför är det väldigt glädjande att
              denna miss, som vi verkar vara överens om här, i lagstiftningen
              håller på att täppas till det håller på att ändras.
            </seg>
            <seg xml:id="i-62b72859a33831dd-0">
              Jag vill dock ändå upprepa min fråga om Kristdemokraternas inflytande
              på de här frågorna och om hur regeringen kommer att handskas med
              det. Det finns ju ändå motioner som skrivits ganska nyligen av
              just Kristdemokraterna och som leder åt ett helt annat håll än
              det vi har pratat om i dag och vad den här utredningen vill.
            </seg>
            <seg xml:id="i-76c7409d8206ce04-0">
              Kommer Kristdemokraternas syn på de homosexuellas rätt att adoptera
              och deras önskan att upphäva möjligheterna för lesbiska kvinnor
              att ha rätt till assisterad befruktning att få något gehör?
            </seg>
            <seg xml:id="i-ad7810249b46610a-0">
              Som jag tidigare har sagt är jag väldigt glad över de förslag
              som utredningen har lagt fram. Genomförs förslagen är vi bra mycket
              närmare ett samhälle där barn behandlas lika oavsett föräldrarnas
              sexuella läggning.
            </seg>
            <seg xml:id="i-2499345a9d1be6e6-0">
              Men den här utredningen pekar även på ett problem som måste lösas.
              Det är precis det som Helena i sitt tidigare inlägg var inne på:
              Dagens reglering i svensk lag medger inte att ett barn har mer
              än två vårdnadshavare. I dag växer många barn upp i andra familjekonstellationer
              än den traditionella. Ett starkare skydd för barnens rätt till
              bestående relation med vuxna som barnet vuxit upp med ligger helt
              i linje med att stärka barnens rätt.
            </seg>
            <seg xml:id="i-cfeba5303840e2e6-0">
              Herr talman! Jag undrar därför hur justitieministern ställer
              sig till detta. Jag tar ett exempel från Kanada, där en kanadensisk
              pojke nyligen har fått laglig rätt till tre juridiska föräldrar.
              Är det något som den svenska regeringen kan tänka sig att öppna
              för?
            </seg>
          </u>
          <note type="speaker" xml:id="i-ae9f2f5e4379312b-0">
            Anf. 48 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-15">
            <seg xml:id="i-80d4963122dc22d6-0">
              Herr talman! Kristdemokraterna är en del av regeringsunderlaget.
              Men hur kd kommer att ställa sig till de specifika frågorna när
              det gäller den här utredningen måste man ju fråga kd om. Det har
              jag inte haft möjlighet att göra eftersom utredningen kom i går.
            </seg>
            <seg xml:id="i-fab945f5006312c5-0">
              Det är naturligtvis så att vi diskuterar frågor gemensamt, och
              jag tycker att det är ett arbete som går väldigt bra. Jag ser
              faktiskt oftast olika infallsvinklar på frågor som någonting som
              berikar och gör saken bättre.
            </seg>
            <seg xml:id="i-7ff5226459656a8f-0">
              Min erfarenhet är att Sveriges riksdag och politiken i de olika
              partierna i någon mån speglar de uppfattningar som finns ute i
              samhället. I den här typen av frågor bör vi hamna vid ställningstaganden
              som alla känner sig bekväma med. Jag är alltså inte ett dugg bekymrad
              över det, men kd får svara för sin partiståndpunkt själva.
            </seg>
            <seg xml:id="i-8481e1ea58824597-0">
              Frågan om fler föräldrar än två är faktiskt mycket komplicerad.
              Min grundinställning är att jag förstår resonemangen, men jag
              är inte tvärsäker på att det är lösningen.
            </seg>
            <seg xml:id="i-5f49797cb8cba2b3-0">
              Jag känner mig lite tveksam till det, för det rör till det hela.
              Det vore ju väldigt skönt för många barn i heterosexuella förhållanden
              också att få någon extra förälder som legal förälder, för man
              kanske inte är nöjd med de föräldrar man har. Jag känner några
              barn som känner så ibland.
            </seg>
            <seg xml:id="i-8d80a03b9f542705-0">
              Det som har diskuterats i den här utredningen och i anslutning
              till den är också frågor som handlar om något slags rätt till
              socialt umgänge eller någon typ av legal relation. Ibland är det
              ju så med skilsmässor och förändrade familjebilder att en person
              som har haft väldigt stor betydelse för ett barn helt plötsligt
              bara är borta ur bilden, vilket är väldigt besvärligt. Men det
              är otroligt svårt att reglera detta, väldigt svårt att hitta rimliga
              ståndpunkter. Jag tror att lösningen ändå är att hålla sig något
              till den struktur som vi har haft när det gäller familjelagstiftningen
              och att försöka göra den mer neutral än vad den har varit.
            </seg>
            <seg xml:id="i-07ed71beb7a6a1a0-0">
              Men jag har ingen bestämd uppfattning när det gäller flera. Det
              är intressant hur man gör i andra länder givetvis, men behov av
              mer än en vuxen har de allra flesta barn. Så gäller det att se
              till vilka som ska vara juridiska föräldrar och vilka som ska
              vara andra viktiga relationer.
            </seg>
          </u>
          <note xml:id="i-c609d0d58c4f082c-5">
            Överläggningen var härmed avslutad.
          </note>
          <note xml:id="i-a246cd745d788d9b-0">
            10 § Svar på interpellation 2006/07:205 om skilda valdagar
          </note>
          <note type="speaker" xml:id="i-149bf87d7d81b292-0">
            Anf. 49 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-16">
            <seg xml:id="i-8f88848ef12fb600-0">
              Herr talman! Hans Wallmark har frågat mig om jag avser att, innan
              Grundlagsutredningen presenterar sina ställningstaganden, vidta
              några åtgärder som möjliggör för någon eller några kommuner att
              på prov anordna det lokala valet vid en annan tidpunkt än det
              till riksdagen. Hans Wallmark har vidare frågat om jag avser att
              se över om det finns några möjligheter att redan nu vidta åtgärder
              för att underlätta att valdagarna skiljs åt för det fall en majoritet
              av Grundlagsutredningen öppnar för den möjligheten.
            </seg>
            <seg xml:id="i-b1c4978c64441d4b-0">
              Frågan om skilda dagar för ordinarie val till riksdagen och till
              landstings- och kommunfullmäktige har diskuterats under lång tid.
              Exempelvis hade 1999 års författningsutredning i uppdrag att se
              över frågan. Någon politisk enighet i den delen kunde dock inte
              nås i utredningen, varför något förslag inte lades fram. Därefter
              har Grundlagsutredningen fått i uppdrag att bland annat göra en
              utvärdering och översyn av hela det svenska valsystemet. I den
              delen av uppdraget ingår även att utreda hur valen till riksdagen
              respektive landstings- och kommunfullmäktige tidsmässigt förhåller
              sig till varandra. Grundlagsutredningen ska redovisa sitt uppdrag
              den 31 december 2008.
            </seg>
            <seg xml:id="i-dd671276a1e56402-0">
              Enligt min bedömning är det inte lämpligt att nu föregripa Grundlagsutredningens
              diskussioner om hur den här delen av valsystemet eventuellt bör
              reformeras. Jag avser alltså att avvakta resultatet av utredningens
              arbete innan jag är beredd att ta ställning till om skilda valdagar
              bör införas och om det i så fall bör föregås av den typen av försöksverksamhet
              som Hans Wallmark förespråkar.
            </seg>
          </u>
          <note type="speaker" xml:id="i-c231d2ebcbbfc506-0">
            Anf. 50 HANS WALLMARK (m):
          </note>
          <u who="hans_wallmark_d27c95" next="cont" xml:id="i-d426c802aabd0ae4-0">
            <seg xml:id="i-04bab7d2f673aab7-0">
              Herr talman! Som nytillkommen lyssnare kan jag meddela att förmiddagen
              har belyst en mängd olika dagspolitiska problem med rätt många
              exempel hämtade från Skåne, vilket gläder en ledamot från den
              södra delen av landet. Så blir det även i det här fallet när vi
              ska diskutera behovet av skilda valdagar. Utgångspunkten för den
              här interpellationen är en händelsekedja i Ängelholm. Moderaterna
              lämnade in en motion till Ängelholms kommunfullmäktige om att
              man skulle få försöka bli provkommun ifall möjligheten öppnas
              för skilda valdagar. I motionen framhölls exempelvis att genom
              att separera de lokala och regionala valen från de nationella
              visas de nära och viktiga frågorna en större betydelse än vad
              som är fallet i dag. Allt behöver inte drunkna i den politik som
              beslutas och fastställs i Helsingfors via riksdag och regering.
              Med skilda valdagar finns det anledning att tro på ett djupare
              engagemang.
            </seg>
          </u>
          <note xml:id="i-c6bf3083c110aea4-0">
            Kommunfullmäktige i Ängelholm behandlade och avgjorde frågan
            den 30 augusti 2004. Sedan har brev ivägskickats till både statsministern
            och Pär Nuder som var den minister som tillsatte Grundlagsutredningen.
          </note>
          <u who="hans_wallmark_d27c95" prev="cont" xml:id="i-5ba3744fd06a13d2-0">
            <seg xml:id="i-5610bd1a2455dc0f-0">
              Jag tillhör dem som tror att många av de viktiga politiska frågorna
              är de lokala och regionala. Jag tror också att många av de politiker,
              de förtroendevalda som möter den enskilda medborgaren oftast är
              den lokala och den regionala politikern. Just därför tror jag
              att det vore viktigt att man fick ett fokus just mot de lokala
              och regionala frågorna. Det sker bäst, menar jag, genom att man
              skulle separera de nationella valen från dem till lokal och regional
              församling. Det kan man göra på olika sätt, men jag tror ändå
              att det vore nyttigt.
            </seg>
            <seg xml:id="i-4f759c37e59ab67d-0">
              Vi ser att när det väl går till allmänna val i Sverige så blir
              fokus väldigt mycket på regeringsskifte, maktskifte och vem som
              ska bli statsminister. Det är oerhört viktigt. Jag, herr talman,
              kan glädja mig åt att det också blev ett skifte i föregående års
              val, att vi fick en helt ny regering och att vi fick en ny statsminister,
              även om det kanske smärtade talmannen.
            </seg>
            <seg xml:id="i-fe0f95daf321d19e-0">
              I den debatt som vi förde 2006 blev det väldigt mycket fokus
              på de nationella frågorna. Det är inget konstigt i det, men jag
              tror att det vore bra om man utöver det fick ett fokus mot de
              lokala och regionala frågorna, vilket kan ske genom separering.
            </seg>
            <seg xml:id="i-9443600cc88285c5-0">
              Nu ser jag att justitieministern påpekar att hon inte så länge
              Grundlagsutredningen pågår vill vidta några steg eller åtgärder
              i någon riktning. Det kan jag väl i någon mening ha en förståelse
              för. Jag vill ändå understryka att jag tror att det är behövligt
              med en separering av de lokala och regionala valen från de nationella.
              Om det skulle vara så att Grundlagsutredningen säger att man inte
              kan tänka sig det i hela landet men skulle kunna tänka sig att
              pröva det på något eller några håll vill jag härmed till justitieministern
              och alla övriga som lyssnar anmäla att jag tror att Ängelholm
              skulle kunna vara en av de kommuner som i så fall skulle kunna
              tänka sig att försöka vara en provkommun. Min förhoppning hade
              dessutom varit att det kanske skulle finnas fler kommuner i Skåne,
              kanske hela Skåne, så att alla Skånes 33 kommuner och valet till
              region Skåne skulle kunna separeras från det nationella valet.
            </seg>
          </u>
          <note type="speaker" xml:id="i-55e75a56af5c8176-0">
            Anf. 51 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-17">
            <seg xml:id="i-97363e3fcc723626-0">
              Herr talman! Jag delar uppfattningen att den lokala politiken
              är viktig. Det brukar framför allt framhållas av tidigare aktiva
              kommunalpolitiker. Till min glädje har jag dock noterat att också
              väljarna delar den uppfattningen. Det som har hänt de senaste
              åren är ju att röstsplittringen ökar. Människor väljer i ökad
              utsträckning olika i lokala val och i riksdagsvalet, vilket visar
              att det även med den gemensamma valdagen uppenbarligen finns en
              förmåga jag har aldrig tvekat om den hos väljarna att se att det
              är olika frågor som diskuteras.
            </seg>
            <seg xml:id="i-3f34cbfcb648b939-0">
              Så finns då frågan om man skulle öka och ge ett större fokus
              och ett större intresse för de lokala frågorna om man skilde valdagarna
              åt. Det finns fördelar, och det finns nackdelar. Det är just därför
              det är så bra att vi har Grundlagsutredningen. Jag tror att Hans
              Wallmark och jag kan vara överens om att just när det gäller hur
              valsystemet ser ut och vad vi har för grundläggande regelverk
              för demokratin i det här landet ligger det ett värde i en viss
              konservatism och en viss hållning där man faktiskt ser till att
              alla är med på båten. Det är ju inte regler som vi ändrar fram
              och tillbaka och hur som helst.
            </seg>
            <seg xml:id="i-592d3e9246e85ecd-0">
              Grundlagsutredningen är en utredning där jag tror att man har
              verktygen och möjligheten att i lugn och ro diskutera igenom fördelar
              och nackdelar och kan försöka hitta den breda uppslutning som
              måste finnas för radikala förändringar. Det är bra att Ängelholm
              och andra visar intresse för de här frågorna, för det kommer naturligtvis
              också att vitalisera ledamöterna i Grundlagsutredningen. Det är
              frågor som bör diskuteras återkommande, för vi vill alla ha ett
              högt valdeltagande och ett otroligt engagemang kring den frågeställning
              som valet innebär.
            </seg>
            <seg xml:id="i-1143fde558efb66a-0">
              Redan i dag ser vi att intresset för de lokala frågorna ökar.
              Medborgarna har uppfattat betydelsen av vad som sker i kommunfullmäktige
              och i landsting i dag. Det är något som jag ser väldigt positivt
              på. Det återstår att se om det finns behov av förändringar i regelverken
              när det gäller valsystemet. Jag vill i vart fall för min del se
              vad Grundlagsutredningen kommer fram till innan jag är beredd
              att ta ställning och lägga fram förslag i de delarna.
            </seg>
          </u>
          <note type="speaker" xml:id="i-f3fa5b4fd2a427f9-0">
            Anf. 52 HANS WALLMARK (m):
          </note>
          <u who="hans_wallmark_d27c95" xml:id="i-0aab0a110bd59f17-4">
            <seg xml:id="i-cadc067811d21cbc-0">
              Herr talman! Jag tycker att det är värdefullt och bra att det
              förs en konstitutionell debatt i Sverige. Jag tycker att det har
              varit lite för lite av det. Jag har sett som en fara att vi parkerar
              alla de rätt svåra och komplicerade men också oerhört intressanta
              frågorna i en utredning och sedan säger att i avvaktan på den
              utredningens resultat parkerar vi debatten. Så tycker jag inte
              att det borde vara. Jag tycker att det meningsutbyte vi har i
              dag i kammaren är ett exempel på att vi måste föra en offentlig
              debatt kring det.
            </seg>
            <seg xml:id="i-233dc07496cebb75-0">
              Jag noterade att Mats Odell för en tid sedan i likhet med Fredrik
              Reinfeldt öppnade för möjligheten att föra en diskussion om kommunala
              nyval, vilket jag också tycker är en alldeles utmärkt idé. Det
              har det utbrutit en pressdebatt om på ledarsidorna. Jag tycker
              att debatt borde föras också kring för- och nackdelar med skilda
              valdagar, precis som Beatrice Ask säger.
            </seg>
            <seg xml:id="i-bb6c8a3bc02d6160-0">
              Naturligtvis medför alla konstitutionella förändringar både för-
              och nackdelar. Det är därför det gäller att göra en klok avvägning.
              Så länge vi håller oss inom det demokratiska systemet kan man
              säga att det där finns olika verktyg, som alla har bieffekter
              av både positiv och negativ karaktär. Därför är det oerhört viktigt
              att vi hela tiden för en konstitutionell debatt i vårt land. Ett
              av inslagen i den konstitutionella debatt vi bör föra i Sverige
              är behovet av skilda valdagar, för att få fokus på det jag tror
              för många medborgare är de riktigt viktiga politiska frågorna,
              nämligen vardagsfrågorna. De hanteras i mycket stor utsträckning
              lokalt och regionalt.
            </seg>
            <seg xml:id="i-f0b086f5f8539598-0">
              Jag ska inte förlänga debatten ytterligare. Justitieministern
              har gett ett rätt klart besked i sitt interpellationssvar, nämligen
              att hon inte har för avsikt att vidta några åtgärder förrän utredningen
              är presenterad. Jag tycker att också jag har gett ett rätt klart
              besked om var jag politiskt står i frågan om behovet av skilda
              valdagar. Därför skulle jag vilja meddela herr talman att jag
              avstår från den sista repliken. Vi ska ju hinna med att diskutera
              tingsrätten i Landskrona, som också är en viktig Skånefråga.
            </seg>
            <seg xml:id="i-60a3a1a3998697a1-0">
              Jag skulle dessutom vilja överlämna till justitieministern motions-
              och fullmäktigehandlingar från Ängelholms kommunfullmäktige. Där
              har man i all ödmjukhet, som den lilla kommun den är nere i Skåne,
              tagit beslutet att anhängiggöra sin önskan att få vara en av försökskommunerna
              ifall möjligheten öppnas för försök med skilda valdagar för kommuner
              och riksdag.
            </seg>
          </u>
          <note type="speaker" xml:id="i-72f12c15711c2e06-0">
            Anf. 53 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-18">
            <seg xml:id="i-6b785699f4f55ac2-0">
              Herr talman! Jag ska med intresse läsa beslutet från Ängelholm.
              Det är bra att det finns ett engagemang ute i kommunerna för hur
              vi på olika sätt ska öka intresset för den lokala demokratin och
              faktiskt också få ett engagemang som återspeglas i valen.
            </seg>
            <seg xml:id="i-c43a4b9c2f61241a-0">
              Jag tror att diskussionen kommer att fortsätta, med Hans Wallmark
              och andra, för det finns uppenbarligen ett intresse på många håll
              för de här frågorna, inte bara i Ängelholm. Men jag har noterat
              att Ängelholm står först i kön om det skulle bli någon typ av
              försöksverksamhet i framtiden.
            </seg>
          </u>
          <note xml:id="i-c609d0d58c4f082c-6">
            Överläggningen var härmed avslutad.
          </note>
          <note xml:id="i-e4ae9f1ba316f6b4-0">
            11 § Svar på interpellation 2006/07:208 om nedlagd utredning
            om polisutbildning
          </note>
          <note type="speaker" xml:id="i-94dfe3702ac0761e-0">
            Anf. 54 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-19">
            <seg xml:id="i-64828cc1368cdf74-0">
              Herr talman! Monica Green har frågat mig varför Polisutbildningsutredningen
              lagts ned bara en månad innan resultatet skulle ha presenterats.
              Hon har vidare frågat mig mot vilken bakgrund jag kommer att värdera
              behoven av polisutbildning om man inte utgår från den nu nedlagda
              utredningen. Hon har avslutningsvis också frågat mig hur jag kommer
              att tillgodose behovet av poliser och polisutbildning i Västsverige.
            </seg>
            <seg xml:id="i-32bb993965afa879-0">
              Vi i alliansen ser som en av våra viktigaste uppgifter att öka
              människors trygghet. Vi har därför sjösatt den mest ambitiösa
              satsningen någonsin på rättsväsendet. Vi har bland annat annonserat
              en kraftig ökning av antalet poliser med målet att det ska finnas
              20 000 poliser år 2010. Denna ambitionsökning kommer att ge tydliga
              resultat i form av ökad polisiär närvaro och synlighet såväl i
              landet som helhet som i Västsverige.
            </seg>
            <seg xml:id="i-b9bdaba1f2bf843f-0">
              Polisens förmåga handlar naturligtvis inte bara om ekonomiska
              och personella resurser. En lika viktig förutsättning är att enskilda
              poliser har hög kompetens och god förmåga att bemöta människor.
            </seg>
            <seg xml:id="i-37fbbfaf4dcbd9f8-0">
              Det är mot denna bakgrund som regeringen tillsatt en ny utredning
              om den framtida polisutbildningen. Den tidigare utredningen har
              utfört ett viktigt arbete och det blir ett självklart bidrag till
              den nya utredaren. Det framgår också uttryckligen av direktiven
              att den nya utredningen ska ta till vara de kunskaper och erfarenheter
              som den tidigare utredningen gjort. Skälet till att det tillsätts
              en ny utredning är helt enkelt att direktiven till den förra var
              alltför snäva. Regeringen anser att frågan om hur utbildningen
              av poliser ska vara utformad är så viktig att den måste utredas
              på ett mer förutsättningslöst sätt och det har vi säkerställt
              genom de nya direktiven.
            </seg>
            <seg xml:id="i-e264bd3057f0916d-0">
              Monica Green oroar sig avslutningsvis i sin interpellation för
              hur polissituationen kommer att se ut i Västsverige. Mitt engagemang
              är inte begränsat till Västsverige eller någon annan del av landet.
              Regeringens ambition är att se till att vi får fler poliser, synliga
              poliser, i hela landet. Jag är därför glad att kunna konstatera
              att en rad kommuner är intresserade av att etablera polisutbildning.
              Nu är det angeläget att utredningen kommer i gång och jag kommer
              givetvis att noga ta del av de överväganden och förslag som utredaren
              presenterar.
            </seg>
          </u>
          <note type="speaker" xml:id="i-6350bf671c29da2d-0">
            Anf. 55 MONICA GREEN (s):
          </note>
          <u who="monica_green_27bd8b" xml:id="i-61a3b9dac96c18f5-0">
            <seg xml:id="i-02ba2ea107ca4bd8-0">
              Herr talman! Tack så mycket för att vi får möjlighet att debattera
              den här frågan.
            </seg>
            <seg xml:id="i-5417c513aff8afa9-0">
              Jag är orolig för att det inte blir någon polishögskola i Västsverige
              och kanske inte ens i Sverige över huvud taget eftersom regeringen
              nu har valt att lägga ned den utredning som pågått. Jag undrar
              om det är rekord att lägga ned en utredning bara en månad innan
              den skulle ha lagt fram sitt förslag. Jag har all respekt för
              att en högerregering vill sätta sin prägel på utredningar, att
              man vill ha sina egna utredare och så vidare. Jag har full förståelse
              för att man vill byta ut och tillsätta nya utredare i de utredningar
              som precis har startat. Men det måste väl ändå ta priset att man
              bara en månad innan utredaren ska få presentera sitt förslag om
              hur polisutbildningen ska gå till i det här landet lägger ned
              utredningen bara för att förskjuta detta i tiden, bara för att
              lägga en dimridå över att man inte vill ha en akademisk utbildning
              för poliser och bara för att Västsverige återigen ska få vänta
              med att få en polisutbildning.
            </seg>
            <seg xml:id="i-89d19411c561b65d-0">
              Det är viktigt för hela landet att det finns polisutbildningar
              i hela landet. Det har visat sig att många poliser det gäller
              bland annat i Umeå som utbildat sig också stannar kvar i området.
              Vi i Västsverige behöver också en polisutbildning. Det finns många
              i Skaraborg, i Skövde, och i andra delar av Västsverige som vill
              utbilda sig till poliser. Där skulle man naturligtvis kunna utbilda
              människor från hela landet.
            </seg>
            <seg xml:id="i-21b579d9c2eaea09-0">
              Jag känner en oro över att man nu vill skjuta frågan på framtiden
              och lägga dimridåer över den. Man verkar inte särskilt angelägen
              om att det ska vara en akademisk utbildning längre. Vi har haft
              en ambitiös utbildningssatsning över huvud taget i Sverige man
              ska ha akademiska poäng och så vidare. Konsekvensen kan nu bli
              att de som poliserna ska sätta fast har högre utbildning än poliserna
              själva. Jag tycker att det vore klädsamt om också högerregeringen
              skulle vilja ha en akademisk utbildning för polisen. Det är tråkigt
              om man inte kommer fram till den slutsatsen.
            </seg>
            <seg xml:id="i-00598647b3a31824-0">
              Beatrice Ask talar om helheten, och det är just för att man även
              vill se om man kan korta ned utbildningen och att den inte ska
              ge akademiska poäng. Det är det som jag nu tolkar som helhet.
              Det tycker jag vore att dra ned på ambitionsnivån.
            </seg>
            <seg xml:id="i-539e804034cb6eac-0">
              Dessutom måste jag kommentera detta med den ambitiösa satsningen.
              Beatrice Ask säger att man ska satsa så ambitiöst. Ja, det hörde
              ju väljarna i valrörelsen, och i vårbudgeten föreslog ni 1,7 miljarder
              mer än den socialdemokratiska regeringen. Antagligen var det en
              och annan väljare som trodde på er. Det är ganska trist att högerregeringen
              när den sedan trätt till inte har levt upp till sina löften och
              dragit ned på ambitionsnivån. Ni sade att ni ville ha 1,7 miljarder
              mer. Nu blir det 200 miljoner mer än det som den socialdemokratiska
              regeringen satsade. Det är en väldigt låg ambitionsnivå för en
              regering som påstår att det är den viktigaste frågan. Vi har en
              väldigt hög ambitionsnivå, säger Beatrice Ask. Det är alltså de
              200 miljonerna hon menar. Det tycker jag är att föra väljarna
              bakom ljuset.
            </seg>
            <seg xml:id="i-93a69983ac343822-0">
              Ambitiösa mål hörde vi om i valrörelsen, men av det bidde det
              en tummetott. Även när det gäller högskoleutbildning för poliser
              får vi vänta och se om det blir någon utbildning över huvud taget.
              Blir det en utbildning med akademiska poäng? Blir det någon utbildning
              i Västsverige, i Skövde? Det skulle jag vilja veta i dag.
            </seg>
          </u>
          <note type="speaker" xml:id="i-24cd6019444ddc52-0">
            Anf. 56 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-20">
            <seg xml:id="i-561a60a8f685be94-0">
              Herr talman! Monica Green är bekymrad över att det inte ska bli
              någon polisutbildning i Västsverige. Jag har noterat att det från
              socialdemokratiska ledamöter mest är bekymmer för om det ska bli
              en polishögskola än här, än där, samtidigt som man som partigrupp
              föreslår neddragningar av polisanslagen i förhållande till vad
              vi föreslår. Det är väl snarast så att det i stället för fler
              utbildningsanordnare är en neddragning som hade varit nödvändig
              om man hade genomfört den socialdemokratiska politiken.
            </seg>
            <seg xml:id="i-6883abb4c9eb3671-0">
              Om det är rekord i att lägga ned utredningar vet jag faktiskt
              inte. Bakgrunden är följande. Agneta Stark fick i uppdrag att
              utreda den framtida polisutbildningen med ett väldigt snävt direktiv
              som i princip bara berörde formfrågan. Vilka åtgärder krävs för
              att polisutbildningen ska bli en högskoleutbildning? Det man inte
              valde att göra var att utvärdera den utbildning vi har i dag.
              Vad är bra, vad är dåligt?
            </seg>
            <seg xml:id="i-7674006cd2508032-0">
              En sak är att vi vet att flera polismyndigheter finner skäl att
              själva lägga på ett halvår på de nya aspiranterna för att de tycker
              att de inte har lärt sig tillräckligt. Ingen har analyserat heller
              vad de tycker saknas och vad det kan bero på, vad skälet är.
            </seg>
            <seg xml:id="i-15da2e636ef95f8f-0">
              Det finns ingen analys och inget uppdrag att fundera över: Vad
              kommer poliser som ska verka inom 1015 år att behöva för kompetens?
              Kan det vara rimligt att ha en och samma utbildning för alla som
              ska arbeta inom en så bred verksamhet som polisverksamheten är?
              Rekryteringen berörs av Agneta Stark i underlaget, men hon hade
              inget uppdrag att ta fram förslag för att ta itu med de problem
              som finns när det gäller att få en större mångfald representerad
              i poliskåren.
            </seg>
            <seg xml:id="i-cd101b3b75ceb7d1-0">
              Det är en rad väldigt avgörande kvalitetsfrågor där jag känner
              att om man ska introducera en ny utbildning ska man ha ett underlag
              också i de frågorna. Därför har jag valt att ta Agneta Starks
              resultat och lägga in det i den utredning som nu tillsätts, vidga
              direktivet till att omfatta frågor som inte har hanterats och
              framför allt försöka få ett verksamhetsperspektiv på det hela.
            </seg>
            <seg xml:id="i-46c9c8508e0c55f7-0">
              När det gäller den mytbildning som bedrivs i agitationen om att
              det inte skulle handla om högskolepoäng har man, det kan jag bara
              säga, läst direktiven väldigt dåligt. Jag är rätt angelägen om
              att den som läser kurser och utbildningar som motsvarar akademisk
              utbildning också ska få de fördelar det innebär att ta poäng.
              För mig är inte huvudfrågan formen och organisationen eller var
              utbildningen ligger utan dess innehåll.
            </seg>
            <seg xml:id="i-a6e041d45714d7ef-0">
              Det fanns ingen möjlighet att åstadkomma en ny utbildning genom
              vare sig den gamla eller den nya utredningen så snabbt att en
              ny reformerad polisutbildning skulle komma i åtnjutande av den
              storsatsning som den nya regeringen nu gör. Därför är jag rätt
              så glad över att dagens polisutbildning har många förtjänster
              och är bra. Vi har också utbildningskapacitet som räcker för den
              utbildningssatsning som vi gör.
            </seg>
            <seg xml:id="i-b66e4e37fc955e30-0">
              Det innebär inte att jag inte vet att det finns många goda argument
              för polisutbildning på fler än ett håll. En representant för Malmö
              har nyss varit uppe i talarstolen och redovisat sina skäl. Agneta
              Stark har väldigt mycket agiterat för Faluns synpunkter. Norrlandsproblematiken
              känner vi till, och Västsverige är, som Monica Green påpekar,
              en region som har många förtjänster. Där har det också från olika
              håll lagts fram förslag som är väldigt intressanta. Borås ska
              vi inte glömma bort i det här sammanhanget som också har bidragit
              med intressanta underlag när det gäller polisutbildning. Det är
              en fördel som finns i det underlag som Agneta Stark har tagit
              fram att flera högskolor har gjort egna analyser och inspel i
              den här frågan, som vi kommer att ha nytta av i den polisutredning
              som nu pågår.
            </seg>
          </u>
          <note type="speaker" xml:id="i-5f8541dbcf23408b-0">
            Anf. 57 MONICA GREEN (s):
          </note>
          <u who="monica_green_27bd8b" xml:id="i-61a3b9dac96c18f5-1">
            <seg xml:id="i-2dd3086a2eabc9cd-0">
              Herr talman! Jag tycker att det kunde vara klädsamt om justitieministern
              kunde hålla sig till sanningen. Jag tycker att det är lite trist
              att få höra att det är neddragningar när den socialdemokratiska
              regeringen faktiskt höjde anslagen. Ni gick till val på att höja
              anslaget med 1,7 miljarder. Beatrice Ask berör över huvud taget
              inte att det bara blev 200 miljoner. Det bidde en tummetott av
              det stora ambitiösa vallöfte som ni hade. Ni påstår att vi gjorde
              neddragningar i vår budget. Det är inte sant, och det är trist
              att en justitieminister inte håller sig till sanningen.
            </seg>
            <seg xml:id="i-84b8217dacf158e9-0">
              När det sedan gäller utbildningen ser jag det som att det här
              är att lägga dimridåer och förskjuta det i tid. Man vill inte
              sätta i gång med en ny polishögskola, utan man vill skjuta det
              framåt i tiden. Nu blir det skjutet minst ett år framåt. Vi kanske
              måste vänta ända till 2010.
            </seg>
            <seg xml:id="i-09750735a796caac-0">
              Västsverige har goda förutsättningar och Skövde har mycket goda
              förutsättningar att kunna bedriva en mycket bra polisutbildning
              och har en god infrastruktur med många områden runtomkring som
              man kan dra nytta av när det gäller kriminalvården, försvaret
              och så vidare. Därför tycker jag att det är tråkigt att vi ska
              få vänta ytterligare innan det kommer till fler utbildningar.
            </seg>
            <seg xml:id="i-a8070fe63b316ec4-0">
              Jag vill också kommentera den satsning som den socialdemokratiska
              regeringen gjorde. Det handlar om en helhet. Den socialdemokratiska
              regeringen satsade på både kriminalvården, domstolsväsendet och
              åklagarmyndigheten. Man ser helheten i det. Det är ambitiöst,
              käckt och bra att säga lite plakatpolitik att vi ska ha fler poliser
              och så, men man måste också se till att de människor som polisen
              måste anhålla inte ska behöva vänta på att tas om hand av domstolsväsendet,
              inte vänta på att få en dom. Det kan faktiskt undergräva tilltron
              till rättsväsendet i Sverige om man inte har helheten utan bara
              tar till plakatpolitiken, som jag nu ser att högerregeringen använder
              sig av, även om det bara är ord. Det blev ju bara en tummetott.
              Det är bara 200 miljoner mer än vad den socialdemokratiska budgeten
              innehöll förra våren.
            </seg>
            <seg xml:id="i-fae838cd7f232207-0">
              Jag vill återkomma till utbildningen. Utredningen lades alltså
              ned bara en månad innan den skulle lägga fram sitt förslag. Beatrice
              Ask säger här att den inte var tillräckligt bred. Men utredaren
              hade också i uppdrag att se på helheten. Hon hade ett uppdrag
              att titta på de utbildningar som finns i dag. Jag tycker att det
              är jättetrist att man nu försöker lägga dimridåer över det här
              och skjuta det på framtiden och faktiskt inte vill ha akademisk
              utbildning för poliser.
            </seg>
            <seg xml:id="i-7e78d2cf7610fe29-0">
              Nu säger Beatrice Ask här i sitt inlägg att ni visst vill ha
              akademisk utbildning. Det kanske är ett löfte om att det faktiskt
              blir akademisk utbildning för polisen. I så fall skulle jag vilja
              att Beatrice Ask ger det löftet i sitt nästa inlägg. Det kan vara
              ett förtydligande att det faktiskt är akademisk utbildning det
              handlar om. Även poliser behöver den typen av utbildning i dag,
              inte bara alla andra i samhället. Poliser är värda att också få
              akademisk utbildning. Om vi får det löftet i dag blir jag i alla
              fall lite nöjd, men jag är fortfarande väldigt missnöjd med att
              det här drar ut på tiden.
            </seg>
          </u>
          <note type="speaker" xml:id="i-a9b9401df4c47877-0">
            Anf. 58 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-21">
            <seg xml:id="i-69815589c7932548-0">
              Herr talman! Monica Green säger att den socialdemokratiska regeringen
              satsade på polisen. Det är sant, men den regeringen har faktiskt
              avgått. Det jag pratar om är vad socialdemokraterna i riksdagen
              har för planer och hur man lägger fram förslagen här. Det är så
              att samtliga partier i vänsterkartellen, den tidigare regeringens
              underlag, lägger mindre än regeringen på polisanslaget. Men det
              ska sägas att man inte ens om man lägger ihop vad Vänsterpartiet
              och Miljöpartiet vill göra för besparingar kommer i närheten av
              vad Socialdemokraterna vill göra. Faktum är att socialdemokraterna
              i riksdagen för i år föreslår en rejäl neddragning i förhållande
              till den satsning som vi föreslår.
            </seg>
            <seg xml:id="i-69e5d8145f92f4ef-0">
              Det är väldigt svårt att i korta inlägg föra en diskussion om
              budgettekniken, men påståendet att de mer än 800 miljoner som
              den här regeringen lägger på polisen innevarande år skulle vara
              200 miljoner faller på sin egen orimlighet. Det har jag diskuterat
              tidigare, och det finns det ganska bra underlag för. Faktum är
              att Socialdemokraterna inte är beredda att lägga de resurser som
              vi lägger på polisverksamheten.
            </seg>
            <seg xml:id="i-7d9a0064c68ea4cd-0">
              Nu gällde inte interpellationen budgettekniken utan framför allt
              frågan varför vi har valt att ändra utredningens direktiv när
              det gäller en framtida polisutbildning och hur vi ser på frågor
              som rör utbildningen.
            </seg>
            <seg xml:id="i-1b09791b6202d9da-0">
              Där är det på det sättet att vi har haft problem med att acceptera
              att man utan ett egentligt underlag när det gäller innehållet
              i utbildningen ska lägga fram ett förslag till riksdagen om en
              modernisering av polisutbildningen. Det är mer än att bara omvandla
              utbildningen till en akademisk utbildning. Det är mer än så. Det
              handlar faktiskt om att fundera över vad poliser om tio, femton
              år behöver för kompetens och hur man åstadkommer den.
            </seg>
            <seg xml:id="i-298d3e352b6a1b14-0">
              Det handlar om att fundera över hur vi kan rekrytera personer
              till polisverksamhet så att polisen bättre än i dag speglar den
              allmänhet den ska tjäna. Det handlar om att faktiskt fundera på
              hur den verksamhetsinriktade delen av utbildningen blir bättre
              utformad så att den praktik i utbildningen som redan finns i dag
              får en modern utformning och så att man tar vara på kopplingen
              mellan praktisk verksamhet och utbildning på ett vettigt sätt.
              Det är inte utrett. Det finns inget underlag. Då är det rimligt
              att faktiskt ta fram det underlaget inför ett beslut om en reformering.
              Vi har bett länspolismästaren i Skåne att leda det arbetet och
              att i detta arbete också ta till sig det underlag som Agneta Stark
              har gjort med sitt specifika uppdrag, som var inriktat enbart
              på högskolefrågan. Jag har flera gånger i debatten dessutom framhållit
              att det för mig är självklart att genomgår man en akademisk utbildning
              ska den också ge akademiska meriter. Men vi måste börja i rätt
              ända på frågeställningen om vi ska få någon ordning på detta.
            </seg>
            <seg xml:id="i-442f6fb714e67cdd-0">
              Sedan har jag all respekt i världen för att riksdagsledamöter
              har skäl att framhålla sin egen bygd som ett lämpligt ställe att
              förlägga utbildning till. Jag förstår om man tycker att det är
              tråkigt om detta inte kan göras omedelbart. Men jag är inte den
              typ av statsråd som ger den sortens gåvor till olika ledamöter.
              Vi måste först bestämma oss för vad vi ska åstadkomma och sedan
              se vad som är optimalt i detta. Det kan man göra först när man
              vet vad det är som behöver göras i fråga om innehållet.
            </seg>
            <seg xml:id="i-cfd8034aeaa9df60-0">
              Man måste göra saker i rätt ordning. Den stora satsning som vi
              nu genomför kommer Västsverige till del. Det tror jag är oerhört
              viktigt, för jag vet att brottsligheten är ett stort bekymmer
              i Västsverige också. Vi har skäl att se till att ha kompetent
              personal som kan arbeta där snabbt men också i ett framtidsperspektiv.
              Det kommer utredningen och den satsning som regeringen gör att
              åstadkomma.
            </seg>
          </u>
          <note type="speaker" xml:id="i-a575351bb86853dc-0">
            Anf. 59 MONICA GREEN (s):
          </note>
          <u who="monica_green_27bd8b" xml:id="i-61a3b9dac96c18f5-2">
            <seg xml:id="i-8870522f7e6f31a0-0">
              Herr talman! Den här interpellationen handlade inte om de satsningar
              som Socialdemokraterna gjorde under sin regeringstid och det ökade
              anslaget till polisen. Det var Beatrice Ask som själv förde in
              debatten på det och påstod att de hade så mycket högre anslag.
              Hon säger till och med att vi socialdemokrater drar ned. Jag tycker
              att det är tråkigt att en minister inte kommer med sanningen om
              Socialdemokraterna och budgeten, 30,5 miljarder och vad ni ville
              satsa mer var 200 miljoner. Det tycker jag är jättetråkigt; att
              inte en justitieminister håller sig till sanningen.
            </seg>
            <seg xml:id="i-c965184f692f4507-0">
              Jag tror också att väljarna blir besvikna. Det är precis som
              Beatrice Ask säger så att vi har avgått. Det var kanske en och
              annan som trodde på er, på att ni skulle satsa mer, att ni skulle
              satsa de där 1,7 miljarderna. Vad var det som hände under sommaren
              som gör att ni inte satsar de där 1,7 miljarderna? Var det något
              som hände i valrörelsen som gjorde att ni inte kunde satsa det
              som ni lovade väljarna? Väljarna kanske trodde på er. Det här
              minskar ju högerregeringens trovärdighet, att ni inte ens uppfyller
              det som ni har lagt fram i er vårmotion i april.
            </seg>
            <seg xml:id="i-88cefcb0977a6a1d-0">
              Så kan Beatrice Ask gömma sig bakom att säga: Vi är fyra partier
              i högerregeringen. Ja, men även i fyrpartiregeringens förslag
              innebär det 700 miljoner mer. Även där har det försvunnit betydande
              pengar från valrörelsen fram tills att ni lade fram budgeten.
              Jag tycker att det är tråkigt att en justitieminister påstår att
              vi har dragit ned när vi i själva verket har höjt. Sedan ville
              ni höja ännu mer, sade ni i valrörelsen, och det bidde en tummetott.
            </seg>
            <seg xml:id="i-902a38fe76dc1ce3-0">
              Jag hoppas att Beatrice Ask står fast vid sitt löfte om att det
              kommer att bli akademisk utbildning för polisen. Jag hade velat
              att det skulle bli snabbare, och jag skulle gärna se att utbildningen
              blir i Västsverige.
            </seg>
          </u>
          <note type="speaker" xml:id="i-c3fe0a8cce1d1c5c-0">
            Anf. 60 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-22">
            <seg xml:id="i-70c9dbc5f4e4817a-0">
              Herr talman! Den regering som jag arbetar i satsar 1,7 miljarder
              kronor mer än vad Socialdemokraternas budget hade 2005. Siffrorna
              stämmer. Det är bara för Monica Green att läsa innantill i betänkandet
              från justitieutskottet. Där står i svart på vitt att Socialdemokraterna
              för budgetåret 2007 anslår 342 miljoner kronor mindre i anslag
              till polisen än vad regeringen satsar för det året. Socialdemokraterna
              är dessutom, vilket framgår av både betänkandet och texterna i
              övrigt, det parti som satsar minst på polisen för närvarande.
              Det får naturligtvis effekter om man genomför en sådan politik.
            </seg>
            <seg xml:id="i-d65d662855adf232-0">
              När det gäller polisutbildningen är det intressant att notera
              den kritik som kommer. Jag har aldrig uppfattat att Socialdemokraterna
              tidigare har tyckt att man ska genomföra stora utbildningsreformer
              utan ett gediget underlag. Men det kanske är en del av den nyordning
              som gäller. Jag tycker också att det är intressant att få kritik
              för den politik vi driver. Monica Green sade i inlägget att det
              kanske finns väljare som trodde på vad vi sade i valrörelsen.
              I en debatt alldeles nyss med en annan socialdemokratisk ledamot
              blev jag kritiserad för att vi väldigt snabbt genomför just det
              som vi gick till val på. Det är en svår verklighet, det här med
              politiken. Men det är så att vi genomför den politik som vi gick
              till val på, som innebär en kraftig satsning på rättsväsendet,
              en storsatsning på fler synliga poliser över hela landet och en
              ny, modern, reformering av polisutbildningen. Jag hoppas naturligtvis
              att väljarna ska se resultatet av den politiken och också se att
              vi menade allvar med den agitation som vi förde i valrörelsen.
              När det gäller siffrorna som har förekommit i debatten nu föreslår
              jag som sagt en genomgång av justitieutskottets betänkande, som
              är mycket tydligt på den här punkten.
            </seg>
          </u>
          <note xml:id="i-c609d0d58c4f082c-7">
            Överläggningen var härmed avslutad.
          </note>
          <note xml:id="i-22d0a007fc640621-0">
            12 § Svar på interpellation 2006/07:215 om tingsrätten i Landskrona
          </note>
          <note type="speaker" xml:id="i-6f7cf2721e6eda84-0">
            Anf. 61 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-23">
            <seg xml:id="i-2456ef7dffb67cc0-0">
              Herr talman! Anders Karlsson har frågat mig om jag är beredd
              att stå bakom det tidigare beslutet att det ska finnas dömande
              verksamhet lokalt stationerad i Landskrona.
            </seg>
            <seg xml:id="i-5f4af25b4ea4cf4e-0">
              Bakgrunden till interpellationen är uppgifter i medier om att
              Lunds tingsrätt ska undersöka möjligheterna att minska bemanningen
              vid tingsrättens kansli i Landskrona och framöver endast avgöra
              vissa måltyper där.
            </seg>
            <seg xml:id="i-a11b426be7218ce9-0">
              Lunds tingsrätt ska enligt förordningen (1982:996) om rikets
              indelning i domsagor ha kansli i Landskrona och Lund. Att en tingsrätt
              har flera kansliorter innebär att tingsrätten ska ha permanent
              verksamhet på dessa orter. Vilka orter som ska vara kansliorter
              beslutas av regeringen.
            </seg>
            <seg xml:id="i-78602a788d3ddf0a-0">
              Domstolsverket har i ett förslag till regeringen i mars 2004
              redovisat bedömningen att Lunds tingsrätts kansliort i Landskrona
              bör dras in. Det ärendet är ännu inte avgjort.
            </seg>
            <seg xml:id="i-e9b0c7e8c91b3684-0">
              Regeringen gav i december 2006 Statskontoret i uppdrag att utvärdera
              de förändringar av tingsrättsorganisationen som genomförts under
              åren 19992006. Utvärderingen ska redovisas senast den 30 juni
              2007. Innan utvärderingen har genomförts kommer regeringen inte
              att ta ställning till några förslag till förändringar av Lunds
              tingsrätts organisation.
            </seg>
          </u>
          <note type="speaker" xml:id="i-a5d8ba8b89ac1707-0">
            Anf. 62 ANDERS KARLSSON (s):
          </note>
          <u who="anders_karlsson_748720" xml:id="i-0c0bcfc81ad27333-0">
            <seg xml:id="i-3d7796247c7440cc-0">
              Herr talman! Tack, ministern, för svaret! Det här är ingen ny
              fråga. Den har diskuterats vid ett antal tillfällen i den här
              kammaren, till exempel vid en interpellation ställd den 21 maj
              1999 efter en utredning från Domstolsverket där man hade för avsikt
              lägga ned Landskronas tingsrätt. Anledningen till min oro är att
              Landskronaborna är väldigt ängsliga och oroliga för vad som kommer
              att hända framöver. Vid det tillfället, då jag ställde denna interpellation
              år 1999, i det fallet till Laila Freivalds, var Landskrona tingsrätt
              en arbetsplats med 20 anställda av vilka fyra var domare, fem
              notarier, tio sekreterare och en vaktmästare.
            </seg>
            <seg xml:id="i-4f8dc4e01c5f8bce-0">
              Tingsgrätten omfattar Landskronas och Svalövs kommuner med drygt
              50 000 invånare i dag kanske närmare 52 000. Man hade väldigt
              många ärenden under den perioden, och det har man fortfarande.
            </seg>
            <seg xml:id="i-d2f35ea154c61a5f-0">
              Landskrona är en kommun som tyvärr är hårt ansatt av brottslighet.
              Det har säkert sina förklaringar i den starka strukturförändring
              som Landskrona har genomgått. Landskrona har under 15 års tid
              genomgått en stor industriell förändring. Under den tiden har
              samtidigt statliga landstingsförvaltningar flyttat från Landskrona,
              exempelvis kustbevakningen, tullen, Åklagarmyndigheten och Kronofogdemyndigheten.
            </seg>
            <seg xml:id="i-5584be4dc8579de6-0">
              Nu ser man att tingsrätten återigen är utsatt för påtryckningar
              att flytta. Till skillnad från vad som står i svaret är det inte
              några medieuppgifter som gör att jag säger det här. Det är faktiskt
              lagmannen på den så kallade tingspredikan som antyder att Landskrona
              tingsrätt ska försvinna från orten och flyttas till Lund. Det
              är ingen hemlighet att lagmannen har haft den uppfattningen under
              flera år.
            </seg>
            <seg xml:id="i-4cbb9d22671286c7-0">
              För några år sedan ställde jag en fråga till den dåvarande justitieministern
              Thomas Bodström. Thomas Bodström var mycket tydlig och sade att
              dömande verksamhet och den verksamhet som finns i Landskrona fortsättningsvis
              ska finnas kvar. Jag fick ett handslag på det. Det fick kommunledningen
              också. Med det kände vi oss ganska trygga.
            </seg>
            <seg xml:id="i-a46a6b28e568bb52-0">
              Det som har skett under det senaste halvåret är något slags smygavveckling.
              Mängder av personal flyttas nu från Landskrona till Lund.
            </seg>
            <seg xml:id="i-154dcf95ee4c6251-0">
              Herr talman! Landskrona ligger nära. Det ligger i en storstadsregion
              med Malmö, Helsingborg, Lund och Eslöv inom korta avstånd. Med
              den struktur som Landskrona har och med de problem som tråkigt
              nog finns i min hemkommun ger det fel signaler åt de boende om
              man nu också flyttar domstolsverksamheten därifrån.
            </seg>
            <seg xml:id="i-1ee077adec30a539-0">
              Så sent som i går kunde även justitieministern höra om det tråkiga
              som hänt på en skola. Det har inte i sak med domstolen att göra,
              men det handlar om signalerna till Landskronaborna och invånarna
              i kommunen. Vad kommer att ske?
            </seg>
            <seg xml:id="i-7208fb0e35e62372-0">
              Med det vill jag vädja till justitieministern att tydligt säga:
              Domstolen ska finnas kvar i Landskrona framöver.
            </seg>
          </u>
          <note type="speaker" xml:id="i-20d24586b63b8750-0">
            Anf. 63 HANS WALLMARK (m):
          </note>
          <u who="hans_wallmark_d27c95" xml:id="i-0aab0a110bd59f17-5">
            <seg xml:id="i-1c6c90c277e5a5ec-0">
              Herr talman! En rättsprincip i Sverige har varit att man ska
              dömas av gelikar. Det tror jag är en viktig anledning till att
              så många svenskar uppskattar principen att ha lokala tingsrätter,
              lokala öppna polisstationer och lokalt fungerande häkten.
            </seg>
            <seg xml:id="i-4665f35132b40b77-0">
              Tyvärr har utvecklingen under de senaste åren gått åt motsatt
              håll. Tingsrätter har försvunnit. Polisstationer stänger. Häkten
              stänger. Det tror jag har skapat ett svalg mellan medborgarna
              och rättssamhället. Därför finns det ofta ett stort lokalt engagemang
              kring tingsrätter som uppfattas som nedläggningshotade och kring
              polisstationer och häkten som uppfattas som nedläggningshotade.
            </seg>
            <seg xml:id="i-c0473b826b58e52e-0">
              Landskrona är ett exempel. Jag kan bara bekräfta den bild som
              ledamoten Anders Karlsson målar upp över det engagemang som finns
              i Landskrona kring den lokala tingsrätten.
            </seg>
            <seg xml:id="i-c61cc5c902ed24e4-0">
              Herr talman! Här i kammaren fanns under några år ledamoten folkpartisten
              Torkild Strandberg som också var aktiv i justitieutskottet. Han
              har glädjande nog blivit kommunstyrelsens nye ordförande i Landskrona
              tillsammans med moderaten Tutti Johansson Falk. De utgör en ny
              borgerlig ledning i Landskrona. Jag hoppas att de ska ingjuta
              mod och framtidstro som man så väl behöver i den kommunen. Hade
              Torkild Strandberg varit kvar som ledamot här är jag helt övertygad
              om att han också hade deltagit i den här debatten för att verkligen
              betona vikten och behovet av tingsrätten i Landskrona.
            </seg>
            <seg xml:id="i-d22071826d261e25-0">
              Det finns ingen anledning att göra något annat än att understryka
              och bekräfta det.
            </seg>
            <seg xml:id="i-6127a30788488349-0">
              Jag tror att även justitieminister Beatrice Ask är medveten om
              det. Hon säger i sitt svar att innan utvärderingen, som beräknas
              komma senast den 30 juni 2007, har kommit är hon inte beredd att
              vidta några som helst åtgärder. Det tycker jag är bra. Det innebär
              att det finns ett memento åtminstone fram till den tidpunkten.
              Det som är i dag ska förbli som det är i dag fram till dess att
              utvärderingen har kommit.
            </seg>
            <seg xml:id="i-02c42a1b3999354e-0">
              Jag tror att det finns all anledning att läsa utvärderingen ganska
              noggrant. Den handlar ju om de förändringar som har genomförts
              från 1999 till 2006. Anders Karlsson pekar ju på att det har skett
              ganska stora förändringar i Sverige. Kronofogdemyndigheter har
              försvunnit.
            </seg>
            <seg xml:id="i-96f3fc375fdd344f-0">
              Under den förra mandatperioden och mandatperioden dessförinnan
              har det varit ett rätt starkt lokalt engagemang för tingsrätterna
              i Skåne Klippan och Ängelholm som har försvunnit.
            </seg>
            <seg xml:id="i-7f7be7e85dc2dbd1-0">
              Vi som bor i provinserna måste ju ibland ta tåg och flyg hem.
              Jag satt bredvid min kollega från Kalmar län, Eva Bengtson Skogsberg
              som tyvärr hade ett tåg att passa så hon kunde inte delta i den
              här debatten. Det hade hon gärna velat för att nämna den sorg
              som finns i Kalmar län över nedlagda tingsrätter i Västervik och
              Oskarshamn.
            </seg>
            <seg xml:id="i-728a67acbffa1406-0">
              Man ska inte säga att det här är något unikt för den nuvarande
              alliansregeringen. Vi ser effekten av många års förändringar i
              det här landet under socialdemokratiskt styre då tingsrätter har
              lagts ned, häkten försvunnit och polisstationer stängts.
            </seg>
            <seg xml:id="i-e60406cea4664b2a-0">
              Det är bra att Anders Karlsson ger uttryck för det engagemang
              som finns i Landskrona och för den förhoppning som finns om att
              få behålla tingsrätten i Landskrona. Som politisk motståndare,
              om än en god vän till Anders Karlsson, kan jag bara bekräfta att
              så känner många Landskronabor. Man känner det över parti- och
              blockgränser.
            </seg>
            <seg xml:id="i-fc3571a86ac8c458-0">
              Beatrice Ask säger att i varje fall fram till dess att utvärderingen
              kommer den 30 juni 2007 blir det som det är i dag. Det är ett
              gott första svar.
            </seg>
          </u>
          <note type="speaker" xml:id="i-03430e42cb55069a-0">
            Anf. 64 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-24">
            <seg xml:id="i-3f55c9d4880a8f4a-0">
              Herr talman! Det var ju den förra socialdemokratiska regeringen
              som lade ned bland annat tingsrätten i Landskrona 2002. Som Hans
              Wallmark säger har vi under ett antal år varit med om ganska stora
              förändringar när det gäller tingsrättsorganisationen. Det gäller
              inte bara Skåne, kan jag berätta för alla skåningar, utan även
              andra delar av landet.
            </seg>
            <seg xml:id="i-bb36940cf2ef626f-0">
              En del av förändringarna har föregåtts av intensiva debatter
              och politiska strider, andra har varit mer självklara. Jag tror
              att det har funnits goda skäl för en del av förändringarna eftersom
              verkligheten förändras. För att kunna rekrytera personal och effektivisera
              har en del varit nödvändigt.
            </seg>
            <seg xml:id="i-a7c2f60f4aeff199-0">
              Som påpekas i diskussionen har rättsväsendets närvaro betydelse
              på markplanet hos medborgarna. Det ska man vara klar över. Vi
              har under ganska många års debatt efterlyst något slags helhetssyn,
              analys och bedömningar av vilka konsekvenser tingsrättsorganisationsförändringen
              får över tid, vad som har fungerat och om man verkligen sparar
              pengar och så vidare. Jag har bett Statskontoret att göra en utvärdering
              för att vi ska få en utgångspunkt för fortsättningen, även om
              det ska sägas att det mesta verkar vara gjort när det gäller förändringar.
            </seg>
            <seg xml:id="i-5147427f4946d744-0">
              När det gäller Landskrona och en del andra orter är det min bestämda
              uppfattning att så länge ingenting annat är sagt gäller regeringens
              beslut. Då ska vi ha en tingsrätt i Landskrona. Jag har inte för
              avsikt att fatta några nya beslut med mindre än att jag har fått
              ett underlag från Statskontoret som visar vad vi har lärt oss
              av de förändringar som redan har genomförts.
            </seg>
            <seg xml:id="i-ba5061a89c35e357-0">
              Jag är väl medveten om problemsituationen i Landskrona bland
              annat. Jag tror att det är lätt att man i myndigheterna, när man
              genomför organisatoriska förändringar, i första hand gör det utifrån
              ett myndighetsperspektiv: Hur blir det effektivt? Hur ska det
              se ut? Vilka förändringar ska vi göra?
            </seg>
            <seg xml:id="i-df10b3c2b826d5fa-0">
              Vi som är politiker och är ute bland människorna vet ju att signalverkan
              har stor betydelse. Hur människor uppfattar förändringar är inte
              alltid exakt likadant som det administrativt mest effektiva. Jag
              tycker att man ska ha respekt för att rättsväsendet måste fundera
              över den allmänna situationen i en kommun, i en landsdel och på
              en ort och att man måste agera.
            </seg>
            <seg xml:id="i-2e98c61a376bfb40-0">
              Polisen i Helsingfors har ju tvärt emot trenden dragit slutsatsen
              att man måste öppna nya polisstationer på en rad nya ställen för
              att markera rättsväsendets närvaro.
            </seg>
            <seg xml:id="i-bfc7d78f4ca13cdb-0">
              Jag tror att det finns skäl att ibland göra denna typ av nya
              bedömningar i olika frågor.
            </seg>
            <seg xml:id="i-9b0327341b93fcbd-0">
              Jag har diskuterat dessa frågor inte bara med interpellanterna
              utan också med andra, inte därför att jag har fått interpellationen
              utan tidigare därför att situationen i Landskrona inte är bra.
              Visserligen har vi en statistik som visar att en del av brottsligheten
              har minskat. Men det är ingen tvekan om att det är stökigt och
              oroligt bland annat i Landskrona och att man måste förstå att
              medborgarna är upprörda och också väldigt känsliga för förändringar
              som kan ske.
            </seg>
            <seg xml:id="i-681252807449c558-0">
              Men det besked som jag kan ge i dag är just att vi noga utvärderar
              vad vi har lärt oss av tidigare förändringar och att vi inte gör
              några förändringar innan dess. Och så länge vi inte har gjort
              dem så gäller det för verksamheten att följa de beslut som är
              fattade.
            </seg>
          </u>
          <note type="speaker" xml:id="i-0c8fe77203c43c6e-0">
            Anf. 65 ANDERS KARLSSON (s):
          </note>
          <u who="anders_karlsson_748720" xml:id="i-0c0bcfc81ad27333-1">
            <seg xml:id="i-95dd3bb99d59e025-0">
              Herr talman! Låt mig säga att en viktig del i rättssystemet är
              att ha lekmän i tingsrätterna och att de också är en del av det
              samhälle där de lever och verkar. Av det skälet är det också viktigt
              att ha en dömande verksamhet.
            </seg>
            <seg xml:id="i-4d03dba515b83a01-0">
              Det finns en tendens att förstora problematiken i Landskrona.
              Jag vill kraftigt säga ifrån att allting tyder på att man är på
              rätt väg och att allting negativt är på väg nedåt. Men så fort
              det händer någonting så blir det jättestort i medierna. När det
              gäller det som hände i skolan i Landskrona i går och som ledde
              till att man stängde skolan där så såg jag ett inslag om ungefär
              samma sak i en förortskommun till Helsingfors, som jag inte kommer
              ihåg namnet på, men där stängde man inte skolan. Men det som hände
              i Landskrona blev jättestort i medierna. Det är tråkigt.
            </seg>
            <seg xml:id="i-2610f5a862cfdf38-0">
              Detta skapar en bild som förstärker det som sker i Landskrona.
              Det är inte riktigt så illa som man skulle kunna tro när man läser
              i medierna. Men det är tillräckligt allvarligt, därför att det
              inte spelar någon roll vad statistiken säger om huruvida antalet
              brott minskar och liknande eftersom det är människans känsla av
              otrygghet som skapar otrygghet. Det är den som man måste komma
              ifrån. Därför säger jag att det är oerhört viktigt när det gäller
              symboliken att tingsrätten finns kvar i Landskrona.
            </seg>
            <seg xml:id="i-74b0755441f7a5ed-0">
              Vi har också ett unikt samarbete i Landskrona som vi kallar för
              SÅP. Det är ett samarbete mellan socialen, åklagaren och polisen.
              Åklagarmyndigheten flyttade tillbaka två åklagare till Landskrona
              från Helsingborg för att på det viset kunna komma närmare och
              jobba tillsammans med socialen och polisen. Det gjorde man på
              prov under några år. När det upphörde för ungefär ett år sedan
              gick kommunen in och sade att man är beredd att betala kostnaderna.
              Man avsatte 1 ½ miljon av kommunala medel för att det skulle finnas
              en åklagare där, just för att visa på vikten av att vara närvarande
              där det händer något.
            </seg>
            <seg xml:id="i-37552b9ea6aaea87-0">
              Jag hoppas att den borgerliga majoriteten i Landskrona fortsätter
              att tillföra dessa pengar om inte staten gör det. Det är oerhört
              viktigt.
            </seg>
            <seg xml:id="i-ca59c9c235463e83-0">
              Just nu sitter förmodligen lagmannen från Lund i överläggningar
              med kommunledningen i Landskrona och diskuterar detta.
            </seg>
            <seg xml:id="i-d180644f11fabc5c-0">
              Justitieministern säger här att ingenting ska förändras, med
              det har redan förändrats. Det sker varje dag för dem som är anställda
              i Landskrona och flyttar till Lund för att göra sina arbetsuppgifter.
            </seg>
            <seg xml:id="i-fa4ffce17065e3ee-0">
              Det finns en tendens från chefen för verksamheten att flytta
              över alltmer. Och så kanske man öppnar grinden till rättssalen
              och bara får domarna där, alltså själva förhandlingen. Detta måste
              stoppas.
            </seg>
            <seg xml:id="i-4c074a7e169cd807-0">
              Om justitieministern på fullt allvar menar att ingenting ska
              förändras, så har det redan förändrats. Då vill jag också ha ett
              besked från justitieministern. Kommer ni att stoppa den avflyttning
              som sker? Av de 20 som fanns i tingsrätten och som jag refererade
              till är det förmodligen inte mer än hälften kvar, om ens det.
            </seg>
            <seg xml:id="i-cbf3ffbedd9fa8a3-0">
              Lagmannen har fört en diskussion om att lokalerna är för dåliga.
              Då tog vi i den socialdemokratiska ledningen vid det tillfället
              ett initiativ och sade att vi var beredda bygga en ny tingsrätt,
              om det är det som är problemet, eller skaffa nya lokaler som är
              mer ändamålsenliga. Nu finns de i det gamla anrika och fina rådhuset.
              Men man tycker att arbetslokalerna är för dåliga. Vi var beredda
              att bygga om dem också.
            </seg>
            <seg xml:id="i-f1ff611bb834f88c-0">
              Kommunen har alltså gjort allt för att tingsrätten ska kunna
              finnas kvar. Och Thomas Bodström lovade mig, det står också i
              ett skriftligt svar från honom, att tingsrätten i Landskrona inte
              ska röras utan att den ska finnas kvar.
            </seg>
            <seg xml:id="i-8735fc659377ba55-0">
              Jag hoppas att justitieminister Beatrice Ask kan ge mig samma
              besked i dag.
            </seg>
          </u>
          <note type="speaker" xml:id="i-9f8bc7a1b2ba3542-0">
            Anf. 66 HANS WALLMARK (m):
          </note>
          <u who="hans_wallmark_d27c95" xml:id="i-0aab0a110bd59f17-6">
            <seg xml:id="i-fe2b9a0375d9af4f-0">
              Herr talman! Jag tror att det som Anders Karlsson berör är en
              av politikens viktigare element därför att vi som har en lokal
              och regional förankring och agerar på den nationella nivån vill
              beskriva våra problem och svårigheter. Men samtidigt är det viktigt
              att vi inte absorberas så fullständigt av det att bilden bara
              blir problem och svårigheter. Och Landskrona är ett typexempel
              på det. I den nationella mediala debatten finns det många svårigheter,
              problem och motsättningar som har beskrivits och belysts. Men
              det är bara en del av verkligheten eftersom det finns så mycket
              annat i Landskrona och också i resten av Skåne som är bra och
              värdefullt. Därför gäller det att hitta denna balans att å ena
              sidan beskriva ett problem och ett genuint uppfattat hot som en
              nedlagd tingsrätt skulle innebära, men å andra sidan säga att
              det finns så mycket annat som också är positivt och gott.
            </seg>
            <seg xml:id="i-38269abe286c50ee-0">
              Herr talman! Tillåt ändå en Röglesupporter att säga att Landskrona
              har fått sin beskärda del av hårda puckar. Och låt oss hoppas
              att Landskrona nu är på rätt väg. Jag tycker att det är oerhört
              inspirerande att man också har fått en ny kommunledning med folkpartisten
              Torkild Strandberg som ny kommunstyrelseordförande för en ledning
              bestående av Folkpartiet, Moderaterna och Miljöpartiet.
            </seg>
            <seg xml:id="i-5b0215eda64af083-0">
              Justitieministern skriver i sitt svar att man nu ska utvärdera
              förändringarna av tingsrättsorganisationerna mellan 1999 och 2006.
              Min erfarenhet är att det här också finns en gränsdragning och
              en balansgång. När man träffar jurister så är de ofta rätt glada
              över den ökade effektiviteten och centraliseringen. Men samtidigt
              måste detta hela tiden vägas mot den folkliga förankringen. Och
              det blir då en avvägning mellan juridisk effektivitet å ena sidan
              och folklig förankring å andra sidan.
            </seg>
            <seg xml:id="i-942fe48ceebe903c-0">
              Därför tycker jag att det som Beatrice Ask säger om att man måste
              ha en dynamisk syn på detta är oerhört glädjande. Det kan vara
              så att stängda polisstationer öppnas. Det kan vara så att tidigare
              åtgärder får göras om därför att vi lever i en föränderlig tid.
              Jag tycker att Beatrice Asks svar i många stycken ändå är ett
              bra svar.
            </seg>
          </u>
          <note type="speaker" xml:id="i-c22ddc42cbc25b9e-0">
            Anf. 67 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-25">
            <seg xml:id="i-c3260eb07103d134-0">
              Herr talman! Anders Karlsson säger att kommunen har gjort allt.
              Och jag har väldigt stor respekt för detta engagemang, och jag
              är också väl medveten om att man verkligen har agerat och sett
              behov av att ha tingsrätten på plats.
            </seg>
            <seg xml:id="i-7df1b41003b52285-0">
              Jag har förstått att min företrädare också har lovat att tingsrätten
              ska få vara kvar. Men uppenbarligen har det skett en massa trots
              detta.
            </seg>
            <seg xml:id="i-39070448841e87a8-0">
              När regeringen har beslutat om att det ska finnas en kansliort,
              att det ska finnas en tingsrätt, så finns det naturligtvis ändå
              betydande frihet när det gäller hur detta organiseras. Men det
              ska finnas ett kansli som ska ha vissa öppettider och fungera.
              Det är inte så att regeringsbeslut innebär att man går in på detaljerna.
            </seg>
            <seg xml:id="i-a37025a67664a070-0">
              Jag tycker ändå att jag är väldigt tydlig när jag säger att inga
              förändringar ska ske från regeringens sida innan vi har ett underlag
              som visar vilka effekterna har varit.
            </seg>
            <seg xml:id="i-42dfb340540e0fd7-0">
              Jag har den synen att jag tror att lokal förankring när det gäller
              rättsväsendet har betydelse. Jag är väl medveten om att en del
              förändringar har att göra med nödvändigheter som att kunna rekrytera
              personal, att få en bra organisation och mycket annat. Och det
              finns fördelar. Men det ska, precis som sades här tidigare, vägas
              mot en del andra aspekter. Dessutom är avstånden i Skåne så enorma
              att problemen är så stora när det gäller att se möjligheter att
              samverka även om man har lokala kanslier.
            </seg>
            <seg xml:id="i-bc4f26e56a75bf0c-0">
              Sammanfattningsvis kan jag säga att jag inte ville ge sken av
              att jag trodde att det var problem med allt i Landskrona. Anders
              Karlsson påpekade här att det inte är så illa som det låter. Nej,
              det vet jag också. Landskrona är en otroligt trevlig stad, och
              väldigt mycket går åt rätt håll, och det är väldigt roligt att
              det är så. Men det är tillräckligt allvarligt som det är för att
              man ska ta medborgarnas oro och det engagemang som kommunpolitiker
              visar i denna fråga på stort allvar. Därför ska man vara omdömesgill
              när det gäller förändringar i fråga om rättsväsendets aktörer.
              Jag tror att det är ett viktigt verktyg i det arbete som bedrivs
              för att Landskrona ska utvecklas i en ännu mer positiv riktning.
            </seg>
            <seg xml:id="i-378360c40867d7b5-0">
              Det som jag har sagt gäller. Vi kommer inte att ändra några beslut
              innan vi får utredningens resultat och den analys som görs.
            </seg>
            <seg xml:id="i-e5ebdc529670d887-0">
              Jag tycker att det är bra att kommunen fortsätter att vara engagerad
              och aktiv. Jag hoppas att de har bra samtal så här på förmiddagen.
              Jag är också övertygad om att man i rättsväsendet är glad över
              det samarbete man kan ha med kommunala politiker och andra. Det
              handlar om att hitta bra former för verksamheten.
            </seg>
          </u>
          <note type="speaker" xml:id="i-f42fc96a74df11f5-0">
            Anf. 68 ANDERS KARLSSON (s):
          </note>
          <u who="anders_karlsson_748720" xml:id="i-0c0bcfc81ad27333-2">
            <seg xml:id="i-fc9648a5c1bd2fed-0">
              Herr talman! Jag har ännu inte fått något klarläggande besked
              av justitieministern. För mig är det viktigt när jag åker hem
              i eftermiddag att kunna säga till Landskronaborna: Här kommer
              inte att ske någon förändring av den dömande verksamheten i tingsrätten
              i Landskrona, och avlövningen av personal kommer heller inte att
              fortsätta. Det är oerhört viktigt för mig.
            </seg>
            <seg xml:id="i-fa087d2789552447-0">
              Vi har under lång tid jobbat hårt för dessa frågor eftersom vi
              har sett problemen. Vi har också jobbat väldigt hårt mot polismyndigheten
              för att den en gång stängde polisstationen och hade den öppen
              bara en kort tid på dagen. Det har gett resultat.
            </seg>
            <seg xml:id="i-eb31aad53ed46b19-0">
              Den senaste uppgiften jag har är att länspolismästaren i Skåne
              nu har för avsikt att fundera på att åter öppna Landskrona polisstation
              dygnet runt framöver. Det har varit ett träget arbete för att
              visa det.
            </seg>
            <seg xml:id="i-60bef7abdd715da1-0">
              Det är möjligt, som Beatrice Ask säger och som jag också har
              sagt, att det är korta avstånd i Skåne. Det är motorväg mellan
              Malmö, Helsingborg, Landskrona och Lund, och så vidare. Det går
              snabbt att ta sig fram. I ett perspektiv av Helsingfors kan man
              tycka att det är petitesser.
            </seg>
            <seg xml:id="i-c1ce86915ec7a80c-0">
              Det är bilden av staden, av samhället, som är viktig att se.
              Vi tar det på största allvar. Det handlar om allt det slit som
              görs i kommunen för att förändra och förbättra i skolor, i omsorg
              och så vidare, med den sammansättning som kommunen har. Landskrona
              är tillsammans med Malmö den mest invandrartäta kommunen i Sverige.
              Man jobbar med de problemen.
            </seg>
            <seg xml:id="i-50fa282ae177f01b-0">
              Återigen: Ge ett besked här! Jag ska citera den person som Hans
              Wallmark vid flera tillfällen har berömt här. Han har sagt i en
              artikel: Rättsväsendet har flyttat tillräckligt från Landskrona.
              Det borde vara dags att börja flytta tillbaka, i stället för att
              ytterligare avlöva Landskrona. Det säger Torkild Strandberg. Han
              anklagade till och med mig och Thomas Bodström för att vi ville
              lägga ned tingsrätten.
            </seg>
          </u>
          <note type="speaker" xml:id="i-a8cca2c65cdcfb3b-0">
            Anf. 69 Justitieminister BEATRICE ASK (m):
          </note>
          <u who="beatrice_ask_00e90e" xml:id="i-08373d757869178b-26">
            <seg xml:id="i-4ff597feb7c26262-0">
              Herr talman! Jag tycker att Anders Karlsson ska åka hem till
              Landskrona och ge det tydliga beskedet att regeringen inte kommer
              att ändra tingsrättsorganisationen kopplad till Lunds tingsrätt
              utan en analys av resultatet av de nedläggningar och förändringar
              som har gjorts av den förra regeringen. Vi har många gånger varit
              bekymrade.
            </seg>
            <seg xml:id="i-48cb6cf4075b5aed-0">
              Jag kan däremot inte lova att inga förändringar sker av det enkla
              skälet att statsrådet inte har rätten att lägga sig i varje typ
              av personalbemanningsfråga eller skrivbordsfråga. Så fungerar
              det inte.
            </seg>
            <seg xml:id="i-f1432a47e627b19f-0">
              Det är svårt att vara tydligare än vad jag varit. Torkild Strandberg
              tillhör ett av de partier som ingår i alliansen. Han har också
              under lång tid varit ledamot av justitieutskottet och en mycket
              uppskattad kollega för min del.
            </seg>
            <seg xml:id="i-7a20ef3a09de5540-0">
              Jag känner till de synpunkter som han har och som man har från
              lokalt håll. Jag har förstått att det också finns ett brett engagemang
              från Skånebänken i den här frågan. Jag tar med mig det i det fortsatta
              arbetet.
            </seg>
            <seg xml:id="i-0fc9f9dc38fdb0e8-0">
              Jag tycker nog att man kan ge tämligen tydliga besked. Jag hoppas
              också att man redan har övertygat lokala aktörer genom de samtal
              som man bedriver på plats i dag.
            </seg>
          </u>
          <note xml:id="i-c609d0d58c4f082c-8">
            Överläggningen var härmed avslutad.
          </note>
          <note xml:id="i-bb330b10067892f9-0">
            13 § Svar på interpellation 2006/07:172 om förebyggande och akuta
            insatser vid översvämningar
          </note>
          <note type="speaker" xml:id="i-97df0824223d822e-0">
            Anf. 70 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-ae212989b645eb08-0">
            <seg xml:id="i-7e8dd0e055a7468b-0">
              Herr talman! Marie Engström har frågat mig vilka åtgärder jag
              är beredd att vidta för att ge akut hjälp vid översvämningar och
              skapa förutsättningar för ett förebyggande arbete. På det får
              jag anföra följande.
            </seg>
            <seg xml:id="i-13cec20c9d3be8f6-0">
              Det finns, när det gäller översvämningar, en arbetsfördelning
              mellan staten och kommunerna. Den innebär att kommunerna har ansvaret
              för räddningstjänsten men också att de har rätt till ersättning
              över statsbudgeten om kostnaderna överstiger en viss självrisk.
            </seg>
            <seg xml:id="i-adf82bd711032402-0">
              Riksdagen har (rskr. 2004/05:214) uttalat att regelverket bör
              vara tydligare när det gäller statens ekonomiska ansvar vid stora
              katastrofer. Med anledning av riksdagens skrivelse pågår nu inom
              Regeringskansliet ett arbete med en översyn av katastrofersättningen
              till kommunerna.
            </seg>
            <seg xml:id="i-23dc2e2a5c4f87f3-0">
              Staten och det förutvarande Kommunförbundet har kommit överens
              om kommunernas uppgifter och ersättning i krishanteringssystemet.
              Överenskommelsen innebär att kommunernas uppgifter anpassas till
              en breddad hotbild. För dessa uppgifter tillför staten årligen
              ca 250 miljoner kronor till kommunerna.
            </seg>
            <seg xml:id="i-7bab445c1f5afd5c-0">
              Herr talman! Det är ofrånkomligt att även enskilda drabbas av
              ekonomisk skada vid stora översvämningar. I huvudsak är detta
              emellertid risker som måste hanteras inom det privata försäkringssystemets
              ram.
            </seg>
            <seg xml:id="i-8635d573dc91a6c4-0">
              Det är angeläget att skapa bättre förutsättningar för ett förebyggande
              arbete. I det syftet tillsatte den förra regeringen en utredning
              om effekterna av klimatförändring och hur samhällets sårbarhet
              för dessa kan minska (dir. 2005:80). Vi har just fått ett delbetänkande
              som bland annat handlar om översvämningsriskerna i Mälaren, Hjälmaren
              och Vänern.
            </seg>
            <seg xml:id="i-bdaa60f0421dd2c0-0">
              Regeringen har uppdragit åt Statens räddningsverk att, i samverkan
              med berörda myndigheter och organisationer, vidta åtgärder för
              att förbättra samordningen av arbetet med att förebygga och mildra
              effekterna av naturolyckor. Även inom EU pågår ett arbete för
              att förbättra beredskapen mot översvämningar.
            </seg>
            <seg xml:id="i-a693fc96c929a27d-0">
              Slutligen finns det ett särskilt anslag i statsbudgeten för bidrag
              till kommuner som vidtar förebyggande åtgärder mot jordskred och
              andra naturolyckor. Regeringen föreslog i budgetpropositionen
              för 2007 att detta anslag under åren 20072009 ska ökas från 25
              till 40 miljoner kronor per år. Riksdagen har godkänt regeringens
              förslag.
            </seg>
          </u>
          <note type="speaker" xml:id="i-0afa12ce3408d282-0">
            Anf. 71 MARIE ENGSTRÖM (v):
          </note>
          <u who="marie_engstrom_e6a38f" xml:id="i-8f0fc4e565e5ec25-0">
            <seg xml:id="i-8497fd91d278d413-0">
              Herr talman! Jag får tacka för svaret på min interpellation.
              Som kommande från Värmland har vi under ett antal år varit med
              om ganska rejäla översvämningar.
            </seg>
            <seg xml:id="i-78470a145afd2195-0">
              Första gången jag tog upp de frågorna här i kammaren var vintern
              år 2000/01 när de stora översvämningarna ägde rum framför allt
              i Arvika men också i hela Vänerlandskapet. Det hade också påfrestningar
              på området vid Göta älv. Nu har vi under den här hösten sett liknande
              påfrestningar och liknande översvämningar.
            </seg>
            <seg xml:id="i-cf2d1bcc76fe319f-0">
              De frågor jag tar upp i interpellationen gäller extrema väderförhållanden
              över huvud taget vare sig det handlar om regn, översvämningar,
              stormar, orkaner och så vidare eller det handlar om träd som faller
              till följd av detta.
            </seg>
            <seg xml:id="i-cfa975d0d621cac5-0">
              Det är också viktigt att tala om vad man ska göra akut och vad
              man ska göra förebyggande. När det gäller till exempel privatpersoner
              är det visst så att alla ska se om sitt hus, och här ska försäkringssystemet
              träda in. Men det kan bli tufft för många människor.
            </seg>
            <seg xml:id="i-1c7c2fdb13d03db3-0">
              Man har trots allt en ganska hög självrisk. Den är många gånger
              10 000 kr. Det kan vara så att allting inte omfattats av den försäkring
              man har. Har man en tomt kan det kanske vara vissa uthus eller
              saker som försvinner när vattenmassorna kommer, och så vidare.
              Har man varit med om detta ett antal gånger kan det upplevas som
              ganska påfrestande.
            </seg>
            <seg xml:id="i-4af8b95ddc6344c5-0">
              Det finns också många näringsidkare som inte bara får lokaler
              och lager förstörda utan som också får uppleva ganska avsevärda
              avbrott i verksamheten, och det kan få ekonomiska konsekvenser.
              Jag läste så sent som i dag att näringsidkare i de områden där
              marken rasade i Bohuslän alldeles nyligen har fått känna av ekonomiska
              konsekvenser. Både i stort och i smått får det konsekvenser.
            </seg>
            <seg xml:id="i-4f211cafb148e614-0">
              Så kommer vi till kommunerna. Det är, precis som Mikael Odenberg
              sade, reglerat vad som är kommunernas ansvar. Det finns också
              reglerat vad som är länsstyrelsens ansvar tillsynsansvar, samordningsansvar
              och så vidare.
            </seg>
            <seg xml:id="i-7ef90fd0b93a2409-0">
              Sett till kommunsidan säger Mikael Odenberg att man i Regeringskansliet
              nu tittar på vilken typ av ekonomisk beredskap man ska ha för
              att stötta kommunerna. Då kommer vi genast in på frågan om inte
              ett katastrofkonto eller ett skadekonto skulle kunna byggas upp.
              Jag vet att den frågan har debatterats väldigt många gånger här
              i riksdagen. Jag vet också att Mikael Odenbergs partikamrater
              har varit väldigt tydliga om att vi ska bygga upp ett katastrofkonto.
              Personligen har jag motionerat i frågan under ett antal år, för
              jag tror att det kan vara en viktig väg när det gäller att komma
              fram här.
            </seg>
            <seg xml:id="i-90d38d141a2740b8-0">
              Jag måste fråga Mikael Odenberg: Hur ser du som försvarsminister
              på detta? Ska vi bygga upp ett katastrofkonto? Jag ställer den
              frågan inte minst mot bakgrund av det uttalande Mats Odell i går
              kväll gjorde i någon av tv-kanalerna. Han sade att vi inte ska
              ha något katastrofkonto detta samtidigt som vi har en utredning
              som faktiskt tittar på frågan utifrån en beställning från riksdagen.
              Jag tycker att det börjar glida här. Det finns lite för många
              olika svar från alliansens sida när det gäller den frågan.
            </seg>
            <seg xml:id="i-fb636d84ab799689-0">
              Vad jag här frågat om får bli min första fråga. I nästa inlägg
              återkommer jag till andra frågor som har med detta att göra.
            </seg>
          </u>
          <note type="speaker" xml:id="i-5abf1bb147e97327-0">
            Anf. 72 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-ae212989b645eb08-1">
            <seg xml:id="i-28212fc859614c83-0">
              Herr talman! Sanningen är väl den att inställningen till ett
              katastrofkonto tycks följa rörliga partigränser. Ett före detta
              socialdemokratiskt statsråd var så sent som häromdagen ute och
              efterlyste ett katastrofkonto. Men vederbörande hade suttit med
              i regeringen i tio år uppenbarligen utan att lyfta ett finger
              för att införa någonting sådant.
            </seg>
            <seg xml:id="i-706838a3c6a57f52-0">
              Den tidigare oppositionen drev tillsammans med Miljöpartiet fram
              ett ställningstagande i riksdagen om att man skulle titta närmare
              på frågan. Nu paraderar det ena nya statsrådet efter det andra
              och låter väldigt tveksam. Den tveksamheten beror på att beredning
              pågår. Jag som inte själv var involverad i de här frågorna under
              min riksdagstid i opposition kan ärligt säga att jag känner en
              genuin osäkerhet om hur man bäst bör lösa detta.
            </seg>
            <seg xml:id="i-f9e86b8932569738-0">
              Jag kan hålla med om det riksdagsuttalande som gjordes och som
              ligger till grund för arbetet i Regeringskansliet, nämligen att
              det finns en del kvarstående oklarheter om hur gränsdragningen
              egentligen är mellan kommunerna och staten. Men det finns också
              en tendens här att försöka ge en bild av att staten alltid kommer
              att kunna gå in och täcka upp där privata försäkringsbolag inte
              kan användas och där kommunerna inte täcker upp för sina åtaganden.
              Det där vill jag varna för därför att så kommer det aldrig att
              bli i realiteten. En katastrof innebär per definition en händelse
              med omfattande konsekvenser i omgivningen.
            </seg>
            <seg xml:id="i-8a8c4fda5706c696-0">
              Att tro att staten kan garantera att alla näringsidkare, enskilda
              och husägare kommer att kunna gå skadeslösa ur sådant här vore
              varken ärligt eller seriöst. Däremot finns det naturligtvis skäl
              att titta på var ansvarsgränserna går. Då är en av de saker vi
              ska titta på just detta med om det borde inrättas ett sådant här
              nationellt katastrofkonto som kunde användas för att bistå i stället
              för att göra det vi tidigare gjort och det vi gjorde efter stormen
              Gudrun, nämligen välja ad hoc-lösningar, att lite från gång till
              gång försöka hantera den uppkomna situationen.
            </seg>
            <seg xml:id="i-fca5875c1598dcd0-0">
              Men jag kan också tänka mig ett annat alternativ som kan vara
              aktuellt och som egentligen kanske vore mer logiskt än att staten
              inrättade ett katastrofkonto. Det alternativet är att kommunerna
              genom Sveriges Kommuner och Landsting gick ihop och inrättade
              en nationell fond som kunde användas för kostnadsutjämning mellan
              kommunerna det skulle bli en sorts traditionell försäkringslösning.
            </seg>
            <seg xml:id="i-42015eb150405f06-0">
              Men som sagt: Vi tittar på detta och gör det väldigt förutsättningslöst.
              Kan vi när det gäller ansvaret bidra till att göra gränsdragningen
              tydligare mellan kommunerna, staten och den enskilde vill jag
              gärna medverka till det.
            </seg>
          </u>
          <note type="speaker" xml:id="i-21c57cb7f8a9de80-0">
            Anf. 73 MARIE ENGSTRÖM (v):
          </note>
          <u who="marie_engstrom_e6a38f" xml:id="i-8f0fc4e565e5ec25-1">
            <seg xml:id="i-c9b8557234c52075-0">
              Herr talman! Mikael Odenberg säger att det inte är lätt att vara
              precis i den här frågan eftersom vi har en utredning som tittar
              på den. Men Mats Odell var inte på något sätt tveksam i går när
              han gjorde sitt uttalande, utan han var väldigt tydlig. Han tänkte
              tydligen inte invänta en utredning, utan han hade redan detta
              klart för sig.
            </seg>
            <seg xml:id="i-54e4ef7c270c6aa2-0">
              Det är viktigt, kan omgivningen kanske tycka, att de i regeringen
              säger samma sak i den här typen av frågor som i dag faktiskt är
              väldigt viktiga.
            </seg>
            <seg xml:id="i-403c500904546ba3-0">
              Inte heller jag tror att staten kan gå in och garantera för alla
              nu pratar jag om enskilda personer och näringsidkare. Ändå tror
              jag att staten på något sätt måste se över detta. Allt tätare
              får vi extrema väderförhållanden. Med tanke på dem som kanske
              bor runt Vänern eller i Kronoberg exempelvis där man drabbas mer
              än andra måste det väl trots allt finnas någon vilja hos regeringen
              att fundera i de här banorna. Jag tycker att man är närmast cynisk
              gentemot de människor som återkommande drabbas.
            </seg>
            <seg xml:id="i-f8ff8a4f560e094f-0">
              Sedan har vi detta med om kommunerna i stället ska göra något.
              Ja, det känns kanske lätt att liksom skicka över ansvaret till
              kommunerna, att de ska ha något slags internt försäkringssystem
              där de ska betala in till en pott. Nej, jag tycker att detta även
              om man kanske kan tala om en ad hoc-lösning vid Gudrunstormen
              är ett nationellt ansvar. Jag tycker också att man ska bygga upp
              fonder av sådan storlek att man också kan ta detta ansvar vid
              akuta insatser.
            </seg>
            <seg xml:id="i-a5cde7fe5f88ba84-0">
              Det finns också en annan sida, den förebyggande sidan. Det är
              väldigt intressant att läsa Klimat- och sårbarhetsutredningens
              konsekvensanalyser av vad som kommer att hända runt Vänern, Hjälmaren
              och Mälaren vid olika översvämningar och vid de olika scenarier
              som målas upp.
            </seg>
            <seg xml:id="i-984a103c32d318f8-0">
              Vi kan ta Mälaren eftersom den ligger närmast. Man pratar om
              att järnvägstrafiken och tunnelbanetrafiken helt stoppas i Helsingforssområdet.
              Elförsörjningen och avloppsnätet för delar av centrala stan kommer
              att helt och hållet slås ut. Mälaren kommer att utsättas för enorma
              föroreningar, och vattenförsörjningen kommer att bli utsatt för
              oerhörda påfrestningar.
            </seg>
            <seg xml:id="i-ba718cddf6c06de2-0">
              På samma sätt är det med Vänerområdet där flera städer, bland
              annat Karlstad och Lidköping, till stora delar kommer att ligga
              under vatten samtidigt som Götaälvfåran kommer att utsättas för
              stora påfrestningar.
            </seg>
            <seg xml:id="i-37329f8fa9f2177f-0">
              Det finns alltså ett delbetänkande det har Mikael Odenberg säkert
              läst likaväl som jag. Det måste väl finnas tankar kring hur regeringen
              förebyggande kommer att jobba med de här frågorna. Här har vi
              alltså färdiga scenarier.
            </seg>
            <seg xml:id="i-a32b36d81c304166-0">
              Man pratar om de så kallade 100-årsnivåerna. Men SMHI säger nu
              att de nivåerna inte kommer att inträffa vart hundrade år utan
              snarare kanske vart tionde eller tjugonde år. Också det är någonting
              som man måste ha med sig.
            </seg>
            <seg xml:id="i-0a0a3ecd1414fd7a-0">
              Hur förbereder alltså regeringen detta? Hur samordnar vi alla
              nationella intressen och all kunskap om naturolyckor redan i dag
              finns det väldigt mycket kunskap? Och hur kommer vi att använda
              de olika lärosätena till exempel i det förebyggande arbetet?
            </seg>
          </u>
          <note type="speaker" xml:id="i-6441ecc7f4af228a-0">
            Anf. 74 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-ae212989b645eb08-2">
            <seg xml:id="i-2bd41b6637f40d9c-0">
              Herr talman! Med anledning av att jag tyckte att gnällighetsfaktorn
              var ganska hög i inledningen av Marie Engströms inlägg får jag
              väl påminna om att hon under ett antal år har ingått i ett regeringsunderlag,
              så om den här nedslående recensionen är korrekt säger den något
              om vad Marie Engström som en del av regeringsunderlaget i vårt
              land har uträttat.
            </seg>
            <seg xml:id="i-6892485ad2a53e3e-0">
              Det är inte mitt fel att sakernas tillstånd är som det är. Jag
              har inte stått här och varit cynisk. Jag har inte stått här och
              sagt att det här är något som den nya regeringen inte bryr sig
              om. Jag har inte sagt att det här är någonting som staten inte
              behöver se över. Tvärtom har jag sagt att vi håller på med en
              översyn och att vi tittar på gränsdragningen mellan den statliga
              sektorn och kommunsektorn.
            </seg>
            <seg xml:id="i-077c41cf8d04f47c-0">
              Vi kommer att omhänderta Klimatutredningen. Tyvärr har vi än
              så länge bara ett delbetänkande. Det är mycket intressant men
              innehåller inte en viktig del, nämligen förslag i finansieringsfrågorna
              hur man skulle betala för den ökade avtappning av till exempel
              Mälaren som föreslås i utredningen.
            </seg>
            <seg xml:id="i-f6585a2ecae6ec0b-0">
              Själva frågan om en katastroffond är med förlov sagt bara en
              teknikfråga. I statsbudgeten brukar vi inte använda tekniken att
              vi liksom ställer öronmärkta kassaskåp i olika rum på Finansdepartementet
              och sätter in olika påsar med pengar där och sedan säger att vi
              har en fond, ett kassaskåp, avsett för ett visst ändamål. Det
              är inte den teknik som vi brukar använda.
            </seg>
            <seg xml:id="i-f000d026d8b6c769-0">
              Vi ska nu titta på om den tekniken bör användas. Jag har inte
              något svar på den frågan. Det viktiga är faktiskt regelverket,
              vad det är för regler som styr när man ska öppna det där kassaskåpet
              och ta ut pengarna och dela ut dem. Det är den centrala frågan.
              Fond eller inte är mer en fråga om teknik.
            </seg>
            <seg xml:id="i-256e9da3910b9d2a-0">
              Riksdagen har sagt att det är oklarheter i gränsdragningen, och
              jag hör vad riksdagen säger. Vi omhändertar klagomålet och ser
              om vi kan räta ut frågetecknen.
            </seg>
            <seg xml:id="i-e02ac5c7a21b4976-0">
              Nu gäller det vad vi gör när det väl händer saker. Det vill säga:
              Ska vi ha tydligare regelverk och ska vi en större insatsmöjlighet
              från statens sida reglerad i lagstiftningen och i regelverket?
              Eller ska vi fortsätta att göra som vi gjorde efter stormen Gudrun
              och lösa detta ad hoc? Det kan finnas mycket som talar för att
              vi ska ha en tydligare reglering. Låt oss då titta på det.
            </seg>
            <seg xml:id="i-20fa23c276d8e3f8-0">
              Den andra frågan gäller det som har bäring på Klimatutredningens
              delbetänkande. Vad kan vi göra förebyggande?
            </seg>
            <seg xml:id="i-b067b2699970bc91-0">
              Här har vi i alla fall dokumenterat en vilja. På Marie Engströms
              tid var det 25 miljoner som var anslaget på kontot 72, till stöd
              för förebyggande insatser. Vi har höjt det till 40 miljoner. Det
              är egentligen otillräckligt det också för att möta de behov som
              kommunerna har för att vidta förebyggande åtgärder. Men det är
              i alla fall 15 miljoner mer än vad Marie Engström mäktade med
              att få fram under den tid som hon ingick i regeringsunderlaget.
            </seg>
            <seg xml:id="i-c7a74750137b9397-0">
              Dessutom överför staten årligen 250 miljoner, en kvarts miljard
              kronor, till kommunsektorn för deras ansvarstagande på krishanteringsområdet.
              Så det är inte så att det inte görs saker.
            </seg>
            <seg xml:id="i-271a0f60931fb6b1-0">
              Vi kommer att driva arbetet vidare. Jag kan inte recensera Mats
              Odells uttalande för jag vet inte exakt vad han har sagt, men
              faktum är att frågan nu bereds i Försvarsdepartementet. Den kommer
              givetvis upp i en gemensam beredning med Finansdepartementet.
              Arbetet med att börja titta på dessa frågor pågår. Det blir en
              gemensam beredning så småningom. Än så länge har regeringen inte
              tagit ställning i frågan om det är vettigt eller inte att inrätta
              en katastroffond.
            </seg>
          </u>
          <note type="speaker" xml:id="i-8388569de90521b5-0">
            Anf. 75 MARIE ENGSTRÖM (v):
          </note>
          <u who="marie_engstrom_e6a38f" xml:id="i-8f0fc4e565e5ec25-2">
            <seg xml:id="i-ab9fe3375103f3ac-0">
              Herr talman! Mikael Odenberg pratade om att regeringen har höjt
              ett anslag till kommunerna för förebyggande insatser med 15 miljoner.
              Samtidigt har regeringen också tagit bort ett anslag till kommunerna
              för oförutsedda utgifter på cirka en halv miljard kronor. Det
              står inget om det i svaret på min interpellation, men ska vi prata
              om det ena ska vi väl också prata om det andra, Mikael Odenberg.
            </seg>
            <seg xml:id="i-6cb0f50691409826-0">
              Visst var Vänsterpartiet en del av ett regeringsunderlag. Under
              hela den tiden drev i varje fall jag frågan om en katastroffond
              eller en sådan typ av konstruktion. Nog hade det varit bra om
              det hade funnits en sådan fond, till exempel när stormen Gudrun
              slog till. Det handlar om utgiftstak och om att stuva om i det
              budgetsystem vi har för att få till stånd akuta insatser. Det
              handlar också om att vi fick gå till EU och få pengar från en
              EU-fond för att kunna betala delar av den kostnad som stormen
              Gudrun förde med sig. Visst hade det varit jättebra med en katastroffond.
            </seg>
            <seg xml:id="i-8f4f31175d82e9eb-0">
              Klimathotet är en jättestor fråga som vi har framför oss. Jag
              tycker att det är lite dåligt av Mikael Odenberg att säga att
              jag är cynisk och fråga varför jag inte har gjort något tidigare
              och så vidare. Det kanske är så att denna fråga blir större och
              större och att angelägenhetsgraden accelererar för varje år. Alla
              partier får nog ta sig en funderare på hur vi ska bemöta detta.
              Det räcker kanske inte bara med akuta och förebyggande insatser.
              Den allra viktigaste frågan är hur vi över huvud taget ska hejda
              klimatförändringarna. Det är de som ligger i botten på frågan
              och är orsaken till de extrema väderförhållanden som vi i dag
              diskuterar.
            </seg>
          </u>
          <note type="speaker" xml:id="i-6160587506b178ef-0">
            Anf. 76 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-ae212989b645eb08-3">
            <seg xml:id="i-b75d9ce39f78c5a3-0">
              Herr talman! Det är inte bara jag utan regeringen i sin helhet
              som delar Marie Engströms bekymmer över klimateffekten och klimathotet.
              Jag understryker att det finns mycket viktigt som finns att göra
              på detta område.
            </seg>
            <seg xml:id="i-77170c46b7c01439-0">
              Det var spåren efter stormen Gudrun som föranledde ett antal
              olika ad hoc-lösningar för att hjälpa till exempel utsatta skogsägare
              eller för att anlita EU-systemet. Det var också stormen Gudrun
              som på allvar satte i gång diskussionen om till exempel katastroffond
              och om tydligare gränsdragning mellan statens och kommunernas
              ansvarsområden det som vi nu håller på att titta på i Regeringskansliet.
            </seg>
            <seg xml:id="i-41d7e9070993e17e-0">
              Jag vill gärna också understryka att jag inte har sagt att Marie
              Engström är cynisk. Det där med cynism var faktiskt ett ord som
              förekom i Marie Engströms andra inlägg och som jag vände mig emot.
              Marie Engström har ju ett månatligt arvode för att säga emot regeringen,
              så det förvånar mig inte. Däremot tycker jag möjligen att man
              efter ett val bör iaktta en passande karenstid innan man angriper
              regeringen på just de punkter där man själv har kommit till korta.
            </seg>
          </u>
          <note xml:id="i-c609d0d58c4f082c-9">
            Överläggningen var härmed avslutad.
          </note>
          <note xml:id="i-83b592b9f1d162c4-0">
            14 § Svar på interpellation 2006/07:186 om dödläge för skärgårdsutvecklingen
          </note>
          <note type="speaker" xml:id="i-bded8888d4329a9a-0">
            Anf. 77 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-ae212989b645eb08-4">
            <seg xml:id="i-9167a9f19a019c0f-0">
              Herr talman! Michael Hagberg har frågat mig om jag avser att
            </seg>
            <seg xml:id="i-1e428dd04f75efde-0">
              Det är, herr talman, viktigt att understryka att Försvarsmaktens
              förband måste kunna uppträda i olika natur- och klimatförhållanden
              för att kunna utföra sina nationella och internationella uppgifter.
              Det är därför viktigt att förbanden kan utbildas och övas också
              i den miljö som finns i ostkustens skärgårdar.
            </seg>
            <seg xml:id="i-fa2aea3ea3a85d78-0">
              Samtidigt är det uppenbart att garnisonsplaneringen för Helsingforss
              och Sörmlands skärgårdar har orsakat oro, missförstånd och farhågor
              såväl hos de berörda kommunerna som hos skärgårdsbefolkningen.
              Jag vill därför understryka att jag anser att det är mycket viktigt
              att Försvarsmakten är tydlig och pedagogisk när man utför sin
              garnisonsplanering det gäller förstås oavsett var i landet det
              är och att tillräcklig tid avsätts för samråd. Det är också viktigt
              att samrådet inte begränsas till kommuner och andra myndigheter
              utan att det genomförs tillräckligt brett.
            </seg>
            <seg xml:id="i-6140abe59b69f50a-0">
              Det kan finnas skäl att reda ut några av de begrepp som har förekommit
              i diskussionen om försvarets verksamhet i skärgården.
            </seg>
            <seg xml:id="i-f63f488ef6fb3990-0">
              Det första är garnisonsplaneringen. Alla Försvarsmaktens garnisoner
              utarbetar en så kallad garnisonsplan. Denna plan beskriver bland
              annat verksamheten vid garnisonen, hur infrastrukturen ser ut
              och frågor om övnings- och skjutfält. Planen är ett planeringsinstrument
              för Försvarsmakten och Fortifikationsverket. Den har ingen rättslig
              verkan och binder inte upp till exempel en kommun.
            </seg>
            <seg xml:id="i-eb1337a97d43f663-0">
              Innan en garnisonsplan fastställs har bland andra länsstyrelsen,
              berörda kommuner och organisationer fått möjlighet att lämna synpunkter.
              Amfibieregementets garnisonsplan är ännu inte fastställd. Remisstiden
              har förlängts och går ut först den 22 januari i år.
            </seg>
            <seg xml:id="i-2e63aec70b843ca4-0">
              Andra begrepp är riksintresse, bullerzoner och bullergränser.
              I miljöbalken finns bestämmelser om hushållningen med landets
              mark- och vattenområden. Där regleras också de så kallade riksintressena.
              Områden som har särskild betydelse i olika avseenden ska så långt
              möjligt skyddas mot åtgärder som kan påtagligt skada, påtagligt
              försvåra för eller påtagligt motverka det intresse som ska skyddas.
              Vissa områden kan vara av riksintresse för totalförsvaret. Andra
              områden kan vara av riksintresse för bland annat natur- och kulturmiljön,
              friluftslivet eller för vissa anläggningar eller näringar, till
              exempel industriell produktion eller energiproduktion eller för
              yrkesfisket.
            </seg>
            <seg xml:id="i-3af6036a3ecae9ac-0">
              I plan- och bygglagen (1987:10) regleras sedan hur riksintressena
              ska hanteras i den kommunala planeringen.
            </seg>
            <seg xml:id="i-d4989c2698704278-0">
              Försvarsmakten kan hävda att ett visst område är av riksintresse
              för totalförsvaret. Försvarets riksintresse kan avse dels bullerutbredning
              från ett skjutfält eller en flottiljflygplats, dels fasta försvarsanläggningar
              som radaranläggningar och militära förråd.
            </seg>
            <seg xml:id="i-eaf7cb3916ad1b08-0">
              Försvarets övnings- och skjutfält miljöprövas av länsstyrelsen
              enligt miljöbalken. I miljöprövningen bestäms villkor för verksamheten
              och meddelas föreskrifter, till exempel antal skjutdagar per år.
              I villkoren kan anges vilka bullernivåer som inte får överskridas.
              Det innebär att det framgår vilka områden som är utsatta för betydande
              skottbuller. Vid miljöprövningen ges alla berörda bland andra
              kommuner och enskilda möjlighet att lämna synpunkter. Bullergränserna
              innebär i allmänhet att Försvarsmakten sedan hävdar riksintresse
              för området. Skälet är förstås att det är olämpligt att bygga
              framför allt permanentbostäder i bullerutsatta områden.
            </seg>
            <seg xml:id="i-f0eac866d08079c3-0">
              Det är viktigt att påpeka att det inte råder något automatiskt
              byggförbud i ett riksintresseområde. Varje bygglov ska prövas
              utifrån sina förutsättningar och gentemot bland annat de riksintressen
              som kan föreligga. Försvarsmakten ska alltid få yttra sig i ett
              bygglovsärende inom ett riksintresseområde för försvaret, men
              det är inte Försvarsmakten som beslutar. Försvarsmakten har inte
              heller någon vetorätt. Myndigheten lämnar ett yttrande till kommunen
              eller länsstyrelsen som sedan beslutar. Både den enskilde och
              Försvarsmakten kan överklaga ett bygglovsbeslut.
            </seg>
            <seg xml:id="i-5e49ee62a3b6df4c-0">
              Jag vill också kommentera tillgängligheten till försvarets skjutfält.
              Försvarsmakten ser löpande över sitt behov av övnings- och skjutfält.
              De fält som inte behövs längre avvecklas. Under senare år har
              därför också ett antal fält avvecklats.
            </seg>
            <seg xml:id="i-6fc09e2f0a8b4822-0">
              När det inte pågår övning är övnings- och skjutfälten normalt
              öppna för till exempel det rörliga friluftslivet.
            </seg>
            <seg xml:id="i-41174dccc409b821-0">
              Interpellantens farhågor om att Amf 1:s garnisonsplanering skulle
              leda till att en våt filt läggs över skärgården är tack och lov
              obefogade. Försvarets förändrade verksamhet i skärgården innebär
              tvärtom att riksintresset för försvaret kommer att hävas i många
              områden. Det gäller bland annat Torö, Järflotta, norra Nåttarö,
              stora delar av Ornö, MörtöBunsö, Lådna, delar av Sandhamnsområdet
              samt Arholma och Singö. Andra riksintresseområden kan tillkomma,
              men dessa kommer i mindre utsträckning än hittills att beröra
              öar och markområden.
            </seg>
            <seg xml:id="i-9c21429e420137c4-0">
              Sammanfattningsvis bedömer jag alltså att den pågående omstruktureringen
              av Försvarsmakten över tiden kommer att leda till att färre områden
              i skärgården än hittills omfattas av riksintresse för totalförsvaret.
              Jag ser gärna att Försvarsmakten intensifierar och påskyndar sitt
              arbete med att häva riksintresset för de områden där sådant skydd
              inte längre behövs. Därmed anser jag mig ha besvarat interpellantens
              frågor.
            </seg>
          </u>
          <note type="speaker" xml:id="i-a7ebda3ee685ece1-0">
            Anf. 78 MICHAEL HAGBERG (s):
          </note>
          <u who="michael_hagberg_c6b067" xml:id="i-a3d8ba8ed38dcd5e-0">
            <seg xml:id="i-bfee9ccdd767d911-0">
              Fru talman! Jag har ställt en fråga till försvarsministern om
              skärgårdsutvecklingen i skuggan av garnisonsplaneringen som genomförs
              efter försvarsbeslutet i december 2004. Jag vill tacka försvarsministern
              för svaret som jag anser väl genomarbetat med faktauppgifter om
              nuläget. Vi ska naturligtvis följa utvecklingen kring garnisonsplaneringen
              och ta del av remissinstansernas åsikter. Remisstiden går, som
              försvarsministern sade, ut nu på måndag.
            </seg>
            <seg xml:id="i-b5e1a447ee3e8230-0">
              Den här frågan har verkligt stor betydelse för skärgårdsutvecklingen.
              Den är viktig för fast boende, fritidshusägare, båtfolket, kommunernas
              och näringslivets möjligheter till utveckling, det rörliga friluftslivet
              och turismnäringen.
            </seg>
            <seg xml:id="i-133fef4f67f663fa-0">
              Fru talman! Jag är helt övertygad om att försvarsministern vet
              att det kommer att krävas handlingskraft med politiska beslut
              för att styra försvarsomläggningen. Det går inte bara att vänta
              och se.
            </seg>
            <seg xml:id="i-51ad5f7091be4f3b-0">
              Försvarsministern kommer säkert ihåg debatten kring de två senaste
              försvarsbesluten. Det var nedläggningar av förband med radikala
              nedskärningar och förändringar av inriktningen. Det är då inte
              rimligt att bedriva militär verksamhet på nästan samma arealer
              och med samma mängd material som tidigare. Här måste försvarsministern
              sätta ned foten och skicka signaler till Försvarsmakten om nytänkande
              och öppna för ett bättre samarbete med kommunerna och näringslivet
              för att främja skärgårdsutvecklingen i det här fallet.
            </seg>
            <seg xml:id="i-a7d014d7a0c21062-0">
              P 10 i Strängnäs är nedlagt. De sköt på Utö. Flottans verksamhet
              på Berga är flyttad till Karlskrona. Amf 1 har flyttat från Vaxholm
              till Berga. Den militära verksamheten måste av den anledningen
              ha minskat radikalt. Ändå använder Amf 1:s garnisonsplanering
              det militära riksintresset som argument. Det är här som jag ser
              den våta handduken som medvetet läggs över stora arealer.
            </seg>
            <seg xml:id="i-b208138619291b4b-0">
              Jag vill ta ett exempel. Årsta havsbad är mycket välkänt och
              mycket väl nyttjat för fritid och rekreation. Det och 850 fastigheter
              täcks till större delen av det militära riksintresset och bullerkurvorna.
            </seg>
            <seg xml:id="i-a195b5972595878c-0">
              Som försvarsministern vet är det mycket politik i detta. De här
              områdena i skärgården och på fastlandet där försvaret hävdar riksintresse
              är väl också riksintresse för det rörliga friluftslivet med sin
              kultur- och naturmiljö? Det kommer att ställas stora krav på samverkan.
              Tycker försvarsministern att det bara är det militära riksintresset
              som ska gälla? Är det inte ett stort ansvar för den militära verksamheten,
              som i det här fallet har verksamhet på ungefär 50 % av öarna i
              det här området, att ta större hänsyn och samarbeta mer med kommuner
              och näringsliv i framtiden?
            </seg>
          </u>
          <note type="speaker" xml:id="i-4f62bc6f50138827-0">
            Anf. 79 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-ae212989b645eb08-5">
            <seg xml:id="i-fae7205720fe320d-0">
              Fru talman! Ingången i interpellationen var ju att riksintresse
              för totalförsvaret skulle försvåra kommunernas exploateringsmöjligheter
              ute i skärgårdsområdena. Jag skulle vilja säga att där står den
              främsta motsatsen inte alls mot försvarets användning av skärgårdsområden
              utan just emot riksintresset för det rörliga friluftslivet. Det
              riksintresset är till och med inskrivet i miljöbalken, och där
              är skärgårdsområdena specificerade. Är det någonting som försvårar
              till exempel permanentbebyggelse är det miljöbalkens bestämmelser
              om riksintresse för det rörliga friluftslivet snarare än riksintresse
              för Försvarsmakten och garnisonsplaneringen.
            </seg>
            <seg xml:id="i-9a665bbed061bbd2-0">
              Däremot delar jag helt interpellantens uppfattning att det här
              samrådet inte har skötts på bästa sätt. För det första har remisstiden
              varit alldeles för kort. Det har Försvarsmakten insett, och den
              har förlängts. Det har också varit för mycket peka med hela handen
              och för lite dialog. Jag har själv träffat företrädare för Skärgårdsstiftelsen
              och Siko för att diskutera garnisonsplaneringen. Jag finner fog
              för den kritik som har framförts. Det har varit för lite dialog.
            </seg>
            <seg xml:id="i-0ebe7f262cb98721-0">
              Samtidigt känner jag väldigt starkt att man också inser det inom
              Försvarsmakten och inom amfibieregementet som så sent som i förrgår
              utlyste ett informationsmöte. Tyvärr blev det då så att det inte
              kom några, varken företrädare för skärgårdsbefolkningen eller
              för kommunerna. Det var en stackars representant från landstingets
              trafikutskott, en representant från Fortifikationsverket och sedan
              Försvarsmaktens egen personal. Jag beklagar att utfallet av det
              mötet blev så dåligt. Men jag tror att det är ett uttryck för
              att är det några som inser att man måste ha en god samverkan med
              skärgårdsbefolkningen, och också traditionellt har haft en god
              samverkan, är det Försvarsmakten i allmänhet, marinen i synnerhet
              och inte minst då amfibieregementet. Jag tror att intentionerna
              därifrån är de bästa.
            </seg>
            <seg xml:id="i-403d623687682157-0">
              Processen har inte skötts på ett särskilt bra sätt, och det har
              lett till att det har uppkommit en lång rad olika missförstånd.
              Materialet har inte heller uppfyllt de krav på pedagogik som jag
              anser bör ställas. Det går i realiteten inte att utläsa ur remissen
              av garnisonsplanen om det är fler eller färre områden som kommer
              att beröras av ett sådant här riksintresse. Sanningen är att det
              faktiskt är färre områden. Jag tror att detta kommer att bli tydligt
              över tid, inte minst som ett resultat av att vi har lämnat ett
              stort antal tidigare fasta kustartilleribefästningar i skärgårdsområdet.
            </seg>
            <seg xml:id="i-f2e914133bd5a70a-0">
              Mycket av det nya som läggs ut är dessutom snarare havsområden
              än öar. Det är riktat utåt i ytterskärgården, och sedan lyfter
              man bort riksintresse från delar av innerskärgården där man tidigare
              har haft verksamhet framför allt inom kustartilleriets ram. Över
              tid kommer den här utvecklingen att fortsätta.
            </seg>
            <seg xml:id="i-5289a9dbe4295b63-0">
              Jag tror också att vi ska vara väldigt klara över att även om
              en större ö omfattas av riksintresse för totalförsvaret innebär
              det inte att Försvarsmakten, om de har verksamhet på den södra
              delen av ön, kommer att motsätta sig all exploatering på den norra
              delen av ön.
            </seg>
            <seg xml:id="i-43a829b089d46a13-0">
              Jag är tydlig med att det är väldigt viktigt att de här processerna
              sköts på ett grannlaga sätt, att det ges tillräcklig tid för samråd,
              att företrädare i det här fallet också för skärgårdsbefolkningen
              och dess organisationer får komma till tals och att det material
              som man går ut med på samråd uppfyller rimliga krav på pedagogik
              så att man kan utläsa vad det innebär.
            </seg>
          </u>
          <note type="speaker" xml:id="i-e8c137c4895f3b7f-0">
            Anf. 80 MICHAEL HAGBERG (s):
          </note>
          <u who="michael_hagberg_c6b067" xml:id="i-a3d8ba8ed38dcd5e-1">
            <seg xml:id="i-1ce14dcf7feeec31-0">
              Fru talman! Det var imponerande klargörande. Jag tror att vi
              tycker ungefär likadant där. Vi förstår att det i slutändan kommer
              att handla om att vi är tvungna att sätta ned foten och fatta
              ett antal politiska beslut så att vi rensar upp de stora känslor
              som finns hos många.
            </seg>
            <seg xml:id="i-72ec69683aa62aa2-0">
              Jag har två frågor som jag skulle vilja ställa till försvarsministern.
              De gäller just det militära riksintresset nationellt. Finns det
              inte anledning att vi tittar över detta så att det blir en tydligare
              bild av hur man ska vikta eller värdera just dessa uppfattningar?
              Jag har fått information från boende och från Skärgårdsstiftelsen.
              Det är precis som försvarsministern säger, att det är den civila
              myndigheten som har anledning att fatta beslut när bygglov ska
              ges. Men den information jag har fått visar att den civila myndigheten
              i praktiskt taget samtliga fall har gått på den militära uppfattningen.
              Jag tycker inte att det är riktigt okej. Det måste vara ett gemensamt
              ställningstagande från kommunen och det privata näringslivet i
              de här områdena.
            </seg>
            <seg xml:id="i-ee785f50c65ba2b2-0">
              Det finns en potential, som vi alla vet, i det här området, som
              kommer att kunna innebära att turismnäring och andra typer av
              näring kan utvecklas något helt enormt. Det är oerhört viktigt
              i vårt land och den glesbygd som här finns i Helsingforss skärgård
              att vi från det nationella planet försöker överbrygga de problem
              och kanske missförstånd som ibland dyker upp.
            </seg>
            <seg xml:id="i-b808f8c1755c4bf0-0">
              Men hur kan vi göra för att vi, möjligen lagstiftningsvägen,
              ska få den civila myndigheten att förstå att man måste vikta de
              olika intressena lite hårdare, och vad skulle vi kunna göra nationellt
              sett? Det är ju som sagt inte bara det här området som försvarsministern
              har ansvar för i framtiden i spåren av försvarsbeslutet 2004,
              för att vi ska kunna få mera tydlighet i verksamheterna.
            </seg>
          </u>
          <note type="speaker" xml:id="i-28870acdd1edc736-0">
            Anf. 81 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-ae212989b645eb08-6">
            <seg xml:id="i-93d366fbf68fd9c4-0">
              Fru talman! Jag tror att interpellanten och jag har en ganska
              likartad syn på detta trots allt. Jag tror i grunden också att
              det finns mer av sammanfallande intressen än av motsättningar
              mellan Försvarsmakten, skärgårdskommunerna och skärgårdsbefolkningen.
              På ömse håll finns det här ett intresse av samverkan och bra relationer,
              och jag skulle säga att min insyn i detta ger vid handen att detta
              samarbete historiskt sett har varit väldigt bra mellan försvaret,
              det gamla kustartilleriet och skärgårdens organisationer.
            </seg>
            <seg xml:id="i-4e7de4d75c27ccd2-0">
              Jag har ändå kommit till den slutsatsen att väldigt mycket av
              den oro som har uppkommit nu grundar sig på missförstånd. Men
              jag menar också att Försvarsmakten och amfibieregementet får ta
              på sig en hel del av ansvaret för att de missförstånden har uppkommit.
              De är ett resultat av att den här processen inte har skötts på
              bästa sätt. Jag föreställer mig att alla inblandade har lärt sig
              något av detta, och jag tycker mig redan se tecken på det.
            </seg>
            <seg xml:id="i-d267b54c2d7c59cf-0">
              Sedan kommer det alltid att finnas enskilda tillfällen då det
              verkligen finns genuint motstående intressen mellan till exempel
              en kommun som vill exploatera ett område och försvaret, som har
              någon typ av kvarvarande intressen där.
            </seg>
            <seg xml:id="i-62c5068ccd5e9196-0">
              Den tydligaste konflikten uppkommer förstås när det är fråga
              om skjutfält. Där är ju processordningen en annan. Där kan inte
              kommunen bara bestämma, utan där är man i hög grad i händerna
              på Försvarsmakten och på länsstyrelsen. Men däremot när det gäller
              de områden som så att säga bara är av intresse för totalförsvaret
              är det ändå väsentligt att ha i minnet att det är plan- och bygglagen
              som gäller och att beslutanderätten ligger hos kommunen efter
              hörande av och hänsynstagande till Försvarsmakten. Men det är
              alltså inte så som jag har fått intryck av att många har missuppfattat
              att det är, nämligen att Försvarsmakten skulle ha någon sorts
              vetorätt här. Men så är inte fallet.
            </seg>
            <seg xml:id="i-51085c4815d504bf-0">
              Jag hoppas på en bra dialog mellan kommunerna och Försvarsmakten,
              därför att jag är övertygad om att både kommunerna och Försvarsmakten
              och därmed också skärgårdsbefolkningen har att vinna på det.
            </seg>
          </u>
          <note type="speaker" xml:id="i-84ddbfb2d7f94255-0">
            Anf. 82 MICHAEL HAGBERG (s):
          </note>
          <u who="michael_hagberg_c6b067" xml:id="i-a3d8ba8ed38dcd5e-2">
            <seg xml:id="i-8efb7442dcba4ffb-0">
              Fru talman! Jag tackar för även den kommentaren. Jag vill stanna
              till en liten stund vid en formulering som försvarsministern hade
              om kvarvarande mindre intressen.
            </seg>
            <seg xml:id="i-7fb987036d37879b-0">
              Vi är nog ungefär lika gamla. När jag gjorde militärtjänstgöring
              var det ett tiotusental fler värnpliktiga som utbildades än i
              dag, men fortfarande i dag behåller man ungefär samma arealer
              för sin verksamhet när det gäller skjutfält och annat. Det där
              måste vi titta över ordentligt. Det gäller inte bara skärgården,
              utan det gäller hela landet. Vi har fantastiska skjutfält uppe
              i Vidsel, i Älvdalen och på andra ställen. Möjligen kanske det
              kan vara så att militär verksamhet kan flyttas ifrån dessa väldigt
              känsliga områden. Vi kan ta Utö till exempel, där P 10 sköt ända
              fram till sin nedläggning, där man fortsättningsvis kanske skjuter
              vid ett fåtal tillfällen om året. Det där fåtalet tillfällen kanske
              man skulle ta och flytta någon annanstans. På så vis skulle man
              kunna uppnå något mycket bättre.
            </seg>
            <seg xml:id="i-a81fa89c6cff9644-0">
              Detta var bara ett exempel. Jag kräver inte att du ska svara,
              Mikael Odenberg, men jag vill gärna att du ska ha med det i bilden
              när du tänker på utvecklingen av vårt land, så att den våta filten
              som sagt inte behöver läggas över stora områden för kommunerna
              och näringslivets utveckling.
            </seg>
          </u>
          <note type="speaker" xml:id="i-e120879e793d2bf4-0">
            Anf. 83 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-ae212989b645eb08-7">
            <seg xml:id="i-442b5d77889768ee-0">
              Fru talman! Det framgår också av svaret att Försvarsmakten har
              lämnat ett antal skjutfält, och det kan inte uteslutas att man
              kommer att lämna fler. Jag tror att det som kommer att vara mest
              påtagligt nu är att det på många skjutfält kommer att vara en
              mindre utnyttjandegrad än vad man haft tidigare eftersom det inte
              är förband av samma omfattning och storlek som övar nu längre.
            </seg>
            <seg xml:id="i-f37e0c2284b86bcd-0">
              Tidigare sköts det på ganska många håll i skärgården med de fasta
              kustartilleriförbanden, som nu inte finns kvar. Det gör att många
              områden så att säga har kunnat tas bort från riksintresset. I
              stället har vi nu en amfibiekår som är rörlig och som i den meningen
              övar över större ytor. Där tillkommer det nya områden. Men över
              tid menar jag att det är ganska uppenbart att de områden som omfattas
              av riksintresset för totalförsvaret kommer att minska.
            </seg>
          </u>
          <note xml:id="i-c609d0d58c4f082c-10">
            Överläggningen var härmed avslutad.
          </note>
          <note xml:id="i-975aeabf4a25cb4d-0">
            15 § Svar på interpellation 2006/07:204 om införskaffande av
            krigsmateriel från Israel
          </note>
          <note type="speaker" xml:id="i-afe7ce796f4e2c78-0">
            Anf. 84 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-ae212989b645eb08-8">
            <seg xml:id="i-605ca6506438c398-0">
              Fru talman! Mehmet Kaplan har frågat vilka åtgärder jag avser
              att vidta för att avbryta militärt samarbete med stater som bryter
              mot folkrätten, inklusive Israel. På den frågan får jag svara
              följande:
            </seg>
            <seg xml:id="i-95449a67b4c76468-0">
              Utgångspunkten för interpellantens fråga är att Försvarets materielverk,
              FMV, har inköpt viss krigsmateriel från Israel. Det är emellertid
              inget konstigt med det. Sverige importerar den krigsmateriel som
              vårt försvar behöver för att fullgöra sina uppgifter.
            </seg>
            <seg xml:id="i-d5aaeabc2013974c-0">
              Försvarets materielverk har, som Mehmet Kaplan tagit upp, anskaffat
              bland annat mörkersiktutrustning närmare bestämt bildförstärkare
              samt störsändare från Israel till den svenska försvarsmakten.
              Bildförstärkare används av den enskilde soldaten för att öka orienteringsförmågan
              i mörker och används under såväl utbildning som insatser såsom
              i Afghanistan och Kosovo. Störsändare används för att öka skyddet
              för marinens fartyg och dess besättning genom att kraftigt försvåra
              för andra radarsystem att lokalisera fartyget. Försvarets materielverks
              anskaffning av mörkerhjälpmedel och störsändare har genomförts
              helt enligt principerna för konkurrensupphandling.
            </seg>
            <seg xml:id="i-f0b24317dae1eb16-0">
              Regeringen har precis samma förhållningssätt i de här frågorna
              som den tidigare, socialdemokratiska regeringen hade. Vi försöker
              tillgodose våra nationella intressen på ett för skattebetalarna
              optimalt sätt, det vill säga genom att köpa så bra produkter som
              möjligt till så fördelaktiga priser som möjligt. Den här affärsmässigheten
              är emellertid inte överordnad alla andra hänsyn. Sålunda köper
              Sverige aldrig materiel eller därtill knuten kompetens från länder
              som är föremål för internationella sanktioner eller embargon.
              Den demokratiska staten Israel är inte föremål för några sådana
              sanktioner.
            </seg>
            <seg xml:id="i-a2989f64d72e5e3c-0">
              Till sist: Regeringen vill naturligtvis se en fredlig lösning
              i Mellanöstern där två stater, Israel och en palestinsk stat,
              kan existera sida vid sida inom säkra och erkända gränser. Sverige
              tvekar inte att kritisera övergrepp som begås från någon sida
              i konflikten, och regeringen kommer även fortsättningsvis att
              framföra Sveriges tydliga krav på att folkrätten respekteras.
            </seg>
          </u>
          <note type="speaker" xml:id="i-412bcda489188a9b-0">
            Anf. 85 MEHMET KAPLAN (mp):
          </note>
          <u who="mehmet_kaplan_727649" xml:id="i-58788475d849d8c4-0">
            <seg xml:id="i-5116e86acae1dba7-0">
              Fru talman! Jag vill tacka försvarsministern.
            </seg>
            <seg xml:id="i-bbbbd53810ef4dc3-0">
              Min interpellation handlar just om Sveriges militära samarbete
              med ett land som har fördömts av bland annat FN:s internationella
              domstol i Haag för att bryta mot just folkrätt, ett land som brukar
              ett omfattande och oproportionerligt våld mot den palestinska
              civilbefolkning som det har ett ansvar för, eftersom det har huvudrollen
              i det ockupationsdrama som vi har bevittnat de senaste decennierna.
            </seg>
            <seg xml:id="i-1bd68aa4db0dc16b-0">
              Under kriget i Libanon sommaren 2006 slogs också fast att Israel
              även här utövat ett oproportionerligt våld mot den libanesiska
              civilbefolkningen, bland annat genom en omfattande användning
              av klusterbomber mot civila mål.
            </seg>
            <seg xml:id="i-a181360ed14552fc-0">
              I interpellationen har jag skrivit militärt samarbete. Det jag
              har svårt för är paradoxen att vi inte kan sälja vapen till Israel,
              och det finns det förvisso flera skäl till, men att vi köper vapen
              därifrån.
            </seg>
            <seg xml:id="i-edf9072141cad53f-0">
              Finns det någon principiell skillnad mellan vapenexport och vapenimport?
              När det gäller svensk vapenexport säger vi att det inte ska ske
              med Israel. Det är vad vi principiellt säger. Varför gör vi det?
              Jo, därför att Israel bryter mot FN-stadgan genom att ockupera
              Gaza och Västbanken, genom att annektera östra Jerusalem och på
              många andra sätt kränka de mänskliga rättigheterna. Därför exporterar
              vi inte vapen dit. Men vi importerar vapen därifrån. Det handlar
              alltså om vapen, inte om handel med andra, vanliga, varor. Då
              borde ju samma regler gälla, tycker man. Kan försvarsministern
              förklara för mig vilken principiell skillnad det är mellan vapenimport
              och vapenexport?
            </seg>
          </u>
          <note type="speaker" xml:id="i-7566c34b8683cb5a-0">
            Anf. 86 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-ae212989b645eb08-9">
            <seg xml:id="i-3a9a7e6dc2b1ac75-0">
              Fru talman! Det jag vänt mig mot är de formuleringar i Mehmet
              Kaplans interpellation som just söker ge en bild av att Sverige
              är involverat i ett nära militärsamarbete med Israel. Så är inte
              fallet. Vi har, som interpellanten helt korrekt konstaterar, inte
              på länge sålt någon försvarsmateriel till Israel. Däremot har
              vi inköpt en del försvarsmateriel därifrån. I båda fallen, oavsett
              om det gäller inköp eller försäljning, gäller samma sak, nämligen
              att vi följer gällande regelverk.
            </seg>
            <seg xml:id="i-2e835e19319b390f-0">
              Den restriktion som gäller för inköp av försvarsmateriel är att
              en stat är utsatt för internationella sanktioner. För vapenexport,
              eller export av försvarsmateriel, gäller ett mycket mer omfattande
              och komplicerat regelverk. Där är regelverket också mycket mer
              restriktivt. Den svenska vapenexporten är reglerad i lag till
              skillnad från importen, och beslut rörande krigsmaterielexport
              fattas självständigt av Inspektionen för strategiska produkter
              efter noggrann prövning av alla omständigheter som föreligger
              i det enskilda fallet och i enlighet med de sedan lång tid gällande
              och parlamentariskt förankrade riktlinjerna för krigsmaterielexport
              samt EU:s uppförandekoder för vapenexport. Frågorna om dessa regler
              är inte mitt ansvarsområde, utan åvilar statsrådet Tolgfors.
            </seg>
            <seg xml:id="i-e1932d7c115b8991-0">
              Mig veterligen pågår ett beredningsarbete när det gäller vapenexportreglerna,
              grundat på den utredning som Anders Svärd genomförde. Mig veterligen
              pågår ingen utredning kring reglerna för import av försvarsmateriel.
            </seg>
          </u>
          <note type="speaker" xml:id="i-c121c5723b27d780-0">
            Anf. 87 MEHMET KAPLAN (mp):
          </note>
          <u who="mehmet_kaplan_727649" xml:id="i-58788475d849d8c4-1">
            <seg xml:id="i-f88151bb9764fb82-0">
              Fru talman! Tack, försvarsministern, för de klargörande orden.
            </seg>
            <seg xml:id="i-a151be5e317e3331-0">
              Det är lite avslöjande, tycker jag, att försvarsministern i sitt
              svar tar upp att man egentligen inte har gjort något som är annorlunda
              jämfört med den socialdemokratiska regeringen, utan man har precis
              samma förhållningssätt i dessa frågor. Den socialdemokratiska
              regeringen tog upp liknande frågor på samma sätt och menade att
              vi inte hade något särskilt stort samarbete med staten Israel.
              Det kan dock sägas att Israel finns med på tio-i-topp-listan över
              de länder vi köper vapen av.
            </seg>
            <seg xml:id="i-092a927639633049-0">
              En annan principiellt viktig fråga som jag har, i ljuset av det
              svar som försvarsministern gav till första delen av vår diskussion,
              gäller militärattachéer. Jag skulle vilja veta mer om vad Sveriges
              militärattaché, eller försvarsattaché som det också heter, gör
              i Israel. Är det inte att, som det står i förordningen om Sveriges
              försvarsattachéer, biträda svenska försvarsmyndigheter i frågor
              som berör inköp eller försäljning av materiel och tjänster?
            </seg>
            <seg xml:id="i-d6ad707a1e5b1745-0">
              Hur kommer det sig att vi har en så kallad försvarsattaché i
              Israel men inte i många andra länder? Mig veterligen har vi försvarsattachéer
              i ett 30-tal länder, och Israel är sedan förra året ett av dem.
              Jag förmodar att försvarsministern inte har för avsikt att på
              något sätt dra tillbaka detta.
            </seg>
          </u>
          <note type="speaker" xml:id="i-dc1eef7fd99d4d73-0">
            Anf. 88 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-ae212989b645eb08-10">
            <seg xml:id="i-5500aca05efcc000-0">
              Fru talman! Det är en alldeles korrekt förmodan. Det avser vi
              inte att göra.
            </seg>
            <seg xml:id="i-647b4d5dcf2eae01-0">
              Anledningen till att jag framhåller att regeringen ser på ett
              likartat sätt på dessa frågor som den tidigare regeringen är att
              jag tycker att det är av värde att det finns stabilitet och kontinuitet
              både när det gäller förhållningssättet till konflikter i världen
              och förhållningssättet till de grundläggande regelverken. Om det
              är för handen är det viktigt att tala om det.
            </seg>
            <seg xml:id="i-f1163e19047475a5-0">
              Både frågan om inköp av försvarsmateriel från Israel och frågan
              om vår försvarsattaché, som inte är utsänd av Regeringskansliet
              och departementet utan av Försvarsmakten, har varit föremål för
              ett antal debatter i kammaren. Min företrädare Leni Björklund,
              liksom den tidigare utrikesministern, har besvarat ett antal interpellationer
              om detta.
            </seg>
            <seg xml:id="i-2174d194d442d147-0">
              När det gäller militärattachéerna, eller försvarsattachéerna,
              har de en lång rad uppgifter som varierar beroende på var de befinner
              sig. Om man är försvarsattaché i ett land där det finns en pågående
              ansträngning för att till exempel exportera flygsystemet JAS 39
              Gripen påverkar det naturligtvis försvarsattachéns uppgifter.
              Han kommer säkert att ägna en stor del av sin arbetstid åt frågor
              som är relaterade till relationen med försvarsindustrin. På andra
              håll handlar det mer om att vara rådgivare till ambassadören,
              beskickningschefen.
            </seg>
            <seg xml:id="i-805041d6e109034e-0">
              När det gäller vår närvaro i Israel finns det ett oerhört starkt
              behov för oss att följa utvecklingen på plats för att kunna förbättra
              de säkerhetspolitiska analyser som vi gör. Att vi har ett bra
              underlag är mycket viktigt i synnerhet om vi själva, och framför
              allt genom EU, vill försöka bidra till något positivt i regionen
              och i den pågående konflikten. Och vi får ett bättre underlag
              om vi är på plats med militär personal som har sådan kompetens
              som den genomsnittlige diplomaten med civil bakgrund inte har.
            </seg>
            <seg xml:id="i-6798111267acd899-0">
              Vi ser fortlöpande över frågan och för en dialog med Försvarsmakten
              om hur våra attachéer ska fördelas över världen; det finns ju
              en begränsning i resurser. Nu gör vi förändringar. Det innebär
              bland annat neddragningar av antalet attachéer på platser där
              vi varit tungt närvarande det kan gälla Storbritannien och USA
              för att därigenom frigöra resurser och kunna vara på plats på
              fler ställen runtom i världen. Det tillgodoser ett viktigt behov
              hos den svenska regeringen att få den typ av information som vi
              kan få genom att ha militärattachéer på plats.
            </seg>
          </u>
          <note type="speaker" xml:id="i-be40cf65fa6f4261-0">
            Anf. 89 MEHMET KAPLAN (mp):
          </note>
          <u who="mehmet_kaplan_727649" xml:id="i-58788475d849d8c4-2">
            <seg xml:id="i-bf4811d18a30eccb-0">
              Fru talman! Jag tackar försvarsministern för svaret. Man behåller
              alltså ungefär samma linje. Jag förstår att han kallar det för
              långsiktighet och något som bidrar till stabilitet.
            </seg>
            <seg xml:id="i-310ce78f94bf2d51-0">
              Ingenting är enkelt i Mellanösternkonflikten, men en sanning
              finns där. Det är att ju mer ett folk, eller en enskild människa
              för den delen, plågas, ockuperas, svälts ut eller skräms, desto
              hårdare och mer oresonligt blir svaret. Det leder inte till stabilitet
              och långsiktighet. Våld föder våld. Det är en sanning som låter
              som en klyscha, men vi har sett att den är riktig. Detta våld
              drabbar aldrig de maktmän som det påstås vara riktat mot. Det
              har vi också sagt tidigare, även om vi på senare tid sett att
              en och annan drabbats hårt. I stället är det oftast vanliga civila
              människor som drabbas och i störst antal.
            </seg>
            <seg xml:id="i-aa2266f46c928046-0">
              Familjer som vill leva sina liv dödas när den meningslösa terrorn
              spränger ett kafé i Haifa eller demolerar ett bostadshus i Gaza.
              Under en tioårsperiod har fler än 2 200 hus blivit demolerade
              på Västbanken, och fler än 13 000 palestinier har blivit bostadslösa.
              En utflykt på stranden i Gaza kan innebära att hela familjen utplånas.
            </seg>
            <seg xml:id="i-8e1e355ecb7f0326-0">
              Alla som diskuterar frågan om svensk vapenexport kan argumentationen
              utan vapenexport inga intäkter att använda för att utveckla nya
              vapen. Rimligen är import av vapen och krigsmateriel från andra
              länder därmed ett direkt stöd till det landets krigsmaskineri.
              Sverige har en omfattande vapenimport från Israel. EU och Sverige
              måste i sina kontakter med Israel ställa vissa krav ingen vapenimport
              så länge landet är inblandat i väpnad konflikt.
            </seg>
          </u>
          <note type="speaker" xml:id="i-5f3cc6a8938acd6d-0">
            Anf. 90 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-ae212989b645eb08-11">
            <seg xml:id="i-1f2481bbea4b4ace-0">
              Fru talman! Av lätt insedda skäl delar jag på den här punkten
              inte Mehmet Kaplans analys. Jag har också uppfattat, ska jag ärligt
              säga, att den här interpellationen mindre handlar om försvarsmaterielfrågor
              än om det bakomliggande, nämligen den långdragna konflikten i
              Mellanöstern. Jag har avsiktligt undvikit att gå in på den av
              det skälet att det inte är mitt område utan utrikesministerns,
              men jag kan hålla med interpellanten på en punkt: Ingenting är
              enkelt.
            </seg>
            <seg xml:id="i-0290ef3ed5647ca9-0">
              Jag kan också hålla med honom om att det naturligtvis inte råder
              någon tvekan om att det är många vanliga människor, oskyldiga
              människor, kvinnor och barn, som blir de verkliga offren för den
              konflikt som pågår. Dessa offer hittar vi både på den palestinska
              sidan och på den israeliska sidan, där man också befinner sig
              i en situation med en statsbildning som hela tiden levt under
              ett starkt hot och där man har en granne som ännu inte fullt tydligt
              är beredd att erkänna staten Israels existens.
            </seg>
            <seg xml:id="i-507db1bdeb2b43be-0">
              Från den svenska regeringens sida tvekar vi inte att påtala brott
              som vi uppfattar sker mot folkrätten. Det kommer vi att göra oavsett
              vem det är som begår dessa brott.
            </seg>
          </u>
          <note xml:id="i-c609d0d58c4f082c-11">
            Överläggningen var härmed avslutad.
          </note>
          <note xml:id="i-5adbc0441b0e959c-0">
            16 § Svar på interpellation 2006/07:185 om exportfrämjande verksamhet
          </note>
          <note type="speaker" xml:id="i-63605283aff04c03-0">
            Anf. 91 Statsrådet STEN TOLGFORS (m):
          </note>
          <u who="sten_tolgfors_b0487c" xml:id="i-9541f8eee3662df2-0">
            <seg xml:id="i-90d58a8ab1718858-0">
              Fru talman! Carina Adolfsson Elgestam har i interpellationen
              ställt tre frågor till mig om den exportfrämjande verksamheten:
            </seg>
            <seg xml:id="i-5b56821b212a0655-0">
              Grunden för svensk exportutveckling är, som jag sade redan i
              vår interpellationsdebatt den 8 december förra året, ett gott
              generellt näringsklimat. Regeringen vill genom en ny politik förbättra
              de grundläggande förutsättningarna för företagen. Det handlar
              bland annat om stärkt rådgivning, satsning på kvinnors företagande,
              avgiftslättnader, regelförenkling och skattereduktioner. Därtill
              kommer vikten av internationell frihandel och en väl fungerande
              inre marknad inom EU.
            </seg>
            <seg xml:id="i-d14659b839661b80-0">
              I takt med att små och medelstora företag får bättre villkor
              för att växa på hemmaplan kan de klara sig ännu bättre på exportmarknader.
              Genom det konkurrenstryck som skapas via handel förbereds de för
              att söka sig utomlands. Exportfrämjandet ska komplettera regeringens
              politik för att stärka klimatet för små och medelstora företag.
            </seg>
            <seg xml:id="i-067e606599f1c081-0">
              Exportfrämjandets roll är att särskilt bidra till att öka särskilt
              små och medelstora företags förmåga till internationalisering
              och möjlighet att växa internationellt.
            </seg>
            <seg xml:id="i-0b52f18894e899bd-0">
              Med grundläggande avgiftsfri exportservice och kompetensutveckling
              för företag som bas erbjuder Exportrådet svenska företag tjänster
              i hela exportkedjan med bland annat regional exportrådgivning,
              vilken förutsätts täcka samtliga län i Sverige, samt riktade exportfrämjande
              insatser.
            </seg>
            <seg xml:id="i-591063d1868632e4-0">
              Jag vill här som ett särskilt exempel fästa uppmärksamhet på
              den satsning som 2007 görs för att främja exporten av svenska
              livsmedel. Genom särskilda medel från Jordbruksdepartementet driver
              Exportrådet ett särskilt branschprogram på detta område; nivån
              har 2007 höjts från 5 till 6 miljoner kronor.
            </seg>
            <seg xml:id="i-d9cdef137cb48247-0">
              De tillfälliga medel för exportfrämjandet som den föregående
              socialdemokratiska regeringen beslutade om löpte ut 2006, helt
              i enlighet med den tidigare regeringens budgetproposition för
              2006 och 2006 års ekonomiska vårproposition. Det innebar, vilket
              jag påpekade i en tidigare interpellationsdebatt med Carina Adolfsson
              Elgestam, att anslaget för exportfrämjande verksamhet skulle ha
              halverats för 2007 om inget gjordes. Regeringen har därför satsat
              ytterligare 75 miljoner kronor på exportfrämjandet för 2007. Det
              innebär en avsevärd förstärkning jämfört med oförändrad politik.
            </seg>
            <seg xml:id="i-4cd0d39ecc712aa8-0">
              Samtidigt fäster regeringen stor vikt vid att offentliga medel
              på alla områden ska användas så effektivt som möjligt. Det är
              av det skälet som regeringen i dagarna beslutar om den översyn
              av de handels- och investeringsfrämjande insatserna som redovisades
              i budgetpropositionen för 2007. Översynen ska bland annat analysera
              resultat i den exportfrämjande verksamheten i jämförelse med de
              förväntningar som staten som uppdragsgivare uttrycker i samband
              med anslagsgivning, i avtal och instruktioner. Den ska också analysera
              hur användningen av medel för exportfrämjande insatser i Sverige
              och på utlandsmarknaderna sammanfaller med näringslivets, i första
              hand de små och medelstora företagens, behov.
            </seg>
            <seg xml:id="i-e6a4b64b14981712-0">
              En annan viktig fråga som ska analyseras är samverkansmöjligheter
              och synergieffekter mellan Exportrådets och Invest in Sweden Agencys
              utlandsorganisationer liksom mellan deras verksamheter i övrigt.
            </seg>
            <seg xml:id="i-dabd717258b9910e-0">
              Exportfrämjandet är betydelsefullt för att stärka förutsättningarna
              för främst de små och medelstora företagen. Även Sverigefrämjande
              insatser för att profilera och synliggöra kompetens och förmåga
              hos svenskt näringsliv kan stödja företag i deras individuella
              internationalisering. Regeringen samlar nu därför ansvaret för
              handels-, investerings- och Sverigefrämjandet under en och samma
              minister, vilket inte skett tidigare.
            </seg>
            <seg xml:id="i-2cf1a35e21411794-0">
              Som jag nämnde vid interpellationsdebatten den 8 december har
              också den svenska utrikesförvaltningen en betydelsefull roll i
              handelsfrämjandet. Ett viktigt uppdrag för svenska utlandsmyndigheter
              är att hjälpa företagen i frågor om handelshinder. Här spelar
              också Kommerskollegium en central roll.
            </seg>
            <seg xml:id="i-b4412edf6b92298c-0">
              Med ett effektivt och uthålligt exportfrämjande och bättre förutsättningar
              att växa på hemmaplan skapar vi ett starkare Sverige för tillväxt
              och sysselsättning.
            </seg>
          </u>
          <note type="speaker" xml:id="i-2e5357bd67afd93a-0">
            Anf. 92 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-fcd9457db6338bac-0">
            <seg xml:id="i-53cb745e8a175c7e-0">
              Fru talman! Jag vill börja med att tacka för svaret. Jag har
              läst det flera gånger och funderar över vad ministern egentligen
              säger. Att exportfrämjande verksamhet är viktigt och att det är
              viktigt för Sverige och för vår tillväxt tror jag att vi kan vara
              överens om. Men när den borgerliga alliansregeringen gör neddragningar
              på den exportfrämjande verksamheten i en tid när det kokar av
              tillväxt i Sverige man har ju tagit över ett färdigt smörgåsbord
              samtidigt som vi vet att Sverige tyvärr tappar marknadsandelar
              på vissa strategiska exportmarknader, då känns det lite grann
              som att regeringen har valt fel väg.
            </seg>
            <seg xml:id="i-5ef347da099cc057-0">
              När jag läser svaret får jag en känsla av att det mer handlar
              om att marknaden själv ska styra. Det gör mig lite orolig, inte
              minst med tanke på att det är just de små och medelstora företagen
              som behöver ha hjälp för att ta sig ut i världen. De ställs inför
              många frågor. Jag tycker att de 4 miljoner som ministern eller
              regeringen nu tillför exportrådgivarna är bra, men jag kan fortfarande
              inte låta bli att fundera över om detta räcker.
            </seg>
            <seg xml:id="i-d7a5b45eb688131a-0">
              Jag funderar också över hur det blir med de andra branschprogrammen.
              Det är bra med den fortsatta satsningen på branschprogrammet för
              livsmedel. Det behöver vi. Det finns små livsmedelsföretag i Sverige
              som kan ta marknadsandelar runtom i världen. Det gäller inte bara
              Ikea, som i dag är vår största livsmedelsleverantör. Men det finns
              andra branschprogram som nu kommer att upphöra, och det kan man
              också känna oro för.
            </seg>
            <seg xml:id="i-15fb343308a4e8ff-0">
              Jag har ställt tre frågor till ministern angående de regionala
              exportrådgivarna, bland annat om det här kommer att generera tillräcklig
              kompetens. De är 22. Kommer pengarna att räcka till dem så att
              de fortsättningsvis har möjlighet att i lugn och ro ge våra småföretagare
              råd?
            </seg>
          </u>
          <note type="speaker" xml:id="i-0838aeabff51443d-0">
            Anf. 93 Statsrådet STEN TOLGFORS (m):
          </note>
          <u who="sten_tolgfors_b0487c" xml:id="i-9541f8eee3662df2-1">
            <seg xml:id="i-e83e131616215feb-0">
              Fru talman! De regionala exportrådgivarna förutsätts bli kvar.
              Detta har vi även tidigare lämnat besked om. Det antyds från oppositionen
              att man skulle ha en annan finansiell lösning för exportfrämjandet.
              Hur är det egentligen? Retoriskt har Socialdemokraterna, som oppositionsparti,
              en önskan om att möta globaliseringen med mer av bidrag möjligen
              för att kompensera för den bristande näringspolitik man vill bedriva
              och de stora skattehöjningar på arbete som väntar det svenska
              folket om det skulle vara en annan regering.
            </seg>
            <seg xml:id="i-5492140f8c50954f-0">
              Om det hade varit så enkelt hade Sverige inte tappat marknadsandelar,
              som interpellanten har noterat, jämfört med andra västeuropeiska
              konkurrentländer. Under sin tid som regeringsparti föreslog Socialdemokraterna
              en dubbelt så stor besparing på exportfrämjandet för 2007 som
              den alliansregeringen lade fram i höstas. Regeringen bedömde tvärtom
              att den nedskärning som Socialdemokraterna föreslog såväl i budgetpropositionen
              för 2006 som i den ekonomiska vårpropositionen 2006 inte var realistisk.
              Därför tillförde regeringen 75 miljoner extra för 2007.
            </seg>
            <seg xml:id="i-be39e4bf23930dd8-0">
              Nu ska vi se över exportfrämjandet, vilket jag noterar att Miljöpartiet
              välkomnar. Vi vill se en validering av resultat och en användning
              av dagens resurser. Ett grundproblem har varit att främjandet
              behandlats av Socialdemokraterna som en verksamhet av tillfällig
              karaktär där man tillfört medel till hälften på tillfällig grund.
              Nu lever vi med följderna av den struktur som den tidigare regeringen
              etablerade. Man hade tolv år på sig att permanenta finansieringen
              på en högre nivå om man så hade velat, men man valde att avstå.
              Den tillfälliga anslagsförstärkningen för främjande löpte ut 2006
              i enlighet med den socialdemokratiska regeringens politik. Inte
              heller nu i riksdagen föreslår Socialdemokraterna annat än tillfälliga
              pengar för exportfrämjande, det vill säga inte en hållbar eller
              långsiktig lösning.
            </seg>
            <seg xml:id="i-9317edb1990cb5de-0">
              Det är till och med svårt att av Socialdemokraternas motion bedöma
              karaktären på finansieringen eftersom man över huvud taget inte
              specificerar sin budget. Näringsutskottet noterade att s-motionen
              var utan förslag till riksdagsbeslut. Socialdemokraterna har alltså
              över huvud taget inte lagt fram några konkreta förslag till finansiering
              för riksdagen. Jag anar att tanken är att kunna antyda att allt
              ryms och att inget faller vid sidan av men det är inte trovärdigt.
            </seg>
            <seg xml:id="i-436d13432941b249-0">
              Det finns inte heller någon enighet på vänsterkanten, inget gemensamt
              alternativ. Vänstern har ett annat förslag än Socialdemokraterna.
              Miljöpartiet välkomnar, som sagt, alliansens översyn av exportfrämjandet.
              Man kan alltså inte leverera någon ytterligare tillkommande långsiktig
              finansiering.
            </seg>
            <seg xml:id="i-e88f2f55147349b5-0">
              Jag noterar också att konsekvenserna av det Socialdemokraterna
              säger är att man i minoritet tar avstånd från den vårbudget man
              lade fram i regeringsställning. Man säger också det uttryckligen,
              nämligen att man sammantaget anser att ytterligare 165 miljoner
              i jämförelse med 2006 års ekonomiska vårproposition som man själv
              lade fram borde ha satsats på export- och investeringsfrämjande.
              Så skriver man i sin reservation i utskottet.
            </seg>
            <seg xml:id="i-18befcc36cc089a0-0">
              Socialdemokraterna anser alltså att den socialdemokratiska regeringen
              gjorde fel och borde ha satsat dubbelt så mycket pengar. Det kallar
              jag eftertankens kranka blekhet. Kan det sägas tydligare? I opposition
              presenteras alltså ospecificerade temporära anslagsökningar utan
              förslag till anslagsbeslut och man tar avstånd från den linje
              man drev i regeringsställning. Vi vill bort från det. Vi vill
              validera resultat och finna en trovärdig och långsiktig lösning.
            </seg>
          </u>
          <note type="speaker" xml:id="i-1a74a985589148f8-0">
            Anf. 94 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-fcd9457db6338bac-1">
            <seg xml:id="i-0e784c593ef02c14-0">
              Fru talman! Man kan bolla med siffror på många olika sätt. Mycket
              handlar också om trovärdighet. De borgerliga hävdar att de satsar
              dubbelt så mycket gentemot vad den föregående regeringen har gjort.
              Det kan kännas lite skrämmande. Man kan fundera över hur det är
              med trovärdigheten.
            </seg>
            <seg xml:id="i-decb7e585a2f2a7b-0">
              Om man tittar på hur mycket den förra regeringen satsade under
              2006 handlar det om 221 miljoner. Om man tittar i den nuvarande
              regeringens budget handlar det om 185 miljoner. När jag räknar
              blir det mindre pengar till exportfrämjande verksamhet. Det blir
              definitivt inte en fördubbling. Det känns som att det inte är
              riktigt tillförlitligt att säga att det sker en fördubbling.
            </seg>
            <seg xml:id="i-5217d218f99445fd-0">
              Att bolla med siffror är en sak, men det som oroar mig mest är
              situationen för den lilla företagaren. I Småland, där jag bor,
              finns många småföretag. Ett flertal av dem skulle behöva växa.
              En del av småföretagarna är inte så vana vid att hantera den typen
              av frågor. De har startat ett företag eftersom de hade en dröm
              om att producera en vara eller en tjänst. Det är de duktiga på.
              Men nu känner de att de behöver komma ut på den eller den marknaden,
              och de behöver hjälp på traven. I dag är det möjligt att kostnadsfritt
              träffa en exportrådgivare vid sexnio tillfällen under en halv
              dag åt gången och sitta ned i lugn och ro och gå igenom marknaden.
              Hur ser det ut? Är det rätt marknad att satsa på? Det kan vara
              helt fel land eller kontinent. De kanske ska vända sig mot ett
              annat land med den produkt de vill sälja. Möjligheten att göra
              detta i lugn och ro är oerhört viktigt för tilltron till att våga
              satsa på export.
            </seg>
            <seg xml:id="i-b794d9eb8079c670-0">
              Ministern sade i sitt svar att i det perspektivet satsar man
              på att stärka rådgivningen jag är inte helt övertygad om att det
              är en förstärkning kvinnors företagande, avgiftslättnader, regelförenklingar
              och skattereduktioner. Jag är inte övertygad om att det är viktigast.
            </seg>
            <seg xml:id="i-c73fbf3092467b52-0">
              När man kommer ut på marknader i andra delar av världen behöver
              man få hjälp med att lära sig hur den marknaden fungerar. Det
              är därför så oerhört viktigt med exportrådgivarna. De kan hjälpa
              till så att företagarna får den tid de behöver. Även om reglerna
              förenklas i Sverige finns det regler i andra delar av världen
              som man också behöver hjälp med. Det är därför det är så viktigt
              med exportrådgivarna. Det är därför vi känner en sådan oro för
              hur det ska bli för dem i framtiden.
            </seg>
            <seg xml:id="i-d15e98ad28ac908a-0">
              Kan ministern här och i dag säga att småföretagarna inte behöver
              vara oroliga och att pengarna kommer att räcka till de 22 rådgivarna
              som finns i dag? De ska våga ta första steget och växa.
            </seg>
          </u>
          <note type="speaker" xml:id="i-8fd6bab80cc90bbb-0">
            Anf. 95 Statsrådet STEN TOLGFORS (m):
          </note>
          <u who="sten_tolgfors_b0487c" xml:id="i-9541f8eee3662df2-2">
            <seg xml:id="i-61c56995ddccaf6d-0">
              Fru talman! Jag gav det beskedet i mitt tidigare inlägg, och
              jag gjorde det även i interpellationsdebatten i december. De regionala
              exportrådgivarna förutsätts bli kvar.
            </seg>
            <seg xml:id="i-078ec34851a8d1cb-0">
              Jag vill nämna för Carina att jag inte sade att vi lägger dubbelt
              så mycket pengar på exportfrämjandet. Jag sade att den sänkning
              den socialdemokratiska regeringen indikerade såväl i budgetpropositionen
              som i vårpropositionen hade inneburit en dubbelt så stor neddragning.
              Det är möjligen ett besvärande faktum för interpellanten att så
              är fallet.
            </seg>
            <seg xml:id="i-1048083879f70497-0">
              Det är genom siffror, vill jag påstå, som orden blir verklighet.
              Det är en sak att stå och önska saker och ting och en annan att
              verkställa dem. Jag tror att det i längden kommer att bli ett
              trovärdighetsproblem för Socialdemokraterna. Man har inte pengarna
              för det man säger att man stöder.
            </seg>
            <seg xml:id="i-c9166b3500c5db45-0">
              Jag vill också fråga interpellanten om hon är för eller emot
              den översyn som regeringen nu genomför i akt och mening att se
              till att skattepengar används väl och verifiera resultaten av
              det exportfrämjande arbetet.
            </seg>
            <seg xml:id="i-756eac6ca7abf81c-0">
              Jag ser att näringsutskottet skrev så här: Utskottet anser att
              det är värdefullt att regeringen genomför den aviserade översynen
              av de berörda verksamheterna. Jag ser att Miljöpartiet i sin motion
              också var för en sådan översyn, som alltså har ett brett stöd
              i riksdagen. Men jag hör inte om Socialdemokraterna anser att
              detta är en god idé, eller om man ser ett problem med att man
              själv under en lång period i regeringsställning valde att finansiera
              främjandet till hälften med temporära, tillfälliga medel, som
              ju upphör och då så klart skapar en osäkerhet i verksamheten.
            </seg>
            <seg xml:id="i-ed3d812a5f0d7255-0">
              Nu har vi, som sagt, att leva med den struktur som den tidigare
              regeringen etablerade. Vi har också, så länge vi har den, att
              göra vårt bästa utifrån den.
            </seg>
            <seg xml:id="i-3794696635331a4f-0">
              Jag kan berätta om ett par exempel på andra nya insatser som
              är de uppdrag med åtföljande finansiering om sammanlagt drygt
              7 miljoner som jag har lämnat till Exportrådet. De ska intensifiera
              arbetet med projektexportfrämjande, utveckla och stärka marknadsföringen
              av det svenska konceptet sustainable city på den internationella
              arenan viktiga miljöfrämjande projekt förstärka verksamheten med
              exportfrämjande insatser på västra Balkan, genomföra ett projekt
              med strategisk analys av affärsmöjligheter för små och medelstora
              företag inom olika branscher och marknadssegment i Kina.
            </seg>
            <seg xml:id="i-1c8f9a801f1a3ae8-0">
              Jag noterar att Socialdemokraterna skriver att man önskar sig
              nya och förstärkta insatser för att främja svensk företagsexport
              på snabbväxande marknader, till exempel Kina. Den här regeringen
              har alltså redan levererat resultat på det området.
            </seg>
            <seg xml:id="i-f5f1ed09445550d6-0">
              Slutligen i detta inlägg: Grunden för svensk export är ett gott
              företagsklimat på hemmaplan som gör att företagen har så goda
              förutsättningar att de växer och utvecklas och gör sig redo att
              gå utomlands. Där har Socialdemokraterna mycket att redovisa i
              form av ny politik för att ta företagens behov på allvar. Tvärtom
              är jag nyfiken på om man tänker sig göra återställare på alla
              de punkter där den borgerliga regeringen nu levererar.
            </seg>
            <seg xml:id="i-89b74f36ecc5650f-0">
              Det andra som är viktigt är ett starkt konkurrenstryck på hemmaplan
              som gör att man från början driver sin verksamhet och möter och
              hanterar ett högt konkurrenstryck, som i sin tur gör att man är
              redo att möta ett konkurrenstryck i andra länder. Därför är den
              här regeringen en regering som välkomnar EU-samarbetet och det
              arbete vi gör på den gemensamma och inre marknaden. Där noterar
              jag att Socialdemokraterna länge saknat en strategi för Europaarbetet.
            </seg>
          </u>
          <note type="speaker" xml:id="i-8e6f36c7d8ee473e-0">
            Anf. 96 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-fcd9457db6338bac-2">
            <seg xml:id="i-833f53cceafd6381-0">
              Fru talman! Jag får inte riktigt det här att gå ihop, av flera
              olika anledningar. Men jag tänkte ta fasta på en sak som ministern
              sade i sitt andra inlägg, att det fanns en bristande näringslivspolitik
              i den socialdemokratiska regeringen. För mig känns det mycket
              märkligt och definitivt inte trovärdigt.
            </seg>
            <seg xml:id="i-16c2c74d9c5091fd-0">
              Vi har haft ansvaret de senaste tolv åren. När vi tog över för
              tolv år sedan såg det inte riktigt lika bra ut i Sverige som det
              gör nu. Vi tog inte över ett fullt matbord där alla maträtterna
              stod framme redan från början, utan vi fick börja med att ta en
              sak åt gången på smörgåsbordet. Skillnaden är att ni från borgarnas
              sida nu har tagit över ett fullt färdigt serverat bord. Det är
              det som är den stora skillnaden.
            </seg>
            <seg xml:id="i-e46b7bf412377683-0">
              Under resans gång upplever jag att den näringslivspolitik som
              vi har fört har varit positiv för Sverige och för företagen. Därför
              känns den bild som ministern målar upp inte riktigt trovärdig.
            </seg>
            <seg xml:id="i-1bb1713d6d99a44b-0">
              Jag vill avslutningsvis säga att jag ändå fortfarande känner
              en oro inför framtiden vad gäller exportfrågorna i allmänhet men
              framför allt vad gäller exportrådgivarna som jobbar regionalt.
              Jag lägger också särskilt märke till att ministern säger att han
              förutsätter att de blir kvar, inte att han lovar att de blir kvar.
              Det betyder mycket för företagen i deras möjlighet att komma ut
              på nya marknader.
            </seg>
            <seg xml:id="i-2f8d269fe8d17b8a-0">
              Det finns all anledning att även fortsättningsvis vara orolig
              för frågorna, och jag kommer att återkomma och fortsätta att ställa
              frågor runtomkring det här. Här och nu vill jag i alla fall tacka
              ministern för svaret ännu en gång. Tack för debatten!
            </seg>
          </u>
          <note type="speaker" xml:id="i-62d85893e5b3958a-0">
            Anf. 97 Statsrådet STEN TOLGFORS (m):
          </note>
          <u who="sten_tolgfors_b0487c" next="cont" xml:id="i-ad98abee5b1458c6-0">
            <seg xml:id="i-7d6595b453b21f50-0">
              Fru talman! Jag vill också tacka Carina Adolfsson Elgestam för
              en andra interpellation på detta område. Vi får säkert anledning
              att återkomma.
            </seg>
            <seg xml:id="i-0fcfc6216740c9a2-0">
              Jag redovisade i vår förra interpellationsdebatt om samma område
              alla de åtgärder som alliansregeringen genomför för att stärka
              klimatet för små och medelstora företag. Jag ställde också frågan
              till Carina Adolfsson Elgestam om hon avsåg att driva en återställarpolitik
              där dessa förbättringar för företagen skulle dras tillbaka om
              hon hade möjlighet. Jag fick inget svar på den frågan.
            </seg>
            <seg xml:id="i-28684adf0c16a0ab-0">
              Jag konstaterar också att Carina Adolfsson Elgestam i det ena
              inlägget sade att näringspolitiken under den socialdemokratiska
              regeringen var oerhört framgångsrik och oerhört bra, men i ett
              annat inlägg konstaterade att det faktiskt är så att Sverige sedan
              ett antal år tappat marknadsandelar på strategiska och viktiga
              marknader. Min tro och tolkning av detta är att det förmodligen
              beror på att återväxten bland svenska små och medelstora företag
              under många år inte har räckt till och att projektpengar, som
              var den socialdemokratiska regeringens väg att hantera näringspolitiken,
              inte hjälper.
            </seg>
            <seg xml:id="i-8c6110e4fd42486d-0">
              Det handlar om att skapa ett bättre företagsklimat på hemmaplan
              och hålla ett högt konkurrenstryck kombinerat med en handelspolitik
              som ger våra företag marknadstillträde. Därutöver ska vi också
              ha ett bra och kvalitativt främjande. Det är för att säkerställa
              det som vi nu ser över främjandeverksamheten.
            </seg>
            <seg xml:id="i-c825e7c98e3f33c3-0">
              Jag noterar också att jag inte fick något svar från Carina Adolfsson
              Elgestam om huruvida s är för eller emot att en sådan utvärdering
              nu görs. Men jag ser att Miljöpartiet har stött tanken tillsammans
              med allianspartierna.
            </seg>
            <seg xml:id="i-9ebf2affe6779f0d-0">
              Det är bara goda förutsättningar för små och medelstora företag
              som kan vara en långsiktig grund för exportframgångar för Sverige
              utomlands. Därför ska vi komplettera med en bra politik till stöd
              och för främjande.
            </seg>
          </u>
          <note xml:id="i-c609d0d58c4f082c-12">
            Överläggningen var härmed avslutad.
          </note>
          <note xml:id="i-bbc2e3b3b7d2f858-0">
            17 § Hänvisning av ärende till utskott
          </note>
          <note xml:id="i-acb081d3b9ed9131-0">
            Föredrogs och hänvisades
          </note>
          <note xml:id="i-d77a2aa457675d0f-0">
            18 § Bordläggning
          </note>
          <note xml:id="i-d51a7acc7651f679-0">
            Anmäldes och bordlades
          </note>
          <note xml:id="i-1bb6d785724205dd-0">
            19 § Anmälan om interpellationer
          </note>
          <note xml:id="i-30b5a4c87d0e9d8b-0">
            Anmäldes att följande interpellationer framställts
          </note>
          <note xml:id="i-75198cc3cac08746-0">
            den 19 januari
          </note>
          <note xml:id="i-4c26b97ed3d7a916-0">
            Lars Elinderson
          </note>
          <note xml:id="i-a3d4e36939de2ef8-0">
            Egon Frid
          </note>
          <note xml:id="i-26651d96052360fe-0">
            Josefin Brink
          </note>
          <note xml:id="i-198b325e17c0960f-0">
            Ulrica Messing
          </note>
          <note xml:id="i-1ff53d8f29ccccb6-0">
            Karin Svensson Smith
          </note>
          <note xml:id="i-db2189873d5a4a1b-0">
            Interpellationerna redovisas i bilaga som fogats till riksdagens
            snabbprotokoll tisdagen den 23 januari.
          </note>
          <note xml:id="i-863d71100f1b958b-0">
            20 § Anmälan om frågor för skriftliga svar
          </note>
          <note xml:id="i-eb1cbc7c1b30a32e-0">
            Anmäldes att följande frågor för skriftliga svar framställts
          </note>
          <note xml:id="i-75198cc3cac08746-1">
            den 19 januari
          </note>
          <note xml:id="i-198b325e17c0960f-1">
            Ulrica Messing
          </note>
          <u who="sten_tolgfors_b0487c" prev="cont" xml:id="i-43db6bb74a035c43-0">
            <seg xml:id="i-4e2e85d01a540ca7-0">
              Luciano Astudillo
            </seg>
            <seg xml:id="i-bc6eca3a17252d5c-0">
              Barbro Westerholm
            </seg>
            <seg xml:id="i-4e2e85d01a540ca7-1">
              Luciano Astudillo
            </seg>
            <seg xml:id="i-bc6eca3a17252d5c-1">
              Barbro Westerholm
            </seg>
          </u>
          <note xml:id="i-619679dccce216c5-0">
            Andreas Norlén
          </note>
          <note xml:id="i-a41a053477657b6f-0">
            Marianne Berg
          </note>
          <note xml:id="i-e24d61d90275fa94-0">
            Susanne Eberstein
          </note>
          <note xml:id="i-a622ff33e3bd029e-0">
            Fredrik Olovsson
          </note>
          <note xml:id="i-56ae6bcb74b2f719-0">
            Johan Pehrson
          </note>
          <note xml:id="i-a735147c85008e25-0">
            Osama Ali Maher
          </note>
          <note xml:id="i-87fa4851f273412c-0">
            Fredrik Lundh
          </note>
          <note xml:id="i-b65511417860072b-0">
            Britta Rådström
          </note>
          <note xml:id="i-88b72f7c7a458ab5-0">
            Per Bolund
          </note>
          <note xml:id="i-0956a505cf896d0a-0">
            Bodil Ceballos
          </note>
          <note xml:id="i-ed49c6255e838361-0">
            Ronny Olander
          </note>
          <note xml:id="i-ed49c6255e838361-1">
            Ronny Olander
          </note>
          <note xml:id="i-420ed5124cf1be31-0">
            Hans Wallmark
          </note>
          <note xml:id="i-d9e75d25a3c59987-0">
            Frågorna redovisas i bilaga som fogats till riksdagens snabbprotokoll
            tisdagen den 23 januari.
          </note>
          <note xml:id="i-985399184300e919-0">
            21 § Anmälan om skriftliga svar på frågor
          </note>
          <note xml:id="i-3e7dccd159ce94e7-0">
            Anmäldes att skriftliga svar på följande frågor inkommit
          </note>
          <note xml:id="i-39e2e0178f14d889-0">
            den 18 januari
          </note>
          <note xml:id="i-a3cdefa015c3f558-0">
            Lars-Ivar Ericson
          </note>
          <note xml:id="i-75198cc3cac08746-2">
            den 19 januari
          </note>
          <note xml:id="i-6e85c6f20364d223-0">
            Helene Petersson
          </note>
          <note xml:id="i-a8272ba64ffe9b93-0">
            Ulf Holm
          </note>
          <note xml:id="i-096de5ace96b32e1-0">
            Svaren redovisas i bilaga som fogats till riksdagens snabbprotokoll
            tisdagen den 23 januari.
          </note>
          <note xml:id="i-72fe8d01d73bb718-0">
            22 § Kammaren åtskildes kl. 13.58.
          </note>
          <note xml:id="i-6134c1d6ab507f00-0">
            Förhandlingarna leddes
          </note>
          <note xml:id="i-03ce7c20e4687436-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
