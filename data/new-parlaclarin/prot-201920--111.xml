<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2019</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2019</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--111</head>
          <docDate when="2019-01-01">2019-01-01</docDate>
        </div>
      </front>
      <body>
        <div>
          <note xml:id="i-dff73c63a0d1f137-0">
            § 1 Justering av protokoll
          </note>
          <note xml:id="i-51adc1be498a6656-0">
            Protokollet för den 3 april justerades.
          </note>
          <note xml:id="i-c461f66198a3797e-0">
            § 2 Anmälan om subsidiaritetsprövning
          </note>
          <note xml:id="i-cebf0dd5d9b35b6b-0">
            Tredje vice talmannen anmälde att utdrag ur prot. 2019/20:30
            för torsdagen den 2 april i ärende om subsidiaritetsprövning av
            EU-förslag hade kommit in från näringsutskottet.
          </note>
          <note xml:id="i-025b537d11071c2d-0">
            § 3 Anmälan om fördröjt svar på interpellation
          </note>
          <note xml:id="i-649f764af3a169ff-0">
            Följande skrivelse hade kommit in:
          </note>
          <note xml:id="i-4255dac3dc68a72a-0">
            Interpellation 2019/20:394
          </note>
          <note xml:id="i-37fb6f671cea1138-0">
            Till riksdagen
          </note>
          <note xml:id="i-e0703d32b08532f6-0">
            Interpellation 2019/20:394 Äldreomsorgens beredskap för spridningen
            av covid-19
          </note>
          <note xml:id="i-fc44f22348a49ed3-0">
            av Ann-Christine From Utterstedt (SD)
          </note>
          <note xml:id="i-a54c1e7e0493f0ce-0">
            Interpellationen kommer att besvaras tisdagen den 5 maj 2020.
          </note>
          <note xml:id="i-e7f31ef7a312a28c-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-814deab146848308-0">
            Helsingfors den 23 april 2020
          </note>
          <note xml:id="i-221921164fc00982-0">
            Social departementet
          </note>
          <note xml:id="i-1d6528093f0d2115-0">
            Lena Hallengren (S)
          </note>
          <note xml:id="i-97d5ad370d3b16f2-0">
            Enligt uppdrag
          </note>
          <note xml:id="i-71a655a3d3d5332c-0">
            Marianne Jenryd
          </note>
          <note xml:id="i-6e24bde6b45e381a-0">
            Expeditionschef
          </note>
          <note xml:id="i-04dcdf111feb91c9-0">
            § 4 Anmälan om faktapromemoria
          </note>
          <note xml:id="i-0c60d4dbe294d894-0">
            Tredje vice talmannen anmäl de att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note xml:id="i-b61896a0822684d4-0">
            2019/20:FPM32 Östliga partnerskapet efter 2020 JOIN(2020) 7 till
            utrikesutskottet
          </note>
          <note xml:id="i-90004cb53dfc495e-0">
            § 5 Anmälan om granskningsrapport
          </note>
          <note xml:id="i-f0086fceade2ae22-0">
            Tredje vice talmannen anmälde att följande granskningsrapport
            hade kommit in från Riksrevisionen och överlämnats till socialförsäkringsutskottet:
          </note>
          <note xml:id="i-7f0296fd8b9fd4d9-0">
            RiR 2020:12 Vägen till arbete efter nekad sjukpenning
          </note>
          <note xml:id="i-1a7986bc8347f5a0-0">
            § 6 Ärenden för hänvisning till utskott
          </note>
          <note xml:id="i-f27f2cf980ec69f7-0">
            Följande dokument hänvisades till utskott:
          </note>
          <note xml:id="i-f091c77c5af840e7-0">
            Proposition
          </note>
          <note xml:id="i-56f105b93edbafe9-0">
            2019/20:159 till näringsutskottet
          </note>
          <note xml:id="i-d8eb45e4ac74113a-0">
            Motioner
          </note>
          <note xml:id="i-bfa44dbf905965c9-0">
            2019/20:3593, 2019/20:3596 och 2019/20:3599 till justitieutskottet
          </note>
          <note xml:id="i-559e119ac55bc8b7-0">
            2019/20:3595 till näringsutskottet
          </note>
          <note xml:id="i-5cf105c1c6c44655-0">
            § 7 Svar på interpellation 2019/20:393 om uteblivna utvisningar
          </note>
          <note type="speaker" xml:id="i-789346f8c6bbe7e9-0">
            Anf. 1 Justitie- och migrationsminister MORGAN JOHANSSON (S):
          </note>
          <u who="morgan_johansson_adea11" xml:id="i-550ebd6947b09073-0">
            <seg xml:id="i-3f8be8f6bb6eb317-0">
              Fru talman! Tobias Andersson har frågat mig hur jag och regeringen
              ämnar agera för att säkerställa att utvisningsdömda immigranter
              inte släpps fria i väntan på verkställande.
            </seg>
            <seg xml:id="i-a4f9b8a2a8ebcdf7-0">
              Frågan ställs med hänvisning till följdverkningar av coronaviruset.
              Inledningsvis vill jag därför framhålla att regeringen på flera
              områden fattar de beslut som krävs för att bekämpa viruset och
              motverka effekterna av smittspridningen i samhället .
            </seg>
            <seg xml:id="i-5d7c589dbcd4d88b-0">
              Avlägsnande av personer som inte har rätt att vistas i Sverige
              ska ske så snabbt som möjligt och i första hand frivilligt men
              annars med tvång. Regeringen har under de senaste åren vidtagit
              en rad åtgärder för att öka återvändandet , och j ag kan konstatera
              att sedan 2014 och fram till nu har fler än 80 000 före detta
              asylsökande lämnat Sverige. Det är i genomsnitt över 1 1 00 per
              månad.
            </seg>
            <seg xml:id="i-314f4eb037e5ccde-0">
              Vi har för närvarande en exceptionell situation på grund av den
              pågående pandemin. Inställda flyg, inreserestriktioner och andra
              smittskyddsåtgärder runt om i världen innebär praktiska svårigheter
              också när det gäller möjligheterna att verkställa avlägsnandebeslut,
              såväl frivilligt som tvångsvis. Hänsyn måste också tas till h
              älsa n och säkerhet en för den personal som arbetar med detta
              och för de personer som ska avlägsnas .
            </seg>
            <seg xml:id="i-1b30884bf4c98d3a-0">
              Återvändandearbetet fortgår emellertid och genomförs i den utsträckning
              som är möjlig givet dessa förutsättningar. Det inkluderar att
              hålla en löpande dialog med relevanta ursprungsländer om återtagandefrågor
              så att återvändandet kan fortsätta. Något generellt stopp för
              verkställande av avlägsnandebeslut är det alltså inte fråga om.
            </seg>
            <seg xml:id="i-abcc5d1255d6f364-0">
              Det är även fortsatt möjligt att ta eller behålla en person i
              förvar eller att ställa en person under uppsikt om det är nödvändigt
              för att förbereda eller genomföra verkställighet av ett avlägsnandebeslut.
              Liksom i normal ­ fallet, det vill säga när det inte råder pandemi,
              ska myndigheterna göra en individuell bedömning i det enskilda
              fallet och fortlöpande se över om fortsatt förvarstagande eller
              mindre ingripande åtgärder såsom uppsikt är berättigat. Detta
              gäller även personer som döms till utvisning på grund av brott.
              Så görs också under nu rådande omständigheter.
            </seg>
            <seg xml:id="i-c3151d76fd33b66c-0">
              Regeringen följer frågan noggrant för att säkerställa att förvarstagande
              och återvändande genomförs i den utsträckning som den rådande
              situatio ­ nen medger.
            </seg>
          </u>
          <note type="speaker" xml:id="i-3ed5bcdb8c96c44e-0">
            Anf. 2 TOBIAS ANDERSSON (SD):
          </note>
          <u who="tobias_andersson_ceed95" next="cont" xml:id="i-fe3beb59c59e5063-0">
            <seg xml:id="i-8876e118d413821e-0">
              Fru talman! Det kinesiska coronaviruset sveper över världen och
              lämnar sjukdom, död och ekonomiskt kaos efter sig. I skrivande,
              eller rättare sagt i talande, stund kan ingen svensk ha lämnats
              oberörd av hur viruset har påverkat vårt samhälle och vårt land.
            </seg>
            <seg xml:id="i-06d623e7e088d86b-0">
              Som om inte problemen kopplade till folkhälsa och ekonomi vore
              tillräckliga misslyckas nu även regeringen med att utvisa utländska
              medborgare som inte har i Sverige att göra. Orsaken är att det
              finns praktiska problem med näst intill all form av resande, vilket
              naturligtvis försvårar verkställighet av utvisningsbeslut. Det
              är den krassa verkligheten och ingenting vi kan göra mycket åt.
            </seg>
            <seg xml:id="i-cf1d513109e88256-0">
              Konsekvensen av det är dock att skuggsamhället kommer att öka
              och därmed även de säkerhetsrisker det är förknippat med. Redan
              den 18 mars rapporterade polisen på sin hemsida att afghanska
              myndigheter har valt att förhindra verkställandet av utvisningar
              med anledning av coronaviruset. Detta innebär i praktiken att
              personer som av olika skäl inte har rätt att vistas fritt i vårt
              land – till exempel för att de har begått grova brott och dömts
              till utvisning – ändock kommer att få göra just det.
            </seg>
            <seg xml:id="i-d2a1757c59c45070-0">
              Polisen formulerade det på följande sätt: Om det, efter individuell
              bedömning, inte längre finns stöd i lagen kan detta medföra att
              klienter som nu är förvarstagna kommer att släppas ur förvar.
            </seg>
            <seg xml:id="i-6aec8bb472a41bee-0">
              Något senare kunde man den 2 april ta del av chefen för gränspolisen
              i Bergslagen Ulrika Granbergs ord i P4 Dalarna. Hon menade att
              de stängda gränserna världen över försvårar verkställighet av
              utvisningsbeslut och lade till att det i sin tur innebär ”en överhängande
              risk att personer gömmer sig”.
            </seg>
            <seg xml:id="i-9056e12b4e402afc-0">
              Fru talman! Morgan Johansson svarade inte på hur vi löser denna
              problematik. Det må vara sant att utvisningar i viss utsträckning
              fortfarande har skett, vilket ministern betonade.
            </seg>
            <seg xml:id="i-cf6a4f40d8dbb834-0">
              Vad jag problematiserar är dock att de som inte kan utvisas förr
              eller senare kommer att släppas fria – fria att gå under jorden
              och fria att gömma sig från framtida utvisning.
            </seg>
          </u>
          <note xml:id="i-f4bfe53d569defa3-0">
            Ministern säger förvisso i sitt svar att det även fortsatt är
            möjligt att ta eller behålla en person i förvar. Det stämmer,
            men tiden någon får sitta i förvar i väntan på verkställighet
            är begränsad. I detta fall rör det sig om verkställighet av beslut
            om avvisning eller utvisning, vilket regleras i utlänningslagen
            10 kap. l § andra stycket 3 , och tiden för förvar uppgår till
            två till tre månader i enlighet med § 4.
          </note>
          <u who="tobias_andersson_ceed95" prev="cont" xml:id="i-eefed6c3cd923e30-0">
            <seg xml:id="i-d254fe14799aecc9-0">
              Verkställighet av utvisningar och avvisningar har redan begränsats
              i över en månads tid. Innan pandemin är över lär med andra ord
              samtliga i förvar som inte har kunnat utvisas ha släppts fria
              då denna tidsgräns passerats.
            </seg>
            <seg xml:id="i-fca7325d4a905dd1-0">
              Hur ämnar Morgan Johansson och regeringen agera för att säkerställa
              att utvisningsdömda immigranter inte släpps fria i väntan på verkställighet?
              Ämnar ministern verka för att förlänga den tillåtna tiden för
              verkställighetsförvar?
            </seg>
          </u>
          <note type="speaker" xml:id="i-62336d076d02009a-0">
            Anf. 3 Justitie- och migrationsminister MORGAN JOHANSSON (S):
          </note>
          <u who="morgan_johansson_adea11" xml:id="i-550ebd6947b09073-1">
            <seg xml:id="i-52407dee9f133605-0">
              Fru talman! För det första: Coronakrisen ger omfattande effekter
              på breda områden i så gott som hela samhället. Det gäller alla
              områden.
            </seg>
            <seg xml:id="i-b8bac3b7ca534013-0">
              När det gäller migrationsfrågorna ser vi omedelbara och mycket
              stora effekter. Det gäller i första hand antalet asylsökande till
              Sverige. Man ska inte glömma bort att det blir en kraftig effekt
              även där. Antalet har fallit dramatiskt de senaste veckorna, och
              det har fallit från en redan väldigt låg nivå. När vi gick in
              i det här året hade vi redan en mycket låg nivå på antalet asylsökande;
              jag tror att den var lägre än på nästan tio år.
            </seg>
            <seg xml:id="i-791ea2f485ba0ad6-0">
              Nu, de senaste veckorna, har denna nivå mer än halverats. Vi
              ser just nu en veckotakt när det gäller antalet asylsökande till
              Sverige som är den lägsta på 23 år. Där ligger vi just nu; det
              ska man komma ihåg när Tobias Andersson talar om skuggsamhället.
              Antalet asylsökande till Sverige har alltså minskat dramatiskt
              de senaste veckorna.
            </seg>
            <seg xml:id="i-88f44830f72b1203-0">
              Det är klart att detta är dåliga nyheter för Sverigedemokraterna,
              som nu har det lite svårare att ägna sig åt det som ni tycker
              allra mest om, nämligen att hetsa mot invandrare på olika sätt.
              Det blir svårare för er när antalet asylsökande nu har minskat
              så mycket som det har gjort. Det blir svårare för er att skrämmas
              med invandrare i det här läget.
            </seg>
            <seg xml:id="i-51e53b802c5ebbc6-0">
              För det andra – och det är det som interpellationen handlar om
              – innebär detta också konsekvenser för antalet utresor. Där är
              Sverige inte ensamt, utan tvärtom. Alla EU-länder är i precis
              samma sits. Det är en naturlig följd av att länder har stängt
              ned och att de internationella flygresorna har så gott som upphört.
            </seg>
            <seg xml:id="i-494fccff0647f086-0">
              Man ska i och för sig komma ihåg att Sverige över tid, den senaste
              tiden, har haft en mycket hög takt på återvändandet – faktiskt
              en betydligt högre takt än de allra flesta andra EU-länder. Som
              jag säger i svaret har sedan 2014 och framåt över 80 000 människor,
              före detta asylsökande, lämnat Sverige. Det är över 1 100 per
              månad. Räknat på den senaste tio ­ årsperioden är det över 150
              000 före detta asylsökande som har lämnat Sverige. Det är också
              en bra bit över 1 000 per månad och, som sagt, mer än i de flesta
              andra EU-länder. Vi har ett mycket effektivare återvändande ­
              arbete än de flesta andra EU-länder.
            </seg>
            <seg xml:id="i-e3342973dfd00b5c-0">
              Under de senaste månaderna har det förstås blivit svårare, men
              utres ­ orna har inte upphört. När jag hämtar in siffrorna från
              Migrationsverket och polisen visar det sig att siffran från mitten
              av mars till mitten av april, ungefär, ligger på lite drygt 270
              utresor – att jämföra med normalläget, det vill säga ungefär 1
              000. Mitt budskap är därför att återvändandet fungerar också i
              den här situationen. Man gör vad man kan för att kunna lösa situa
              ­ tionen också i detta läge.
            </seg>
            <seg xml:id="i-9dd3c433e5a2ea71-0">
              Nu försöker Tobias Andersson få det till att detta leder till
              att det går runt en massa kriminella säkerhetsrisker. Så är det
              inte alls. För det första: Om du har dömts för brott och ska utvisas
              finns det ingen bortre tidsgräns för hur länge du kan sitta i
              förvar. Tobias Andersson talar om två tre månader, men det gäller
              inte för den som har dömts för brott. Där finns ingen bortre tidsgräns.
              För det andra: Skulle du utgöra en säkerhetsrisk i Sverige har
              vi en annan lagstiftning, lagen om särskild utlänningskontroll,
              LSU, som också möjliggör förvarstagande av de individer som det
              i så fall talas om.
            </seg>
            <seg xml:id="i-6613cf82215d26b3-0">
              Vad vi pratar om här är alltså inte människor som har dömts för
              brott. Det är inte säkerhetsrisker. Det är män, kvinnor och barn
              som har sökt asyl i Sverige och som har fått avslag. Det är inte
              ett brott att ha sökt asyl. Hur gärna Sverigedemokraterna än vill
              få det att det ska vara ett brott är det inte ett brott. Här gäller
              det att se till att hantera de här situationerna på ett humanitärt
              sätt.
            </seg>
          </u>
          <note type="speaker" xml:id="i-501c49af67441fde-0">
            Anf. 4 TOBIAS ANDERSSON (SD):
          </note>
          <u who="tobias_andersson_ceed95" xml:id="i-3ec4fc32b7fd5f44-0">
            <seg xml:id="i-e8fe209db21315d3-0">
              Fru talman! Jag skulle vilja uppmana migrations- och justitieministern
              att höja nivån på debatten. Jag har aldrig haft och kommer aldrig
              att ha som politisk gärning att hetsa mot invandrare. Däremot
              har jag som ambition att värna om svenskar. Det kanske är en ambition
              som regeringen saknat, inte minst givet att asylsökande faktiskt
              är undantagna från det inreseförbud som råder. Om man till exempel
              under pandemins tidiga skede var från Iran och ville resa därifrån
              till Sverige drabbades man av inreseförbudet, men inte om man
              var från Iran och ville söka asyl i Sverige. Då var det inte längre
              så viktigt att man kom från ett hårt smittdrabbat område.
            </seg>
            <seg xml:id="i-04738f866e111674-0">
              Fru talman! I sina svar hänvisar Morgan Johansson till att avvisningar
              och utvisningar fortfarande äger rum. Jag skulle därför vilja
              citera vad polisen så sent som i denna vecka skrev på sin hemsida:
              ”Det har genomförts färre verkställigheter sedan inreseförbudet
              trädde i kraft, jämfört med sam ­ ma tidsperiod föregående månad
              och föregående år. Polismyndigheten verkställde 87 ärenden … mellan
              den 19 mars och 15 april. Det är en minskning med cirka 81 procent
              jämfört med samma tidsperiod föregående månad då 462 ärenden verkställdes.”
              En minskning med 81 procent, fru talman!
            </seg>
            <seg xml:id="i-11d74b64c550ff91-0">
              Givet att inte rådande pandemi mirakulöst upphör i närtid och
              verkställighet kan ske riskerar en stor del av dem som sitter
              i förvar komma att släppas när tidsramen om två till tre månader
              har passerats. Det är mycket möjligt att vissa kan kvarstå i verkställighetsförvar
              under längre tid än så, men det ändrar inte det faktum att folk
              kommer att släppas när två till tre månader har passerat. Och
              ingenting tyder på att pandemin kommer att vara bortblåst inom
              en sådan tidsram.
            </seg>
            <seg xml:id="i-d25dabffbe958843-0">
              Jag kan därför inte förstå hur ministern inte kan ta detta på
              större allvar. Om regeringen inte omgående agerar och säkerställer
              möjligheten till längre verkställighetsförvar av utlänningar som
              ska avvisas eller utvisas kommer skuggsamhället att öka. Sverige
              kommer att hysa fler illegala invandrare, och i kölvattnet av
              det kommer vi att få en större hotbild.
            </seg>
            <seg xml:id="i-d344be812232d6f9-0">
              Fru talman! Varje person som befinner sig illegalt i vårt land
              utgör en potentiell säkerhetsrisk. Redan i dag uppgår antalet
              illegala till tiotusental. Vi kan inte tillåta att covid-19 spär
              på de siffrorna. Detta borde vara helt uppenbart för ministern,
              men så tycks inte vara fallet. Därför är min fråga om ministern
              här och nu, i riksdagens plenisal, kan utlova att ingen av dem
              som kommer att släppas ur verkställighetsförvar utgör en fara.
              Kan minis ­ tern försäkra mig att ingen laglydig svensk kommer
              att råka illa ut på grund av att utlänningar som ska avvisas eller
              utvisas släpps fria?
            </seg>
          </u>
          <note type="speaker" xml:id="i-e424705692ae912e-0">
            Anf. 5 Justitie- och migrationsminister MORGAN JOHANSSON (S):
          </note>
          <u who="morgan_johansson_adea11" xml:id="i-550ebd6947b09073-2">
            <seg xml:id="i-63d5c45ac5d6cb35-0">
              Fru talman! Att hetsa mot invandare är ju Sverigedemokraternas
              hela affärsidé. Det vet alla som har följt dem under de senaste
              tio åren. Så är det, helt enkelt. Det är ingen skillnad i just
              den här situationen. Trots att vi upplever en coronakris fortsätter
              ni med den typen av retorik.
            </seg>
            <seg xml:id="i-60a395832916788c-0">
              I den här interpellationsdebatten handlar det för Tobias Andersson
              om att försöka ytterligare misstänkliggöra människor som har sökt
              asyl i Sverige. Återigen: Vi talar faktiskt inte om de brottsdömda.
              För dem som har dömts för brott finns det ingen bortre tidsgräns
              för att hållas i förvar i väntan på avvisning. Så är det faktiskt.
              Det vill Tobias Andersson inte kännas vid, men det är faktiskt
              så. Vi talar alltså inte om de brottsdömda.
            </seg>
            <seg xml:id="i-133b8027e2d923d8-0">
              Vi talar inte heller om dem som utgör allvarliga säkerhetsrisker
              i Sverige. Där har vi som sagt en annan lagstiftning, LSU, lagen
              om särskild utlänningskontroll. Med stöd av den kan vi hålla dem
              i förvar.
            </seg>
            <seg xml:id="i-728e52235915b78e-0">
              Vad vi talar om, fru talman, är män, kvinnor och barn som har
              kommit till Sverige och sökt asyl men sedan inte fått uppehållstillstånd
              i Sverige. De har inte begått några brott. De utgör inga säkerhetsrisker
              i den meningen att de blir föremål för lagen om särskild utlänningskontroll.
              De här människorna har fått avslag om uppehållstillstånd, men
              de ska inte misstänkliggöras på det sätt som Sverigedemokraterna
              och Tobias Andersson ständigt försöker göra.
            </seg>
            <seg xml:id="i-66d5124396bde9b1-0">
              Vi har ett ansvar för att se till att dessa människor kan återvända
              på ett bra sätt till sitt hemland. Även om vi nu har ett läge
              med en lägre utresetakt har utresorna inte alls upphört, tvärtom.
              Jag redovisade siffrorna alldeles nyss: Från mitten av mars till
              mitten av april har lite drygt 270 utresor genomförts. Det handlar
              nu om att försöka lösa situationen på ett praktiskt sätt. Vi kan
              inte fortsätta att bara ta in fler och fler i förvar om vi inte
              samtidigt kan skicka hem dem i den takt som vi har kunnat tidigare.
              Då fyller vi upp förvaren på nolltid. Det blir helt orimligt.
            </seg>
            <seg xml:id="i-13b81c105f6af861-0">
              Att hålla människor som inte har begått några brott och som inte
              är säkerhetsrisker i förvar bakom lås och bom på obestämd tid
              är inte förenligt med vare sig svensk lagstiftning eller Europakonventionen
              om de mänskliga rättigheterna. Det ska man vara fullt klar över.
              Om vi skulle göra det som Tobias Andersson går fram och säger
              att vi ska göra skulle vi bryta mot de internationella åtaganden
              som vi har.
            </seg>
            <seg xml:id="i-cf5a7ac103036667-0">
              Vad kan vi då göra i stället? Om man inte kan hålla dem i förvar
              efter ­ som man ser att det inte finns möjlighet till utresa inom
              en snar framtid kan man i stället ställa dem under uppsikt, det
              vill säga på fri fot men med en skyldighet att anmäla sig på en
              polisstation med jämna mellanrum. Det är precis det som nu sker.
              Då hanterar man de här männen, kvinnorna och barnen på ett humanitärt
              och bra sätt. Men fortsätt inte att sprida bilden av misstro och
              att detta handlar om människor som är säkerhetsrisker och kriminella!
              Det är faktiskt inte det vi pratar om. Det är asylsökande som
              har använt sin mänskliga rättighet att söka asyl i ett annat land.
              Dem ska vi se till att hantera med respekt, även om de får ett
              avslag på sin asylansökan.
            </seg>
          </u>
          <note type="speaker" xml:id="i-9689b4ca298e3783-0">
            Anf. 6 TOBIAS ANDERSSON (SD):
          </note>
          <u who="tobias_andersson_ceed95" xml:id="i-3ec4fc32b7fd5f44-1">
            <seg xml:id="i-d442de9c755a7f04-0">
              Fru talman! När jag lämnar in en interpellation till riksdagen
              för att ställa en fråga till ett statsråd gör jag det med en seriös
              ingång i debatten. Jag tycker att det är bekymmersamt att migrations-
              och justitieministern inte kan bemöta interpellanten med samma
              ambition om respekt och serio ­ sitet utan i stället ägnar sig
              åt smutskastning och påstår att det handlar om att hetsa mot invandrare,
              när vi har en uppenbar problematik som ligger på migrations- och
              justitieministerns bord och som han inte tar ansvar för. Jag tycker
              att det är djupt bekymmersamt, fru talman.
            </seg>
            <seg xml:id="i-ce2c3d268db4ec51-0">
              Om det inte fanns ett problem med ett växande skuggsamhälle hade
              inte Socialdemokraterna uttalat en ambition om att hantera det
              här och om att försöka begränsa antalet illegala immigranter i
              Sverige. Det har Socialdemokraterna sagt att man ska göra. I sitt
              svar redogör Morgan Johansson för antalet utvisningar som har
              skett. Jag tycker att det är märkligt att när jag påtalar att
              det är problematiskt med ett växande skuggsamhälle och vill vidta
              åtgärder för att detta inte ska växa ytterligare är det att hetsa
              mot invandrare. Men när Socialdemokraterna försöker verkställa
              utvisningar och begränsa skuggsamhällets omfattning är det ansvarstagande.
              Det är en märklig dubbelmoral, fru talman.
            </seg>
            <seg xml:id="i-f5e5a855b4b10623-0">
              Jag vill också påpeka att vi på intet sätt skulle bryta mot några
              internationella åtaganden om vi förlängde verkställighetsförvaren.
              Europakonventionen reglerar inga tidsfrister och EU-rätten ger
              rätt till först initialt sex månader i verkställighetsförvar och
              därutöver ytterligare tolv månader efter omprövning. Det är Sverige
              som har lagt sig på en låg nivå.
            </seg>
            <seg xml:id="i-db3782b17318c3e1-0">
              Med det sagt är min fråga fortfarande: Ämnar regeringen vidta
              åtgärder för att säkerställa att personer inte släpps ur verkställighetsförvar
              och spär på skuggsamhället?
            </seg>
          </u>
          <note type="speaker" xml:id="i-1d55817f3e36aaed-0">
            Anf. 7 Justitie- och migrationsminister MORGAN JOHANSSON (S):
          </note>
          <u who="morgan_johansson_adea11" next="cont" xml:id="i-d1ee3e5626bf079c-0">
            <seg xml:id="i-cd265e372da5d25d-0">
              Fru talman! I hela den här retoriken från Sverigedemokraterna
              ligger ständigt en vilja att utmåla alla asylsökande som kriminella
              och som säkerhetsrisker. Det är precis det som det handlar om,
              och det är också det som Tobias Andersson står här och försöker
              göra. Vad jag säger är att detta inte handlar om dem som har begått
              brott eller om dem som är säkerhetsrisker. Båda de situationerna
              kan vi nämligen omhänderta inom dagens lagstiftning. Det finns
              ingen bortre tidsgräns när det gäller förvarstagande av den som
              har utvisats på grund av brott. Sedan har vi lagen om särskild
              utlänningskontroll som gör att vi kan hålla människor i förvar
              om det skul ­ le vara fallet. Där finns det alltså inget behov
              av någon ytterligare lagstiftning.
            </seg>
            <seg xml:id="i-b85f7b344aa4159b-0">
              Vad det här handlar om är människor som har sökt asyl och som
              har fått avslag på den ansökan men som inte har begått brott.
              Det är inget brott att söka asyl hur gärna Sverigedemokraterna
              än vill få det till att det skulle vara så. Det är tvärtom en
              mänsklig rättighet att göra det.
            </seg>
            <seg xml:id="i-f5ab2354ef66d818-0">
              Jag är övertygad om att när vi är igenom den här pandemisituationen
              kommer återresorna att kunna återupptas. Sverige är som sagt ett
              av EU:s allra mest effektiva länder just när det gäller att genomföra
              utresor. Det är en viktig del i en reglerad invandringspolitik,
              det vill säga att också se till att de som får avslag har möjlighet
              att återvända till sina hemländer.
            </seg>
            <seg xml:id="i-2e784f6ee10950d9-0">
              De senaste tio åren har över 150 000 människor lämnat Sverige
              och åkt tillbaka till sina hemländer efter att ha varit asylsökande
              i Sverige, eller så har det varit Dublinärenden . Det är över
              1 100 per månad.
            </seg>
            <seg xml:id="i-976d491d22bc949a-0">
              Jag skulle nog vilja säga att när vi är igenom den här krisen
              kommer vi att kunna återuppta det systemet och den strukturen
              igen. Det är jag övertygad om. Till dess får vi se till att använda
              oss av de övervakningsmöjligheter och den lagstiftning som finns
              och hantera detta på ett humanitärt sätt.
            </seg>
          </u>
          <note xml:id="i-8219006bc2e2a2f4-0">
            Interpellationsdebatten var härmed avslutad.
          </note>
          <note xml:id="i-11a1b7999808fde3-0">
            § 8 Anmälan om frågor för skriftliga svar
          </note>
          <note xml:id="i-fb02b8b7d52b2c72-0">
            Följande frågor för skriftliga svar hade framställts:
          </note>
          <note xml:id="i-84c84bcda4fbac8a-0">
            den 23 april
          </note>
          <u who="morgan_johansson_adea11" prev="cont" xml:id="i-724a117246371295-0">
            <seg xml:id="i-ab0f7656e41f0c6f-0">
              2019/20:1249 Luftfartsverket och Sveriges flygtrafikledning
            </seg>
            <seg xml:id="i-266f248904db6a9e-0">
              2019/20:1250 Stödpaketet till kulturen
            </seg>
            <seg xml:id="i-77c3e9d67543bc46-0">
              2019/20:1251 Inreseförbudet och skogsnäringen
            </seg>
          </u>
          <note xml:id="i-5c218d6439e8c2e9-0">
            av Jens Holm (V)
          </note>
          <note xml:id="i-b5895aff1a54e0bb-0">
            till infrastrukturminister Tomas Eneroth (S)
          </note>
          <note xml:id="i-2e388d2adf75536a-0">
            av Angelika Bengtsson (SD)
          </note>
          <note xml:id="i-eb8f0e0c6f85813d-0">
            till kultur- och demokratiminister Amanda Lind (MP)
          </note>
          <note xml:id="i-26a770fcce225d27-0">
            av Maria Malmer Stenergard (M)
          </note>
          <note xml:id="i-e389c4f9c2e428a8-0">
            till statsrådet Jennie Nilsson (S)
          </note>
          <note xml:id="i-a04d49cad803c454-0">
            2019/20:1252 Prospekteringsbolagen
          </note>
          <note xml:id="i-92c1306117b8e488-0">
            av Birger Lahti (V)
          </note>
          <note xml:id="i-88c4c30aff7cf112-0">
            till näringsminister Ibrahim Baylan (S)
          </note>
          <note xml:id="i-1baacf1c990296e9-0">
            2019/20:1253 Stoppregel i elcertifikatssystemet
          </note>
          <note xml:id="i-92c1306117b8e488-1">
            av Birger Lahti (V)
          </note>
          <note xml:id="i-55957b8579a3b46f-0">
            till statsrådet Anders Ygeman (S)
          </note>
          <note xml:id="i-acfe7edff17103bf-0">
            § 9 Anmälan om skriftliga svar på frågor
          </note>
          <note xml:id="i-e3d79bbf377f02b5-0">
            Skriftliga svar på följande frågor hade kommit in:
          </note>
          <note xml:id="i-84c84bcda4fbac8a-1">
            den 23 april
          </note>
          <note xml:id="i-bc9c906e5acc6d40-0">
            2019/20:1118 Kompetensförluster under covid-19
          </note>
          <note xml:id="i-8d2932263471a9b8-0">
            av Hans Rothenberg (M)
          </note>
          <note xml:id="i-d4a6c500958f4159-0">
            till justitie- och migrationsminister Morgan Johansson (S)
          </note>
          <note xml:id="i-96dcabc13992af3e-0">
            2019/20:1174 Tillträdesförbud
          </note>
          <note xml:id="i-ef17b896ab1afdfa-0">
            av Ingemar Kihlström (KD)
          </note>
          <note xml:id="i-d4a6c500958f4159-1">
            till justitie- och migrationsminister Morgan Johansson (S)
          </note>
          <note xml:id="i-2be86fff64715c4b-0">
            § 10 Kammaren åtskildes kl. 9.2 3 .
          </note>
          <note xml:id="i-d7af19a7bcaea981-0">
            Sammanträdet leddes av tredje vice talmannen.
          </note>
          <note xml:id="i-36c1fa51ffc15af2-0">
            Vid protokollet
          </note>
          <note xml:id="i-4492c717a64e8e8f-0">
            JOHAN WELANDER
          </note>
          <note xml:id="i-59d8440b33bf7545-0">
            / Olof Pilo
          </note>
          <note xml:id="i-758e6539473e172a-0">
            Innehållsförteckning
          </note>
          <note xml:id="i-dff73c63a0d1f137-1">
            § 1 Justering av protokoll
          </note>
          <note xml:id="i-c461f66198a3797e-1">
            § 2 Anmälan om subsidiaritetsprövning
          </note>
          <note xml:id="i-025b537d11071c2d-1">
            § 3 Anmälan om fördröjt svar på interpellation
          </note>
          <note xml:id="i-04dcdf111feb91c9-1">
            § 4 Anmälan om faktapromemoria
          </note>
          <note xml:id="i-90004cb53dfc495e-1">
            § 5 Anmälan om granskningsrapport
          </note>
          <note xml:id="i-1a7986bc8347f5a0-1">
            § 6 Ärenden för hänvisning till utskott
          </note>
          <note xml:id="i-5cf105c1c6c44655-1">
            § 7 Svar på interpellation 2019/20:393 om uteblivna utvisningar
          </note>
          <note xml:id="i-3c7d10a57e7c99ec-0">
            Anf. 1 Justitie- och migrationsminister MORGAN JOHANSSON (S)
          </note>
          <note xml:id="i-96267f99c57512e6-0">
            Anf. 2 TOBIAS ANDERSSON (SD)
          </note>
          <note xml:id="i-a02fabb0867aaa75-0">
            Anf. 3 Justitie- och migrationsminister MORGAN JOHANSSON (S)
          </note>
          <note xml:id="i-8d2f8a6e0c88cfa9-0">
            Anf. 4 TOBIAS ANDERSSON (SD)
          </note>
          <note xml:id="i-cfb73a9f47908abb-0">
            Anf. 5 Justitie- och migrationsminister MORGAN JOHANSSON (S)
          </note>
          <note xml:id="i-d3244975c392ea8c-0">
            Anf. 6 TOBIAS ANDERSSON (SD)
          </note>
          <note xml:id="i-553b674c104eb3fb-0">
            Anf. 7 Justitie- och migrationsminister MORGAN JOHANSSON (S)
          </note>
          <note xml:id="i-11a1b7999808fde3-1">
            § 8 Anmälan om frågor för skriftliga svar
          </note>
          <note xml:id="i-acfe7edff17103bf-1">
            § 9 Anmälan om skriftliga svar på frågor
          </note>
          <note xml:id="i-172233092558b1cc-0">
            § 10 Kammaren åtskildes kl. 9.23.
          </note>
          <note xml:id="i-2e4481b846ab46b6-0">
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
