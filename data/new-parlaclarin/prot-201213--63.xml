<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--63</head>
          <docDate when="2012-01-01">2012-01-01</docDate>
        </div>
      </front>
      <body>
        <div>
          <note xml:id="i-ee86db71bce0e627-0">
            ﻿
          </note>
          <note xml:id="i-9a01c14e587dd75d-0">
            Riksdagens protokoll
          </note>
          <note xml:id="i-4f45ebf27d12d2c4-0">
            2012/13:63
          </note>
          <note xml:id="i-9522635fe4191d34-0">
            Tisdagen den 12 februari
          </note>
          <note xml:id="i-217b942c482b896e-0">
            Kl. 13:00 - 16:00
          </note>
          <note xml:id="i-c27757203218e159-0">
            1 § Information från regeringen om Europeiska rådets möte den
            7 och 8 februari
          </note>
          <note type="speaker" xml:id="i-a535a88285768def-0">
            Anf. 1 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-0">
            <seg xml:id="i-e26eaceb5e3f9125-0">
              Fru talman! Europeiska rådet möttes i torsdags och i fredags
              förra veckan för att slutföra förhandlingarna om EU:s fleråriga
              budget för perioden 20142020. Efter ett antal förhandlingsrundor
              i kretsen av samtliga medlemsländer, också i mindre grupper och
              i bilaterala möten, lyckades vi till slut nå en överenskommelse
              som samtliga parter kunde acceptera. Detta är bra. Vi står inför
              italienska val senare i denna månad och tyska val i höst, och
              det hade inte underlättat ansträngningarna att nå en överenskommelse
              senare under året.
            </seg>
            <seg xml:id="i-10a2e21935c972c8-0">
              Europa har många andra långsiktiga och viktiga utmaningar som
              kräver tid och diskussion. Det handlar framför allt om att säkerställa
              att Europa vidtar rätt åtgärder för att åter skapa tillväxt och
              sysselsättning och om att Europa än en gång kan hävda sig i konkurrensen
              på den globala marknaden.
            </seg>
            <seg xml:id="i-41359a1a21ab756f-0">
              Om budgeten är överenskommen kan Europeiska rådet nu i stället
              övergå till dessa lite mer långsiktiga frågor, närmast vid nästa
              möte som ska hållas i mitten av mars.
            </seg>
            <seg xml:id="i-8cbc9a31eb5ad306-0">
              Fru talman! För svenskt vidkommande är budgetöverenskommelsen
              mycket bra. Den är resultatet av ett långsiktigt och strategiskt
              alliansbyggande ända sedan kommissionen lade fram sitt första
              expansiva förslag i juni 2011. Sverige började då ett samarbete
              i en krets av tio likasinnade länder för att argumentera för en
              lägre nivå på en budget som inte motsvarade våra moderniseringsambitioner.
              Denna grupp av likasinnade länder visade sig dock ha alltmer varierande
              intressen ju närmare en budgetöverenskommelse vi kom. Därför har
              den grupp av länder som vi samarbetat med allra mest kommit att
              snävas in.
            </seg>
            <seg xml:id="i-2c64626e327a975f-0">
              Vid toppmötet i november arbetade vi främst med Nederländerna,
              Storbritannien, Danmark och Tyskland. Det är mycket tack vare
              våra länders gemensamma agerande som vi har kunnat säkerställa
              en låg budgetnivå med en återgång till den rabattstruktur som
              vi har i nu gällande budget.
            </seg>
            <seg xml:id="i-b0f9c813b67c1e8b-0">
              Fru talman! Jag vill till kammaren särskilt framhålla ett antal
              positiva punkter i budgetöverenskommelsen.
            </seg>
            <seg xml:id="i-2aeb95df6472c2ba-0">
              För det första: För första gången sedan Sverige blev medlem i
              EU har vi lyckats skära ned budgetnivån. Jämfört med kommissionens
              ursprungliga bud på 1 083 miljarder euro får vi nu en budgetram
              på 970 miljarder euro inklusive åtaganden utanför ram. Detta motsvarar
              alltså en budgetnivå på 960 miljarder euro utan de fonder som
              ligger utanför budgeten. Det är en siffra som ofta har nämnts
              och som motsvarar ca 1 procent av bni.
            </seg>
            <seg xml:id="i-98c166196fb35e37-0">
              Betalningsnivån sattes till strax under 910 miljarder euro och
              är alltså betydligt lägre än åtagandenivån. Detta är positivt
              eftersom det är de facto betalningarna som påverkar statskassan.
              Att betalningsnivån är så låg är också viktigt eftersom det till
              denna sedan läggs betalningar som släpar efter från tidigare budgetperioder.
            </seg>
            <seg xml:id="i-21e758fc2740b54e-0">
              För det andra: Vi lyckades påbörja en modernisering av budgetstrukturen.
              Utgifterna för jordbrukspolitiken minskar med 10 procent och sammanhållningspolitiken
              med nästan 7 procent samtidigt som utgifterna för forskning, utveckling
              och infrastruktur ökar med 40 procent. Denna typ av modernisering
              är något som Sverige har drivit i förhandlingarna.
            </seg>
            <seg xml:id="i-10dbff2c07076fba-0">
              Den exakta siffran för forskning och utveckling kommer att preciseras
              i sektorsförordningen. Det är dock bra att det redan i budgetöverenskommelsen
              fastslås att tilldelningen till Horizon 2020, som ju är unionens
              ramprogram för forskning och innovation, ska representera en real
              ökning jämfört med 2013 års nivå.
            </seg>
            <seg xml:id="i-fec53cfeb7b13971-0">
              För det tredje: Sverige skulle enligt Van Rompuys förslag i november
              få behålla endast 142 miljoner kronor av vår rabatt, vilket motsvarar
              4 procent av den rabatt vi har i nuvarande budget. Vid toppmötet
              kunde vi förhandla oss till en återgång till den gamla rabattstrukturen
              och sedan säkerställa att vi får behålla över 80 procent av vår
              rabatt trots starkt motstånd från många medlemsländer. Det är
              som bekant endast fem länder som har rabatter i nuvarande budget.
              Naturligen är resterande 22 medlemsländer mindre positivt inställda
              till rabattsystemet. Att vi lyckades uppnå en substantiell rabatt
              minskar den svenska avgiften och därmed belastningen på statskassan
              på ett avgörande sätt.
            </seg>
            <seg xml:id="i-e79735b31013baa2-0">
              För det fjärde: Sverige har haft betydande framgångar vad gäller
              de pengar som vi får tillbaka från EU inom sammanhållningspolitiken.
              I genomsnitt får EU:s rika länder 18 procent mindre tillbaka på
              detta område enligt den nya budgeten, men Sverige får behålla
              i princip samma nivå som under innevarande budgetperiod.
            </seg>
            <seg xml:id="i-94182848add1d1f4-0">
              Vi är nöjda med att vi har lyckats försvara det särskilda stödet
              till de glesbefolkade regionerna i norra Sverige både gleshetskriteriet
              och en särskild bonus på 30 euro per person och år.
            </seg>
            <seg xml:id="i-b312e9d16c1fa68e-0">
              Jordbruksstödet minskar totalt sett med 10 procent av hela budgeten.
              Det är något som får ses som ett framsteg med tanke på att så
              många medlemsländer är pådrivande för ökat eller åtminstone bibehållet
              stöd till jordbruket. Det stöd som Sverige får minskar också med
              ungefär 17 procent. Det minskar som en konsekvens dels av att
              jordbruksstödet totalt sett minskar, dels av att en utjämning
              av direktstödsnivåerna mellan gamla och nya medlemsländer sker.
            </seg>
            <seg xml:id="i-6127086685460876-0">
              Sammantaget betyder detta att Sveriges avgift till EU-budgeten
              blir i genomsnitt 32 miljarder kronor per år, att jämföra med
              den väntade avgiften för 2012 på 32,5 miljarder kronor eller den
              prognos vi hade om 33 miljarder för 2013.
            </seg>
            <seg xml:id="i-7018be52fb1331da-0">
              Jag vill också nämna att förslaget från den 22 november innehöll
              förslag på förändringar i budgetens intäktssida genom ett införande
              av nya egna medel. Från svensk sida motsatte vi oss nya egna medel
              och överföring av kompetens på skatteområdet till EU-nivå. Dessa
              skrivningar är nu också borttagna eller urvattnade i slutsatstexten.
            </seg>
            <seg xml:id="i-7c5996842d7673a5-0">
              Sammanfattningsvis kan jag konstatera att tack vare en lägre
              budgetnivå och en substantiell rabatt kommer de svenska skattebetalarna
              att betala mindre till kommande år än i år. Samtidigt har vi genom
              denna överenskommelse påbörjat en modernisering av budgetstrukturen
              som när den förhoppningsvis fullföljs i kommande budgetar kan
              leda till att Europa bättre kan svara mot dagens och framtidens
              utmaningar. Det är utmaningar som handlar om att skapa tillväxt
              och sysselsättning i dagens industri- och tjänstesamhälle och
              om att konkurrera med snabbväxande ekonomier i Latinamerika, Asien
              och Afrika.
            </seg>
            <seg xml:id="i-cdd116e6c593d9f2-0">
              Fru talman! Det är viktigt att framhålla att budgetnivån, trots
              överenskommelsen förra veckan, inte är slutgiltigt fastställd.
              Enligt de nya reglerna i Lissabonfördraget måste Europaparlamentet
              först ge sitt godkännande. Mot bakgrund av de signaler som Europaparlamentet
              hittills har givit ser det ut som om denna förhandling kan bli
              komplicerad. De olika sektorsförordningarna ska också slutförhandlas.
              Sedan måste de olika projekten och programmen planeras i varje
              medlemsland. Därefter kan den nya budgeten börja tillämpas den
              1 januari 2014.
            </seg>
            <seg xml:id="i-a0b3cb15837a555c-0">
              Fru talman! Jag vill slutligen kort nämna att utöver den fleråriga
              budgeten behandlades kort tre ytterligare områden, nämligen handel,
              den arabiska våren och Mali, utan att det blev någon egentlig
              diskussion på något av dessa områden. Slutsatsen om handel speglar
              i stort Sveriges syn på handel som tillväxtfaktor. Vad gäller
              den arabiska våren signalerar EU sin beredskap att fortsätta att
              stödja dessa länder i deras transitionsprocesser. Vi understryker
              vikten av att grundläggande värderingar som demokrati, respekt
              för mänskliga rättigheter, rättsstatens principer och jämställdhet
              måste utgöra grunden i partnerskapet med Europeiska unionen. Europeiska
              rådet uttalade sig också i skarpa ordalag mot kriget i Syrien
              och för en politisk transition samt gav sitt stöd till den internationella
              insatsen för att stabilisera läget i Mali.
            </seg>
            <seg xml:id="i-3a345b64d93984ec-0">
              Fru talman! Jag är därmed redo att svara på kammarens frågor.
            </seg>
          </u>
          <note type="speaker" xml:id="i-ebac687dce272d6a-0">
            Anf. 2 MARIE GRANLUND (S):
          </note>
          <u who="marie_granlund_b3d0da" xml:id="i-5643cd5f1500003c-0">
            <seg xml:id="i-22364d65db5eccdc-0">
              Fru talman! Jag vill tacka statsministern för redogörelsen från
              Europeiska rådet förra veckan.
            </seg>
            <seg xml:id="i-a0c76913707249e2-0">
              Som statsministern redogjorde för blev det slutligen ett beslut
              om långtidsbudgeten. Vi välkomnar att EU kunde visa sig beslutskompetent
              när det verkligen gällde. Alternativet hade varit förfärande.
            </seg>
            <seg xml:id="i-4eefd03095e38699-0">
              Den samlade EU-budgeten har minskat, och vi socialdemokrater
              tycker att det är bra. Det var ett av våra ingångsbud i förhandlingarna.
              Men även om jordbruksbudgeten minskar är den fortfarande alldeles
              för stor. På det sättet måste man se förhandlingarna som ett misslyckande
              när Europa har de stora problem som finns, det vill säga att man
              fortfarande satsar så mycket på jordbruket.
            </seg>
            <seg xml:id="i-7d34dc70baca41d2-0">
              Vi tycker att det är positivt att EU nu på allvar tar tag i problemen
              med den höga ungdomsarbetslösheten. Jag skulle vilja fråga statsministern
              om han eftersom vi har så hög arbetslöshet i Sverige anser att
              vi kommer att kunna ta del av den pott som nu finns, så att vi
              kommer att få ett återflöde.
            </seg>
            <seg xml:id="i-bfb8b70cbaa974f8-0">
              Statsministern har redogjort för att den svenska avgiften går
              ned det är välkommet från 32,5 miljarder till 32 miljarder. Men
              min fråga till statsministern är: Hur ser det ut i relation till
              andra länder? När budgeten minskar är det klart att medlemsavgiften
              också borde minska. Då är frågan: Hur mycket anser statsministern,
              mellan tummen och pekfingret, att vi betalar i förhållande till
              andra länder?
            </seg>
            <seg xml:id="i-f0a3dc2f1d5a63d3-0">
              Jag skulle också vilja fråga om statsministern kunde utveckla
              lite grann om landsbygdsstödet. Vi är överens om att jordbruksstödet
              ska gå ned på totalen. Men landsbygdsutveckling är något som vi
              har tyckt vara mycket positivt.
            </seg>
          </u>
          <note type="speaker" xml:id="i-050e9dce56790d02-0">
            Anf. 3 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-1">
            <seg xml:id="i-f9eba9297b30ce88-0">
              Fru talman! Det särskilda ungdomsarbetslöshetsinitiativet om
              6 miljarder euro måste färdigutarbetas innan vi kan analysera
              vilka land som eventuellt kommer i fråga. Det talas om arbetslöshetsnivåer
              på över 25 procent. Huruvida Sverige skulle kunna ta del av detta
              är för tidigt att säga. Det kommer den vidare hanteringen att
              visa. Det är väl i ärlighetens namn huvudsakligen länder i södra
              Europa som jag tror avses med den här stödåtgärden.
            </seg>
            <seg xml:id="i-e16976f2a453e0f3-0">
              Jag har vid flera tillfällen påpekat för EU-nämnden att det finns
              ett alldeles särskilt skäl till att Sverige såg framför sig att
              möjligen få växande medlemsavgifter. Det är det faktum att vi
              har en svensk tillväxt som är starkare än övriga EU:s. En av de
              tyngsta faktorerna i betalningen är bruttonationalinkomsten. Eftersom
              Sverige växer snabbare blir det därmed en tendens till att vi
              drar upp vår medlemsavgift. Men eftersom totalen nu drogs ned
              och eftersom vi kunde bevara en kraftfull substantiell rabatt
              blev utfallet på det här sättet.
            </seg>
            <seg xml:id="i-fc5ae6702c24b6a8-0">
              Jag har inte den exakta avgiftssiffran för vart och ett av länderna.
              Men Sverige är en av de största nettobidragsbetalarna, om än inte
              den största. Det var vi före den här budgetförhandlingen, och
              det är vi också efter.
            </seg>
            <seg xml:id="i-39fd8f02e104e725-0">
              När det gäller landsbygdsstödet går det inte att bara diskutera
              en enskildhet, utan man måste se helheten. Om avgiften totalt
              sett sjunker, om en stor substantiell rabatt finns kvar och om
              sammanhållningspolitiken ligger på plus minus noll när andra länder
              har sett ett stort minus måste det vägas ihop med att det sker
              en viss minskning när det gäller jordbrukspolitiken.
            </seg>
            <seg xml:id="i-2b5614294a17344c-0">
              Det finns angivet i slutsatserna att vi fick en särskilt angiven
              pott om 150 miljoner till landsbygdsutveckling som vi välkomnar
              och fick igenom i förhandlingarna. Men det ska vägas mot hur totaliteten
              ser ut i det vi har fått framförhandlat.
            </seg>
          </u>
          <note type="speaker" xml:id="i-a4bf1f07f45022b1-0">
            Anf. 4 MARIE GRANLUND (S):
          </note>
          <u who="marie_granlund_b3d0da" xml:id="i-5643cd5f1500003c-1">
            <seg xml:id="i-9218c06540f361b5-0">
              Fru talman! Jag får tacka för svaret. Att som helhet bedöma budgetutfallet
              kommer självklart att ta lite tid. Det är som sagt bra att avgiften
              går ned, men det kan tas igen på andra håll. Därför vill vi nog
              återkomma med kommentarer kring detta när vi verkligen har haft
              möjlighet att sätta oss in i hur nettoflödena påverkar Sverige.
            </seg>
            <seg xml:id="i-da7f79707ae618c4-0">
              Det finns något som är positivt med tanke på den höga ungdomsarbetslösheten,
              som inte är positiv i sig. Men eftersom vi har så många regioner
              i Sverige där arbetslösheten för ungdomar är över 25 procent kommer
              vi antagligen att få ta del av stödet. Det tycker vi är bra.
            </seg>
            <seg xml:id="i-f606b6624b162df6-0">
              Jag skulle ändå vilja ställa en fråga till statsministern. Det
              är bra att jordbruksbudgeten går ned, även om den går ned för
              lite. Men hur tänker statsministern i fråga om följdverkningarna
              av att landsbygdsstödet dras ned så mycket? Det handlar om biologisk
              mångfald och andra mycket viktiga frågor.
            </seg>
            <seg xml:id="i-a69a56a66539592c-0">
              Är statsministern beredd att skjuta till nationella pengar till
              detta?
            </seg>
          </u>
          <note type="speaker" xml:id="i-9331ffe2fef81ebb-0">
            Anf. 5 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-2">
            <seg xml:id="i-84604a4fb8dd737e-0">
              Fru talman! Jag vill understryka att budgeten inte är antagen
              ännu. Det kan vara en viktig passning tillbaka till Socialdemokraternas
              representanter. Nu har jag vid flera tillfällen hört Marie Granlund
              tala om vikten av att avgiften är låg eller till och med blir
              ännu lägre. Nästa gång en socialdemokrat får med denna budget
              att göra sitter de i Europaparlamentet. Det ska bli intressant
              att se hur man resonerar och röstar där, med precis den utgångspunkt
              som Marie Granlund har givit till känna. Det är nämligen där svenska
              intressen ska tillvaratas nästa gång. Utan att budgeten genomröstas
              kommer den inte att träda i kraft på det sätt som jag har redovisat.
            </seg>
            <seg xml:id="i-2691d5f7c5c094eb-0">
              Det är min uppfattning att vi totalt sett har fått bra återflöden
              till Sverige, framför allt genom sammanhållningspolitiken. I det
              svenska fallet riktas den i stor utsträckning till våra fyra Norrlandslän,
              som är de tyngsta mottagarna av det vi nu håller kvar inom sammanhållningspolitiken,
              där vinnarna finns i de fyra nordliga länen. Jag tycker att det
              har varit värdefullt att vi har fått kvar det. Det finns också
              en särskild pott till landsbygdsutvecklingsstöd som jag tycker
              är bra.
            </seg>
            <seg xml:id="i-8a239c579f781a49-0">
              Hur vi eventuellt resonerar med svensk budget får vi återkomma
              till i en särskild budgethantering här i Sverige.
            </seg>
          </u>
          <note type="speaker" xml:id="i-1ed4578f195e57c5-0">
            Anf. 6 PEDER WACHTMEISTER (M):
          </note>
          <u who="unknown" xml:id="i-59ff225e7b62f525-3">
            <seg xml:id="i-2b30b7c937e6114e-0">
              Fru talman! Tack, statsministern, för återrapporten och ett varmt
              grattis till förhandlingsresultatet!
            </seg>
            <seg xml:id="i-2088af752b484faf-0">
              Vi som deltar i EU-nämnden, som fick information bara för en
              vecka sedan och genom det papper som kom redan den 22 november,
              kunde inte ens i vår vildaste fantasi tro att det skulle gå så
              bra i förhandlingarna som det gjorde.
            </seg>
            <seg xml:id="i-07f93ed1fc94351a-0">
              Själv har jag inte kommit på en enda punkt jo, möjligtvis jordbruksstödet,
              men annars ingen där man har misslyckats. Det är bra för Sverige,
              och då talar jag inte bara om Alliansen och oppositionen, utan
              det är bra för Sverige. Det är viktigt att alla partier i plenisalen
              nu bearbetar sina medlemmar i Europaparlamentet, så att de arbetar
              efter vårt mål och syfte.
            </seg>
            <seg xml:id="i-eedb5abb450121af-0">
              Min fråga är egentligen: Hur kommer det att fungera om det blir
              ett nej i Europaparlamentet? Hur kan man då straffa ut sig, om
              man fortsätter med den linje som ordföranden herr Schulz driver?
            </seg>
          </u>
          <note type="speaker" xml:id="i-68a81e61ca982022-0">
            Anf. 7 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-4">
            <seg xml:id="i-bdc29073d330ac83-0">
              Fru talman! Jag vill först säga beträffande jordbruksstödet:
              Jag har tillhört dem som har förespråkat ett svenskt EU-medlemskap
              och har kampanjat i den folkomröstning som vi hade på 90-talet.
              Men jag har ibland lagt till bisatsen: fast jag tycker att för
              mycket av EU:s budget används till jordbruksstöd. Jag fick lära
              mig att, som det hette, halva budgeten var jordbrukssubventioner.
              Sedan började det sjunka, och vi sade att det är en bit över 40
              procent. I den här budgeten är vi nu nere på 36 procent.
            </seg>
            <seg xml:id="i-61734d0961bfea00-0">
              Man kan säga att det är för mycket, men man måste samtidigt se
              riktningen. Det är ett annat EU som nu träder fram, där ominriktningen
              tydligt går mot mer av forskningsstöd, mer av infrastruktur och
              mer till utrikesadministrationen, som växer fram inom EU, och
              mindre till jordbruk.
            </seg>
            <seg xml:id="i-5fe40b9de052b6f8-0">
              Det finns enligt Lissabonfördraget ett medbestämmande för Europaparlamentet.
              Det är en process som förutses ta några månader. Den socialdemokratiske
              talmannen Schulz var mycket tydlig inför stats- och regeringscheferna
              om missnöjet med att nivåerna var för låga, att man hade lyssnat
              för mycket på länder som Sverige och att det krävdes större satsningar.
              Han förutsåg att det kunde bli svårt med förhandlingar.
            </seg>
            <seg xml:id="i-0926ff8d07497517-0">
              Det som sker om man inte kommer överens i medbeslutandet är helt
              enkelt att man får fortsätta med den innevarande budgeten med
              en årlig uppräkning. I så fall faller också rabattsystemet, får
              jag påpeka. Vill man att vi ska hamna i en riktigt svår och dålig
              position för Sverige ska man rösta mot den här budgetöverenskommelsen
              och låta det övergå i årliga budgetar. Då kommer det verkligen
              att börja synas i Sveriges statsfinanser.
            </seg>
            <seg xml:id="i-ef7d17b9e6eac9c8-0">
              Det kan vara viktigt att komma ihåg när vi ska analysera och
              utreda exakt hur svenska Europaparlamentariker röstar kring detta.
            </seg>
          </u>
          <note type="speaker" xml:id="i-d021542f3cf68742-0">
            Anf. 8 PEDER WACHTMEISTER (M):
          </note>
          <u who="unknown" xml:id="i-59ff225e7b62f525-5">
            <seg xml:id="i-b20b31d5fd37998b-0">
              Fru talman! I sådana här förhandlingar finns det alltid vinnare
              och förlorare. I tidningarna och nyhetsförmedlingen har man utropat
              Polen som en vinnare i förhandlingarna. Jag vill fråga eftersom
              Polen ligger mycket nära oss och vi utvecklar mer och mer samarbete
              och näringslivsutveckling med Polen.
            </seg>
          </u>
          <note xml:id="i-9a53c23c5b03c7ac-0">
            Blev Polen vinnare eller inte?
          </note>
          <note type="speaker" xml:id="i-f7ed35bc315b9f3a-0">
            Anf. 9 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-6">
            <seg xml:id="i-00d680bf2fcf063a-0">
              Fru talman! Jag vet att det finns de som påpekar att samtliga
              förhandlare går till sina presskonferenser och utropar sig själva
              till vinnare i alla sammanhang. Det är svårt att säga annat än
              att samarbetet i sig är en vinnare på att vi faktiskt har kunnat
              ingå en överenskommelse. Vi får hoppas att det nu också går att
              få ett medbeslut från Europaparlamentet.
            </seg>
            <seg xml:id="i-5d1dad949fb68fa3-0">
              Jag tycker att det är tydligt att nettobidragsbetalarna, framför
              allt den krets som Sverige har ingått i, har nått framgång i att
              nå fram med budskap om att återhållsamhet med skattebetalarnas
              pengar måste visas på europeisk nivå, när så många länder runt
              om i Europa har fått strama åt och dra ned. Det är alldeles tydligt
              att den gruppen har vunnit gehör.
            </seg>
            <seg xml:id="i-4457e9064f38d6ea-0">
              Det undgick väl ingen att också den polske regeringschefen vid
              sin pressträff var strålande glad över att det hade varit stora
              framgångar och stora flöden som går till Polen.
            </seg>
            <seg xml:id="i-71ed8a3f2ba71393-0">
              Jag vill understryka att det ligger nära Sveriges sätt att resonera
              att i den mån det ska ske en omfördelning via EU-samarbetet ska
              det gå från rikare länder till länder som med förstärkta resurser
              får större möjlighet att växa av egen kraft. Det tycker jag är
              mer rätt än när EU ibland ägnar sig åt att ta in medlemsavgifter
              från rikare länder för att sedan låta de pengarna komma tillbaka
              till de rikare länderna. Att det mer styrs över till östra och
              sydöstra Europa, med bland annat Polen som exempel, tycker jag
              är rätt inriktning.
            </seg>
          </u>
          <note type="speaker" xml:id="i-d3d37d210c4637ff-0">
            Anf. 10 Andre vice talman ULF HOLM (MP):
          </note>
          <u who="ulf_holm_725cfd" xml:id="i-5e2a3e05120d8fdd-0">
            <seg xml:id="i-d391a9d61e0c141a-0">
              Fru talman! Tack, statsministern, för redogörelsen!
            </seg>
            <seg xml:id="i-52a9f1cf196d95f7-0">
              Miljöpartiet tycker givetvis att det är bra att EU:s budget som
              helhet minskas, inte minst med tanke på den press flera av EU:s
              medlemsländer står under i den ekonomiska situation som Europa
              befinner sig i. Principiellt är vi i Miljöpartiet också väldigt
              glada över den ungdomssatsning som görs, för ungdomsarbetslösheten
              är ett gissel i EU just nu och berör väldigt många ungdomar. Det
              är en dålig start för många ungdomar att börja med arbetslöshet.
              Åtgärder på EU-nivå tycker vi kan vara en rimlig utgångspunkt,
              även om vi i dagsläget inte vet hur de kommer att utformas. Det
              får vi återkomma till.
            </seg>
            <seg xml:id="i-2fe67c74c1603a98-0">
              Samtidigt måste man säga att EU:s långtidsbudget är ett misslyckande.
              Det moderniseras inte tillräckligt snabbt i den mening som vi
              tycker är viktig, både från svensk synpunkt och från EU:s synpunkt.
              EU måste nå de klimatmål man pratar om. EU måste stärka sin konkurrenskraft
              och öka sina möjligheter för framtiden, och därmed minskar EU:s
              chanser att gå framåt. Ur den aspekten skulle det vara viktigt
              att reformeringen av EU:s budget gick snabbare.
            </seg>
            <seg xml:id="i-545b5c296fb07c9a-0">
              Det vore inget problem om EU:s budget var på ett år. Då hade
              vi nog sagt att detta var en stor framgång. Men nu gäller budgeten
              för sju år framåt, ända till 2020, och det är en ganska lång period.
              Ur den aspekten är det ett misslyckande, även om jag har förstått
              att statsministern tycker att det är ett steg i rätt riktning.
              Det kan man givetvis ha lite olika syn på.
            </seg>
            <seg xml:id="i-7b97d8debd3e41f7-0">
              Åtgärder för att nå de mål som EU satt upp inom bland annat klimatområdet
              kräver större insatser än vad den här budgeten troligtvis kan
              innefatta. Jag vill gärna fråga statsministern hur han ser på
              detta. EU:s mål på den punkt som handlar om klimatet är ju väldigt
              diffust skrivna. Även om punkten finns med är den inte konkretiserad
              på något sätt. Det får statsministern gärna svara på.
            </seg>
          </u>
          <note type="speaker" xml:id="i-4ff7e8a0b8bf4dbc-0">
            Anf. 11 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-7">
            <seg xml:id="i-f2cd2f15e036e639-0">
              Fru talman! Sverige har återkommande påpekat att vi vill få ett
              konkurrenskraftigare och mer hållbart Europa, och då måste också
              den budget EU använder understödja detta på ett bättre sätt. Vad
              jag har redovisat till kammaren är steg som absolut har tagits
              i rätt riktning. Det är så mycket viktigare att säga det i ljuset
              av att en stor mängd länder har talat emot att minska på till
              exempel jordbruksstödet. I slutet av förhandlingarna var det alldeles
              tydligt att alla länder i grunden jämför med vad de tidigare har
              haft.
            </seg>
            <seg xml:id="i-9726b74ff1d31f9b-0">
              Jag tror att alla förfarna budgetförhandlare vet att inte finns
              något svårare än att ta bort något som redan finns. Däremot är
              det lättare att dämpa ökningar på sådant man inte förut har haft.
              Det skedde ett visst återflöde i slutet av förhandlingarna till
              en lång rad länder som sade att detta är det viktigaste av allt.
              Bland andra utropade den franske socialdemokratiske presidenten
              att det viktigaste av allt var att hålla uppe nivån på jordbrukssubventionerna.
              När viktiga, tunga medlemsländer agerar på det sättet fungerar
              demokratin så att även de får sin röst hörd.
            </seg>
            <seg xml:id="i-2f6b4cd69ae10b9a-0">
              Jag tycker dock att det är viktigt att påpeka att detta var en
              liten rörelse i slutet av mötet som ändå inte tog bort helhetseffekten.
              Det har skett en stor förändring med en minskning på sammanhållnings-
              och jordbrukspolitik och mer till infrastruktur och forskning,
              där väldigt många gröna krav kopplas till hur programmen ska utformas.
              De ska ge ett europeiskt mervärde och öka konkurrenskraften, och
              det ställs ofta krav på att de ska uppfylla 2020-målen i klimatpolitiken.
              Det är en 40-procentig ökning vi talar om, och här finns betydande
              ökningar av resurser som jag i grunden tycker är bra, och jag
              tror att Miljöpartiet också kan uppskatta dem när de väl utformas.
            </seg>
          </u>
          <note type="speaker" xml:id="i-03463d50fb4191ef-0">
            Anf. 12 Andre vice talman ULF HOLM (MP):
          </note>
          <u who="ulf_holm_725cfd" xml:id="i-5e2a3e05120d8fdd-1">
            <seg xml:id="i-363d86d83e4d8fea-0">
              Fru talman! Man kan alltid reflektera kring hur snabbt det kan
              reformeras och hur snabbt det hela kan gå. Även om formuleringen
              att klimatmålen kommer att utgöra minst 20 procent av EU:s utgifter
              under perioden är ett steg i rätt riktning måste man ställa sig
              frågan om det betyder att 80 procent kan gå till sådant som är
              mot klimatmålen. Det hoppas vi naturligtvis inte. Vi måste se
              till att dessa 20 procent av EU:s budgetmål verkligen gynnar det
              som är bra för klimatet, och ur den aspekten måste man ändå säga
              att den reformering på jordbrukssidan som vi skulle ha behövt,
              framför allt när det gäller direktstöden, förmodligen inte är
              tillräcklig, för den går i stor utsträckning mot klimatmålen.
            </seg>
            <seg xml:id="i-6792f7eb6ce1f476-0">
              Den del av jordbruksstödet som heter Landsbygdsutvecklingsprogrammet
              är dock i många aspekter något positivt. Nu får vi se fördelningen
              där. Vi hoppas att mer kan gå till landsbygdsutvecklingen och
              mindre till EU:s direktstöd. Det är den riktningen vi måste jobba
              efter.
            </seg>
          </u>
          <note type="speaker" xml:id="i-c27a93ff1320a016-0">
            Anf. 13 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-8">
            <seg xml:id="i-151358152f2e85e1-0">
              Fru talman! Jag har också markerat ett stöd för inriktningen,
              precis som Ulf Holm resonerar.
            </seg>
            <seg xml:id="i-a50366a924b28b11-0">
              Jag vill ge bilden av ett förhandlingsrum där det sitter 27 stats-
              och regeringschefer och där regeringschef efter regeringschef
              redovisar sjunkande resurser till jordbruks- och sammanhållningspolitiken.
              Man får inte lika mycket som man har fått förut, och detta beskrevs
              som utomordentligt svårt att hantera och förklara, framför allt
              med hänvisning till direktstöden.
            </seg>
            <seg xml:id="i-12db6ec0f9064580-0">
              Detta ska ses i ljuset av att vi har varit kritiska mot att jordbrukspolitiken
              har varit för omfattande, och vi menar att direktstöden är direkt
              marknadsskadande och har därför en innehållslig kritik av detta.
            </seg>
            <seg xml:id="i-0e81c78ea64dfea6-0">
              Men demokratins signum är ändå att var och en av dessa regeringschefer
              har hämtat mandat i sina parlament eller hos sina väljare och
              representerar ett synsätt där minskningar är någonting dåligt.
              Det har de framfört. Trots att all denna kritik kom fram kan vi
              nu presentera ett förslag som innebär substantiella neddragningar
              och en förskjutning och modernisering av budgeten som vi hoppas
              att också Europaparlamentet ska stödja.
            </seg>
          </u>
          <note type="speaker" xml:id="i-601a93ec33e435e7-0">
            Anf. 14 ALLAN WIDMAN (FP):
          </note>
          <u who="allan_widman_49f05b" xml:id="i-7d3c8ede86ff5b6a-0">
            <seg xml:id="i-38ec15b19583ef2e-0">
              Fru talman! Tack, statsministern, för redogörelsen! Jag har alltid
              tyckt att den politiska debatten ska handla om problem och inte
              om det som är gott och väl. Jag måste ändå efter att ha följt
              slutskedet av de här förhandlingarna säga att resultatet är en
              smula förbluffande.
            </seg>
            <seg xml:id="i-79d6cf662463fab9-0">
              Vi kan konstatera att budgetvolymen sjunker och att den svenska
              avgiften gör detsamma. Vi kan konstatera att utgifterna för regionalpolitiken
              och jordbrukspolitiken minskar med 17 procent, vilket åtminstone
              i ett nationellt perspektiv torde vara ganska unikt. Sällan har
              vi väl i ett enda beslut reducerat politikområden i motsvarande
              utsträckning.
            </seg>
            <seg xml:id="i-4f9068d67a28af7a-0">
              Jag tycker också att det är ett gott tecken att den svenska avgiften
              sjunker trots att vår rabatt gör detsamma. Det visar att vi har
              gått i en strukturellt sett mycket bättre riktning.
            </seg>
            <seg xml:id="i-f1f92321482dc1b3-0">
              En annan del av Europeiska rådets möte handlade jag har förstått
              att det var i mindre utsträckning om situationen i Mali. De senaste
              dagarna har vi i massmedierna kunnat följa en rätt oroande utveckling,
              där maliska militära förband i stället för att följa med franska
              trupper norrut och bekämpa islamister och tuareger angriper varandra
              och involveras i regelrätta strider.
            </seg>
            <seg xml:id="i-4fefed002f6eeda2-0">
              Sverige kommer att skicka ett drygt dussin officerare som handledare
              och utbildare till Mali för att hjälpa landet att bygga upp sin
              militära förmåga. Givet den utveckling vi nu ser förstår jag att
              det här kan bli ett mycket svårt och möjligen också mycket riskfyllt
              uppdrag. Jag utgår från att regeringen håller sina ögon på den
              här utvecklingen och följer den noga.
            </seg>
          </u>
          <note type="speaker" xml:id="i-bfb4b87eeeece02a-0">
            Anf. 15 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-9">
            <seg xml:id="i-c39c559c7cf39674-0">
              Fru talman! Det ligger mycket klokt i det som Allan Widman säger.
              Europeiska rådet diskuterade i grunden inte den text som antogs
              när det gäller Mali. Diskussionen har förts löpande mellan utrikesministrarna.
              Det är väl alldeles entydigt att vi ser något intressant här,
              nämligen att Frankrike, med ett kolonialt förflutet, går in och
              understöder Malis reguljära trupper i syfte att trycka tillbaka
              i landet verksamma terrorister och andra grupperingar. Det sker
              med säkerhetsrådets benägna stöd.
            </seg>
            <seg xml:id="i-572095e289211d47-0">
              Det är absolut rätt att beskriva detta som en mycket komplicerad
              miljö. Jag tror att vi kommer att få se fler exempel på det, också
              i Europas absoluta närområde.
            </seg>
            <seg xml:id="i-e38ed159f7398109-0">
              Hur ska vi i framtiden utveckla antingen nationell, som i det
              här fallet när det gäller Frankrike, eller gemensam förmåga att
              ingripa? Hur kan vi vara med och utbilda? Det är absolut viktiga
              frågor för framtiden. Men den ärliga återredovisningen är att
              stats- och regeringscheferna faktiskt inte behandlade den här
              texten mer än att den antogs.
            </seg>
          </u>
          <note type="speaker" xml:id="i-522015a881b7017a-0">
            Anf. 16 JOHNNY SKALIN (SD):
          </note>
          <u who="johnny_skalin_3e2441" xml:id="i-fdae1db8d10295c8-0">
            <seg xml:id="i-89bca2a7499fe9f5-0">
              Fru talman! Tack, statsministern, för redogörelsen! Statsministern
              fokuserar gärna på de positiva elementen i den här budgetförhandlingen,
              vilket jag förstår utifrån hans utgångspunkt.
            </seg>
            <seg xml:id="i-67d05c5d224f8cba-0">
              Min utgångspunkt är en annan. Jag är kanske den främsta kritikern
              i EU-nämnden vad gäller den här EU-processen om en ny budget.
              Jag skulle vilja fokusera på fyra punkter som jag tycker är viktiga
              att lyfta fram i det här.
            </seg>
            <seg xml:id="i-bc7d84534d60f4d2-0">
              För det första är den här budgeten eurocentrisk. Den fokuserar
              i hög grad på de befintliga euroländerna och inte på länderna
              utanför.
            </seg>
            <seg xml:id="i-cde433e08a0d2fd0-0">
              För det andra är rabatten otillfredsställande. Vi har lyft fram
              som ett krav från vår sida, från vårt parti, att vi ska behålla
              åtminstone den rabatt som vi hade under föregående budgetperiod.
              Så har inte blivit fallet, trots att regeringen faktiskt hade
              vetorätt och rätt att stjälpa hela budgeten förutsatt att de andra
              länderna inte gick med på att vi skulle få behålla vår budget.
              Det tycker jag är väldigt tråkigt.
            </seg>
            <seg xml:id="i-0135d3b2df4aed94-0">
              Som Reinfeldt säger tillhör Sverige de främsta nettobidragsgivarländerna.
              Det tycker jag också är intressant. Det här budgetförslaget är
              ju inte slutförhandlat, som Reinfeldt, statsministern, själv säger.
            </seg>
            <seg xml:id="i-07e751fd328b12bd-0">
              Vi vet inte någonting om återflödet. Det vet inte statsministern
              heller. Som jag förstår det det är det svar jag har fått tidigare
              när jag har frågat regeringsföreträdare har man alltså förhandlat
              fram ett förslag som man inte ens vet vad det kommer att innebära
              i slutändan. Det tycker jag är ett väldigt tråkigt utfall.
            </seg>
            <seg xml:id="i-5f1477d3b67613f5-0">
              Jag tycker också att det är tråkigt att Reinfeldt lyfte upp bruttoavgiften,
              att det är bra att man har tryckt ned den; den har blivit upptryckt
              tidigare på grund av tillväxten. Så är inte heller fallet. Bruttoavgiften
              under föregående budgetperiod har tryckts upp genom att man kontinuerligt
              har tillfört nya medlemsländer i unionen.
            </seg>
          </u>
          <note type="speaker" xml:id="i-bdb6518fe1582fce-0">
            Anf. 17 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-10">
            <seg xml:id="i-fd4a63bb145db435-0">
              Fru talman! Jag har lite svårt att förstå påståendet att det
              här inte skulle handla om EU:s kontakt med omvärlden i ett läge
              där vi bland annat bygger ut resurserna för den utrikespolitiska
              samverkan, som har vuxit sig starkare på senare år i syfte att
              man i Europa ska kunna agera mer kraftfullt gemensamt. Men det
              är troligtvis Sverigedemokraterna emot eftersom Sverigedemokraterna
              inte tycker att vi ska ha en europeisk samordning eller en europeisk
              politik på det sättet.
            </seg>
            <seg xml:id="i-232f58373fd0f08a-0">
              Jag vill bara understryka en sak när man säger att rabatten är
              otillfredsställande och att vi borde få precis det vi hade förut
              och helst mer. Man bör komma ihåg att det är några till i rummet,
              så att säga. Sverige är inte ensamt där, utan det är 26 länder
              till.
            </seg>
            <seg xml:id="i-4f3e7719b7772071-0">
              Tänk om alla skulle gå in med den här attityden: Okej, i och
              för sig sjunker nu totalen här, och medlemsavgiften för det rika
              landet Sverige sjunker, men vi ska ändå ha lite mer. Tänk om alla
              skulle resonera på samma sätt och säga: Annars går vi in med ett
              veto.
            </seg>
            <seg xml:id="i-71975dd72a036bd9-0">
              Man ska vara klar över att så kan inget internationellt samarbete
              fungera. Då kan Sverigedemokraterna säga: Ja, men vi är emot internationellt
              samarbete.
            </seg>
            <seg xml:id="i-f37bfab552b5afc4-0">
              Det är inte ett ansvarsfullt sätt att svara på den frågan. Men
              för oss som har att bära ansvar på det här sättet och visa att
              vi kan göra upp med andra innehåller internationell samverkan
              alltid ett behov av att prata och, framför allt, lyssna och att
              ha en förmåga att komma överens. Vi har kunnat göra det på ett
              sätt som vi menar försvarar svenska intressen, och det har för
              mig varit det viktiga i detta.
            </seg>
          </u>
          <note type="speaker" xml:id="i-c2eef3963845ccbf-0">
            Anf. 18 JOHNNY SKALIN (SD):
          </note>
          <u who="johnny_skalin_3e2441" xml:id="i-fdae1db8d10295c8-1">
            <seg xml:id="i-913777deb8b1b996-0">
              Fru talman! Statsministern säger att vi är emot internationellt
              samarbete. Det är precis tvärtom. Vi är för samarbete, men samarbete
              bygger på ett slags samsyn där man kommer överens om saker och
              ting. I det här fallet har vi en annan syn på hur vi ska behandla
              svenska skattemedel än vad regeringen har.
            </seg>
            <seg xml:id="i-30c0656d223c6ac0-0">
              Vi har som sagt en vetorätt. Vi har möjlighet att ställa de här
              kraven. Sverige är, som statsministern säger, det största nettobidragsgivarlandet
              per capita, och vi ligger på ungefär sjunde plats i absoluta tal.
            </seg>
            <seg xml:id="i-a5182a00c63c5ab0-0">
              Att i det läget stå här och säga, från statsministerns sida,
              att vi ska prata och lyssna tycker jag är beklämmande. Det tycker
              jag är en väldigt tråkig utgångspunkt. Jag kräver mer av den här
              regeringen och den här statsministern än att man inte lyssnar
              på skattebetalarna, för man har faktiskt befogenhet att driva
              den här processen hårdare än vad man har gjort.
            </seg>
            <seg xml:id="i-d303091ea0661821-0">
              Då håller det inte att säga att årliga budgetar är dåliga. Jämför
              med 80-talet! Visserligen kostade EU mer pengar, men det bidrog
              heller inte med mer kostnader i och med att mångåriga projekt
              inte kunde genomföras.
            </seg>
          </u>
          <note type="speaker" xml:id="i-a87c6e7c338f37af-0">
            Anf. 19 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-11">
            <seg xml:id="i-4f67a55e6ae52c53-0">
              Fru talman! Låt oss uttrycka det på ett sätt som en sverigedemokrat
              förstår.
            </seg>
            <seg xml:id="i-21f3dc6c431ec6e9-0">
              Om vi har kvar en massa fattiga delar av Europa, till exempel
              Rumänien och Bulgarien, som Sverige, om man lyssnar på Sverigedemokraterna,
              inte bryr sig om och inte tycker ska få ökade resurser finns det
              en risk att de fattiga människorna flyr landet och kommer till
              Sverige. Det är sådant som Sverigedemokraterna tycker är djupt
              obehagligt, att det kommer människor från andra länder.
            </seg>
            <seg xml:id="i-6b21bb196e73e961-0">
              Då kanske det är en bättre idé att vi via EU-samarbetet förstärker
              varandras förmåga att växa av egen kraft. Det är en av de bärande
              idéerna med EU. Vi ska alltså se till att vi får ett ekonomiskt
              och bärkraftigt Europa det gäller alla delar av Europa.
            </seg>
            <seg xml:id="i-1b66a057a6d8c2ff-0">
              Det är en klok investering för det rika landet Sverige att hjälpa
              till att få bättre ordning, en fungerande rättsstat och marknadsekonomi
              och starkare ekonomisk utveckling i alla andra delar av Europa.
              Det är det både för att människorna där kommer att må bättre och
              för att vi också kan handla med dem i framtiden.
            </seg>
            <seg xml:id="i-25d781fdc635cac9-0">
              Jag förstår att Sverigedemokraterna inte tycker om detta eller
              håller med om detta, men det är det som är syftet. Sverige är
              en av de största nettobidragsgivarna därför att det är en framtidsinvestering.
              Det vågar jag stå för när jag talar med Sveriges skattebetalare.
            </seg>
          </u>
          <note type="speaker" xml:id="i-b36b6b9e78432bb1-0">
            Anf. 20 JOHAN HEDIN (C):
          </note>
          <u who="roza_guclu_hedin_a13aa9" xml:id="i-29325fdd757cebe5-0">
            <seg xml:id="i-6b072faac85bc239-0">
              Fru talman! Jag kan inte annat än hålla med och instämma i hyllningskören.
              Det är ett mycket fint förhandlingsresultat. Regeringen ska ha
              allt beröm för det.
            </seg>
            <seg xml:id="i-dd0a23890d2db3eb-0">
              Jag delar också uppfattningen att det var väldigt viktigt för
              förtroendet för det europeiska politiska systemet att vi fick
              en budget på plats.
            </seg>
            <seg xml:id="i-cea25cded505b515-0">
              Nu gick det bra, men det känns som att det här resultatet ankom
              väldigt mycket på den svenska regeringens skicklighet. Rent teoretiskt
              skulle man kunna tänka sig en situation där vi har en annan regering
              om sju år.
            </seg>
            <seg xml:id="i-6b0aaad52f3f6704-0">
              Man får intrycket att det har varit en mycket komplicerad process
              att få fram den här budgeten. Jag skulle vilja veta lite grann
              hur stämningsläget var under förhandlingarna på slutet. Hängde
              vetot i luften från någon part? Finns det möjligheter till förbättringar
              av processen inom ramen för rådande fördrag?
            </seg>
          </u>
          <note type="speaker" xml:id="i-a9a2f52dd87e0d7f-0">
            Anf. 21 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-12">
            <seg xml:id="i-deb327b54108debb-0">
              Fru talman! Det var ju andra försöket att anta budgeten, som
              kammarens ledamöter vet. Det är en mycket lång process. Jag nämnde
              att kommissionen lade fram sitt ursprungsförslag till budgeten
              det var ett mycket expansivt förslag redan i juni 2011. Detta
              är ett av de mest genomarbetade budgetförslag som, både på EU-nivå
              och i de olika medlemsländerna, har arbetats igenom och analyserats
              över den här tiden.
            </seg>
            <seg xml:id="i-69dadb45aff3a6f4-0">
              Min känsla var att de flesta insåg att vi var där för att komma
              överens, inte för att stoppa processen. Det ser jag som en sorts
              mognad i demokratier, att man inser att samverkan, gränsöverskridande,
              måste bygga just på ansvarstagande och förmåga att hitta möjligheter
              att komma överens.
            </seg>
            <seg xml:id="i-f1788334c19c5da1-0">
              Men det är väl något som är alldeles entydigt i och med att den
              mer budgetrestriktiva gruppen, som Sverige har tillhört, fick
              gehör. Vi gick ju ned mellan novemberförslaget och det förslag
              som nu lades fram med ytterligare 12 miljarder euro, tror jag
              att det var. Det innebar att mindre fick plats.
            </seg>
            <seg xml:id="i-b813e65131410bd5-0">
              Majoriteten av länderna är nettobidragsmottagare, och flera av
              dem tycker att det kommer för lite stöd av olika former genom
              den här budgeten, och det artikulerades mycket tydligt.
            </seg>
            <seg xml:id="i-b59d5fcf18cab818-0">
              Låt oss vara klara över att det har varit en väldigt hård och
              tuff förhandling och att det fanns betydande utgiftsrisker om
              man hade valt att gå i en mycket mer expansiv riktning än vad
              som nu blev fallet.
            </seg>
            <seg xml:id="i-635e6240c3d5651e-0">
              Det finns säkert mycket man skulle kunna göra för att förbättra
              detta. Jag vet att det i kammaren och EU-nämnden finns en frustration
              över att papperen kommer väldigt sent. Det gäller även för oss
              som sitter och förhandlar. Vi får dem de facto på plats.
            </seg>
            <seg xml:id="i-06e0f497685306ca-0">
              En viss respekt kan jag ha för sättet att leda de här förhandlingarna.
              Är det förslag som kommer ut för tidigt brukar alla meddela att
              de är helt oacceptabla, och sedan får man börja med något helt
              annat i stället. Till slut måste man ha ett papper som man försöker
              bli sams kring. Det var väl så man försökte jobba.
            </seg>
            <seg xml:id="i-47d278aaa811338f-0">
              Men det är klart att det säkert skulle behöva analyseras hur
              man skulle kunna jobba mer effektivt. Jag såg att min brittiska
              kollega till exempel gav tips om att man kunde börja på morgonen
              och sedan förhandla under dagen i stället för att börja på kvällen
              och förhandla över natten. Det kan vara ett tänkvärt exempel på
              utveckling.
            </seg>
          </u>
          <note type="speaker" xml:id="i-c46d6e1c3bd8db75-0">
            Anf. 22 JOHAN HEDIN (C):
          </note>
          <u who="roza_guclu_hedin_a13aa9" xml:id="i-29325fdd757cebe5-1">
            <seg xml:id="i-41e0d5be74741424-0">
              Fru talman! Tack för svaret! Vilka noteringar gör vi inför framtiden
              och inför framtida processer? Någonting som är ovanligt i politiken
              är att man ställer sig frågan vad man själv kan göra. Men jag
              skulle vilja ha ett medskick från statsministern om vad jag som
              enskild riksdagsledamot kan göra för att öka förutsättningarna
              för att vi ska kunna få till en moderniserad budget, inför nästa
              gång det är dags.
            </seg>
          </u>
          <note type="speaker" xml:id="i-d1d81981631a0ae4-0">
            Anf. 23 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-13">
            <seg xml:id="i-89ca386e544f6a24-0">
              Fru talman! Det viktiga är att det på senare år har skett ett
              betydande arbete inom Europeiska unionen för att försöka ha reformprocesser
              som ska öka konkurrenskraften, eftersom det finns en gemensam
              oro att Europa i någon mån har svårt att hänga med i den nya globala
              konkurrensverklighet som växer fram. Det riskerar att göra att
              jobben blir färre, och risken är att Europa får svårt att klara
              av att finansiera sina välfärdssatsningar med ambitioner som är
              världens högsta.
            </seg>
            <seg xml:id="i-515580457efe42a3-0">
              Jag märker att det bästa argumentet för att få budgeten att utvecklas
              är att säga att detta måste hänga ihop med de olika beslut och
              reformprocesser som vi har beslutat om. Understöder verkligen
              budgeten detta? Ger det europeiska mervärden? Förstärker det konkurrenskraften?
              Säkrar det innovation och forskningsframsteg i Europa som annars
              inte kan finansieras?
            </seg>
            <seg xml:id="i-33164cdb8d9be0e8-0">
              Detta kan vi alla på olika sätt arbeta med för att förbättra
              inför kommande förhandling. Återigen: Jag såg den här gången en
              tydlig förskjutning i den riktningen, men det är rätt som påpekas
              här från andra som ställer frågor att det är en sjuårsbudget som
              nu är antagen, så detta måste man börja jobba tidigt med också
              inför kommande flerårsbudgetbeslut.
            </seg>
          </u>
          <note type="speaker" xml:id="i-2b983913e54a7d44-0">
            Anf. 24 LARS OHLY (V):
          </note>
          <u who="lars_ohly_9f9bb3" xml:id="i-83cc402676ebb6d1-0">
            <seg xml:id="i-6fbbf063d1725fd7-0">
              Fru talman! Statsministern var ju i EU-nämnden i onsdags och
              baissade förväntningarna rejält inför toppmötet och de förhandlingar
              som skulle ske. Det var nog klokt, för det underlättar för statsministern
              att nu framstå som vinnare, precis som alla andra stats- och regeringschefer
              gör i sina respektive parlament.
            </seg>
            <seg xml:id="i-7051550c32f92239-0">
              Ändå vill jag nog ge ett erkännande att såvitt jag kan bedöma,
              vilket inte är helt lätt, så har ändå Sverige haft vissa framgångar.
              Det vill jag gärna ha sagt.
            </seg>
            <seg xml:id="i-96d33a8e9bac7eaa-0">
              Däremot menar jag att det finns väldigt stora problem kvar. Man
              skulle kunna beskriva det som att det är en fortsatt felaktig
              politik på en något lägre nivå. Jordbrukspolitiken omfattar 36
              procent av den totala budgeten. Det är en sektor som omfattar
              1 ½ procent av bruttonationalprodukten i hela EU. Det är naturligtvis
              ett orimligt förhållande, och även om det går åt rätt håll går
              det för långsamt, och det görs för lite. Den kampen måste fortsätta.
            </seg>
            <seg xml:id="i-6f0bf3d33eb02ab6-0">
              Dessutom fortsätter man med den här prisstödsexporten som innebär
              att man konkurrerar ut varor från fattigare länder, därför att
              man gynnar sina egna produkter på marknaden.
            </seg>
            <seg xml:id="i-cf297c795560ca34-0">
              Slöseriet fortsätter med den här budgeten, och där är Sverige
              väldigt tydligt med att vi inte accepterar hur illa EU hanterar
              sina egna medel. Till exempel har finansministern meddelat EU-nämnden
              att Sverige kommer att rösta nej till ansvarsfrihet för kommissionen,
              och det beror naturligtvis på att kommissionen inte är förmögen
              att på ett ansvarsfullt sätt ta hand om de pengar som finns. Och
              nu ska de få ta hand om 970 miljarder euro på sju år. Det är klart
              att det här inte är tillfredsställande.
            </seg>
            <seg xml:id="i-b032357c88239ffa-0">
              Till detta kan läggas att den förstärkning av utrikes- och säkerhetspolitiken
              som görs sannolikt också kommer att leda till en fortsatt militarisering
              av Europeiska unionen och att klimatpolitiken får alldeles för
              lite jämfört med de behov som finns.
            </seg>
            <seg xml:id="i-3df4cbd1c9311b2c-0">
              Sammantaget kan man säga att Sverige nådde lite längre än vad
              jag hade trott i onsdags, men det är långt ifrån tillfredsställande
              om vi vill se en demokratisering och en modernisering av EU.
            </seg>
          </u>
          <note type="speaker" xml:id="i-7b2948b3616a1239-0">
            Anf. 25 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-14">
            <seg xml:id="i-4d9e5f43c141c47b-0">
              Fru talman! Jag tycker ändå att det var en mer positiv beskrivning
              än vad man kanske kunde ha väntat, och jag tycker att det är viktigt
              att säga att det finns grund för en del av den kritik som Lars
              Ohly nämner och en del av det beröm som Lars Ohly för fram.
            </seg>
            <seg xml:id="i-9c10eca8766b50ff-0">
              En kritik som jag håller med om, och som också har framförts
              vid flera tillfällen, är att vi tycker att direktstöden i jordbrukspolitiken
              är helt felkonstruerade. Det är ju inte så att de huvudsakligen
              ägnas åt att stödja jordbruksnäringen, utan de driver upp och
              håller uppe markpriserna, vilket i realiteten gör att det blir
              en sorts höjd tröskel för att komma in i jordbruksnäringen. Om
              man säger att syftet ska vara att vi får ett livskraftigt jordbruk
              kan det rimligen inte vara målet att vi snarare ägnar oss åt att
              höja trösklarna för etablering i lantbruksnäringen.
            </seg>
            <seg xml:id="i-8ffeb460aae8c984-0">
              Där är vi mycket kritiska, och vi har också noterat den kritik
              som finns i revisionsrätten att för mycket pengar används fel
              och att det i en del fall till och med finns risk för korruption
              inom EU-systemet. Skattebetalarnas pengar måste användas på ett
              bra och riktigt sätt. Detta måste följas upp, och i den delen
              finns det grund för kritiken.
            </seg>
            <seg xml:id="i-ee1fbe39c26c9e1f-0">
              Däremot har vi olika uppfattningar om värdet eller behovet av
              en starkare europeisk koordinerad utrikespolitik. Vi ser ett värde
              i att vi får en starkare röst tillsammans och att det i så fall
              också underbyggs av att man verkligen har resurser för detta.
              Kritiken mot detta går då ut på att man snarare tycker att det
              ska ligga kvar i att nationalstaterna kan formulera sin egen utrikespolitik.
            </seg>
            <seg xml:id="i-55701ea076245976-0">
              Om detta kan man tycka olika, och det gör vi. Det är bekant.
            </seg>
          </u>
          <note type="speaker" xml:id="i-7cef2c5a2d1bf807-0">
            Anf. 26 LARS OHLY (V):
          </note>
          <u who="lars_ohly_9f9bb3" xml:id="i-83cc402676ebb6d1-1">
            <seg xml:id="i-978dfadc01d56306-0">
              Fru talman! Jag skulle föredra att man internationellt samarbetade
              i det globala forum som finns, nämligen Förenta nationerna, och
              också förstärkte dess möjligheter att fungera konflikthanterande
              och konfliktförebyggande.
            </seg>
            <seg xml:id="i-5700f153409d5d1c-0">
              När det gäller EU:s förmåga att hantera den här typen av beslut
              blir jag ganska förskräckt. Det här är nämligen inte ett demokratiskt
              sätt att hantera så svåra frågor. Vi som sitter som nationella
              parlamentariker med ansvar för att faktiskt fatta beslut om den
              svenska positionen kallas halv två på natten till möten som ska
              äga rum klockan tre samma natt. Vi får väldigt lite av skriftlig
              information och väldigt små möjligheter att sätta oss in i vad
              som rör sig i olika förhandlingar, och till slut får vi ett förhandlingsresultat
              som vi inte ens får avvika i därför att då är det bara information.
            </seg>
            <seg xml:id="i-276b4410302f4f3f-0">
              Det här är naturligtvis inte tillfredsställande, och min slutsats
              av det är: För inte över mer makt till den här unionen! För inte
              över mer beslutanderätt till en union som inte kan hantera beslutanderätten
              på ett öppet, transparent och demokratiskt sätt.
            </seg>
            <seg xml:id="i-9418a84f5f898ebd-0">
              Den slutsatsen borde vi alla dra.
            </seg>
          </u>
          <note type="speaker" xml:id="i-8e8024f7c8bd50ef-0">
            Anf. 27 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-15">
            <seg xml:id="i-ae8f186969adafa9-0">
              Fru talman! Jag läste en bok av en miljöpartist, tror jag att
              det var, som skrev om det rödgröna samarbetet. Även där, hör och
              häpna, försiggick det ibland förhandlingar på nätterna. Det är
              märkligt att man inom politiken verkar ha en fäbless för att sitta
              och förhandla på nätterna, men det är ju inte så vare sig i svenska
              fall eller i europeiska fall i något annat sammanhang att det
              sker i form av en öppen presskonferens, utan det sker just i form
              av förhandlingar. Partier eller parter för fram olika positioner,
              och sedan försöker man nå en överenskommelse.
            </seg>
            <seg xml:id="i-0a9a2bcffcaec1bc-0">
              Det var absolut så, som beskrivs här, att möten som sattes ut
              vid en tid började vid en annan, men det berodde inte på att någon
              hade avstått från att arbeta utan att man fortsatte att försöka
              hitta bilaterala lösningar och samla ihop olika länder med olika
              synpunkter för att steg för steg bygga en överenskommelse. Det
              är en rätt komplicerad process att få 27 demokratier att trots
              allt nå en slutpunkt.
            </seg>
            <seg xml:id="i-fbc4c700c71f6bb8-0">
              Det demokratiska ligger i att jag som regeringschef agerade utifrån
              ett mandat som jag fått förankrat i riksdagens EU-nämnd. Några
              skulle påpeka att det också är en sorts demokratisk förankring
              i att Europaparlamentet har ett medbestämmande. Jag säger återigen
              att det blir intressant att följa hur svenska delegater röstar
              där.
            </seg>
            <seg xml:id="i-feec659599f1f5eb-0">
              Det finns alltså balansering i detta system, även om märkligt
              nog just den här nattliga förhandlingen ibland behövs för att
              faktiskt komma överens. Det gäller nog i alla sammanhang.
            </seg>
          </u>
          <note type="speaker" xml:id="i-2d46391be47a7050-0">
            Anf. 28 DÉSIRÉE PETHRUS (KD):
          </note>
          <u who="desiree_pethrus_ac927d" xml:id="i-d5541d20592b4b23-0">
            <seg xml:id="i-d391a9d61e0c141a-1">
              Fru talman! Tack, statsministern, för redogörelsen!
            </seg>
            <seg xml:id="i-c83fcf4f0a246885-0">
              Jag tycker att även vi kristdemokrater måste instämma i beskrivningen
              av det positiva resultat som har nåtts. Om jag rätt minns vad
              statsministern sade innan han åkte ned till Bryssel var det att
              vi nog är klara ungefär när alla är lika missnöjda. Nu tycker
              jag ändå att man kan säga att alla verkar vara relativt nöjda
              med förhandlingsresultatet. En minskad EU-budget på 3 procent
              är väl väldigt bra i en lågkonjunktur. Vi har en mindre avgift
              för Sverige, en modernisering av budgeten och större delen av
              rabatten kvar. Vad mer kan man önska utifrån den förhandlingsposition
              som var innan? Det är mycket positivt.
            </seg>
            <seg xml:id="i-03e12ec631c5f67e-0">
              Socialdemokraten Marie Granlund sade nyss att det var bra att
              vi kom fram till ett beslut och att allt annat hade varit förfärande.
              Då kommer man in på det som Martin Schulz nu har sagt som kanske
              är väldigt förfärande, för Martin Schulz som leder Europaparlamentet
              som talman säger på Twitter att Europaparlamentet inte kommer
              att acceptera detta. Han säger: Min signatur krävs på budgeten.
              Jag kan inte, jag vill inte och jag kommer inte att acceptera
              nedskärningar och underskott i EU:s långtidsbudget.
            </seg>
            <seg xml:id="i-8760794e5b3e9350-0">
              Frågan är vilken makt Martin Schulz kommer att ha och hur dialogen
              kommer att gå mellan rådet, Herman Van Rompuy och parlamentet.
              Jag tycker ändå att det är viktigt att vi har en process. Det
              är första gången som Europaparlamentet har medbeslutanderätt,
              så det gäller att hitta en bra process för att föra det här framåt.
              Det finns som tur är fler partier än Socialdemokraterna i Europaparlamentet,
              men kan statsministern kanske ge en liten kommentar kring detta?
            </seg>
          </u>
          <note type="speaker" xml:id="i-ed38aa2667bcf041-0">
            Anf. 29 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-16">
            <seg xml:id="i-9bd08a0581dccf14-0">
              Fru talman! Ordningen är en femårig mandatperiod för Europaparlamentets
              parlamentariker. Det vet ni. Efter en överenskommelse med de stora
              partigrupperna leds den första halvan av en talman från EPP-gruppen,
              alltså Europas moderater och kristdemokrater, och den andra halvan
              av en socialdemokrat. Därför har vi den tyske talmannen Schulz
              just nu. Han är naturligtvis ingenting annat än en talman som
              också kommer från ett uppdrag där han ledde den socialdemokratiska
              gruppen i Europaparlamentet. Den består av respektive länders
              socialdemokrater. Hur de röster är ju det som nu ska avgöras,
              om de håller med om den kritik som har framförts, att det är fel
              att försöka göra neddragningar, eller om de stöder det som nu
              har framförhandlats.
            </seg>
            <seg xml:id="i-9698c16d9b24e099-0">
              Det gäller naturligtvis också den grupp som mitt parti tillhör.
              Jag har efterhört att mina moderater kommer att stödja det som
              Sveriges regering har förhandlat fram. Jag tycker att det vore
              väldigt märkligt, framför allt om man har framfört kritik mot
              regeringens representanter av karaktären att det borde vara ännu
              mindre, om man inte röstar för detta utan ger en indikation när
              man representerar Sverige på en annan plats att vi egentligen
              vill ha ännu mer. Det skulle ju framstå som mycket märkligt.
            </seg>
            <seg xml:id="i-5017dd47d0c90962-0">
              Det finns en sak som skrevs in som jag tycker att vi ska notera.
              Det är att det mer tydligt än någonsin tidigare har öppnats för
              så kallad flexibilitet i användandet av resurserna. Det är någonting
              som Europaparlamentet länge hett har eftertraktat, alltså en betydande
              flexibilitet i användningen av resurser mellan år och mellan olika
              utgiftsboxar. Förhoppningen är att Europaparlamentet ska tycka
              att det är ett väldigt viktigt steg framåt och att det med detta
              som vinst också för Europaparlamentet ska bli möjligt för dem
              att trots allt biträda den här budgeten.
            </seg>
            <seg xml:id="i-c556b3c77895edb0-0">
              Men svaret är inte färdigt ännu. Det kommer att kräva några veckor
              och månader av bearbetning, och jag skulle vilja säga att det
              är mycket viktigt att följa hur de svenska Europaparlamentarikerna
              kommer att rösta.
            </seg>
          </u>
          <note type="speaker" xml:id="i-5130b67fb4643075-0">
            Anf. 30 DÉSIRÉE PETHRUS (KD):
          </note>
          <u who="desiree_pethrus_ac927d" xml:id="i-d5541d20592b4b23-1">
            <seg xml:id="i-1195c942f3b832ab-0">
              Fru talman! Tack, statsministern, för det! Vi får ha goda förhoppningar
              att vi har kloka Europaparlamentariker nere i Bryssel.
            </seg>
            <seg xml:id="i-8f408397f2251912-0">
              En annan fråga är ungdomsarbetslösheten. I rådsslutsatserna sägs
              det att länder med en ungdomsarbetslöshet över 25 procent ska
              få dela på den här ungdomssatsningen och på ungdomsgarantin. Vi
              har redan en ungdomsgaranti i Sverige. Det är bra. Mina farhågor
              när jag läser texten är att det kan bli en inlåsningseffekt, att
              alla vill ligga kvar över 25 procent för att få del av det här
              stödet. Vilka incitament ska man ha för länderna att verkligen
              se till att komma under 25 procent? Det är min fråga till statsministern.
            </seg>
          </u>
          <note type="speaker" xml:id="i-220e9c1fb5d4fa06-0">
            Anf. 31 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-17">
            <seg xml:id="i-20e8dbbbed80e45d-0">
              Fru talman! Låt oss vara tydliga med att detta initiativ väldigt
              mycket togs fram av Herman Van Rompuy själv. Han lär ha använt
              bland annat resurser från Europeiska socialfonden för att presentera
              ett initiativ på 6 miljarder euro mot ungdomsarbetslösheten. Exakt
              hur detta kommer att utformas, om det gäller för länder eller
              regioner och vad exakt stödet ska användas till, vet vi alltså
              inte. Detta kom som ett förslag kort innan vi samlades till toppmötet.
            </seg>
            <seg xml:id="i-c60d7f1f44447066-0">
              Låt mig också understryka att bara för att rubriken är rätt behöver
              inte åtgärden vara verkningsfull. Det är inte säkert att man bara
              man säger att man vill bekämpa ungdomsarbetslösheten automatiskt
              gör det, om man inte också utformar de politiska verktygen på
              rätt sätt. Därför finns det anledning att fortsätta vara lite
              granskande när det gäller vad det är man avser att göra med de
              här resurserna. Till vem ska de egentligen utsträckas? De svaren
              har vi alltså ännu inte.
            </seg>
          </u>
          <note type="speaker" xml:id="i-6adba9a048040aba-0">
            Anf. 32 PYRY NIEMI (S):
          </note>
          <u who="pyry_niemi_40761d" xml:id="i-5c6b87c1b30eb9f1-0">
            <seg xml:id="i-f17a13486d7893c7-0">
              Fru talman! Jag vill också tacka statsministern för den här diskussionen
              och för återkopplingen. Det har varit positivt att få ta del av
              allt det som det har resonerats om. Även under det pågående intensiva
              dygnet hade vi en del kontakter med den delegationen. Det har
              varit bra.
            </seg>
            <seg xml:id="i-6e43d100c14cf32f-0">
              Vi har ju haft en samsyn med regeringen när det gäller att jordbruksstödet
              ska minska. Det är positivt. Vi har återkommit till det flera
              gånger. Vi har också sett en trendförskjutning åt det hållet under
              många decennier. Det är en bra inriktning.
            </seg>
            <seg xml:id="i-7cb706f1e9ca1d6d-0">
              Jag skulle dock vilja ställa en liten fråga till statsministern
              om tekniken kring det här. Det finns det som kallas för pelare
              1 och pelare 2. Pelare 1 omfattas av det som är direktstöden,
              som i princip finansieras med EU-medel, och pelare 2 är till exempel
              landsbygdsprogrammet som delvis medfinansieras av länderna i olika
              storleksgrad.
            </seg>
            <seg xml:id="i-a9e16bd26d30b379-0">
              Socialdemokraterna och andra partier har tillsammans med de borgerliga
              regeringspartierna ändå haft en ambition under ett antal år att
              diskutera att ha ett så starkt landsbygdsutvecklingsprogram som
              möjligt. Det är ju där vi har sett utvecklingen av de gröna näringarna.
              Det är där vi har sett utvecklingen när det gäller innovation
              inom landsbygden i stort.
            </seg>
            <seg xml:id="i-0a79f89a77b49492-0">
              Min fråga till statsministern är: Delar regeringen fortfarande
              uppfattningen att det är i landsbygdsprogrammet som den fortsatta
              utvecklingen ska ske när det gäller jordbruksstödet, eller är
              det någon annan ambition som regeringen företräder i dagsläget?
            </seg>
          </u>
          <note type="speaker" xml:id="i-1a73428909a4078d-0">
            Anf. 33 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-18">
            <seg xml:id="i-fa749bc8dcc4b988-0">
              Fru talman! Det är precis den argumenteringen vi har fört, att
              stödet bör föras över till den del som handlar om landsbygdsutveckling
              därför att det ofta bygger på medfinansiering och på att man ställer
              mer framtidsinriktade krav, på det sätt som Pyry Niemi redogjorde
              för. Vi har som sagt den kritiken mot direktstöden att de snarare
              underbygger att markvärden består eller höjs så som de är utformade.
            </seg>
            <seg xml:id="i-f1f09b7cb5cb0bf2-0">
              Detta har varit den svenska positionen. Den har vi framfört.
              Det bör noteras, som jag har sagt flera gånger, att nästan de
              flesta klagomålen som kom trots allt gällde just neddragningen
              av direktstöden. Det beror på att det är nu verksamma lantbrukare
              som helt plötsligt får en neddragning av ett bidrag som de har
              tagit för givet. Kritiken har varit rätt omfattande runt om i
              Europa. Vi har inte hört så mycket om detta i Sverige, men många
              av mina kolleger har vittnat om detta. Det har nästan varit en
              av huvudkritikpunkterna att det faktiskt har skett en neddragning
              och en förskjutning.
            </seg>
            <seg xml:id="i-ae46d38c7e70ac57-0">
              Ett sätt att möta det faktum att jordbruksstödet totalt sett
              går ned ska vi notera är att det också talas om flexibilitet,
              det vill säga att man får föra resurserna mellan de här två anslagen.
              Det kan man känna viss tveksamhet inför, eftersom det riskerar
              att bli just mer till direktstöd. Men det är väldigt stor rörelse
              för ökad flexibilitet, dels hos medlemsländerna, dels hos Europaparlamentet.
              Framför allt har det varit ett motkrav för att till slut gå med
              på de budgetrestriktiva ländernas vilja att dra ned åtagandena
              och betalningsnivåerna. Det kräver ju också en viss grad av ökad
              flexibilitet. Det är så vi har kommit överens om detta.
            </seg>
            <seg xml:id="i-192c359f9ac8a122-0">
              Svaret på frågan är att vi absolut har drivit detta och anser
              fortsatt att en sådan överflyttning av resurser är rätt.
            </seg>
          </u>
          <note type="speaker" xml:id="i-4fc3c88e94e7c610-0">
            Anf. 34 PYRY NIEMI (S):
          </note>
          <u who="pyry_niemi_40761d" xml:id="i-5c6b87c1b30eb9f1-1">
            <seg xml:id="i-b882bf823aee42ef-0">
              Fru talman! Tack återigen, statsministern! Då blir det lite extra
              bekymmersamt, för de sista signalerna vi fick var ju att stödet
              till det svenska landsbygdsprogrammet relativt direktstöden skulle
              sjunka mer, närmare 20 procent, medan direktstöden, om man nu
              ska se det oavsett flexibiliteten, skulle ligga på 10 procent.
              Vår signal från Socialdemokraterna är att den ambition som regeringen
              nu har antytt via statsministern även framgent ska vara att det
              ska dras en lans för att det i den totalt varande budgeten ska
              föras över mer till landsbygdsprogrammet, inte tillbaka till direktstöden.
            </seg>
            <seg xml:id="i-5bda1bb697318dc0-0">
              Vi förstår att det finns en flexibilitet. Man kan också anta
              att den här flexibiliteten till viss del finns där för att kunna
              ge tillbaka mer i direktstöd till de nuvarande aktiva lantbrukarna.
              Så är det ju också.
            </seg>
            <seg xml:id="i-3f2bac167d3fd693-0">
              Jag hoppas nu att signalen går fram till regeringen att den sista
              signalen vi fick inte var bra, att landsbygdsprogrammet relativt
              sett sannolikt kommer att sjunka mer än direktstöden.
            </seg>
          </u>
          <note type="speaker" xml:id="i-df0b244fa4ed22cd-0">
            Anf. 35 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-19">
            <seg xml:id="i-7c7ed9c7e7e93586-0">
              Fru talman! Då vill jag återgå till det jag sade till EU-nämnden
              och vilket mandat jag hämtade. Jag var väldigt tydlig med hur
              prioriteringarna ser ut. Kan man inte prioritera klarar man inte
              sådana här förhandlingar.
            </seg>
            <seg xml:id="i-ca43c2cdc7bbda4b-0">
              Vad var viktigast för Sverige? Det var att vi fick en substantiell
              rabatt. En rabatt innebär alltså att vi vill ha en mindre betalningsbörda
              för Sverige. Rabatterna i sig är komplicerade eftersom det bara
              är fem länder de absolut rikaste som har dessa rabatter. Det finns
              ett stort motstånd mot dem. Förslaget var i princip att den svenska
              rabatten skulle försvinna. Här satte jag in störst förhandlingskraft.
              I slutet av förhandlingen var det vi och Holland som satt kvar
              och förhandlade just om ökningar av våra rabatter innan det gick
              att säga att de här förhandlingarna var över.
            </seg>
            <seg xml:id="i-0fd3af456a2ef120-0">
              Det är klart att har man på det sättet sagt att huvudprioritet
              är att få ned budgeten totalt sett och att dessutom få en utökad
              rabatt för det egna landet är det svårt att i nästa mening säga
              att nu vill vi ha en del utgiftsökningar också som just går bara
              till oss.
            </seg>
            <seg xml:id="i-7d0b0596251d87c6-0">
              Trots det, trots det rätt uppenbart svåra i att hävda en sådan
              linje, fick vi med 150 miljoner till landsbygdsutvecklingsprogrammet
              som ju var nollsatt i de särskilda kuvert som finns angivna i
              slutsatserna. Trots det fick vi med 150 miljoner. Det ska ses
              i ljuset av att de man förhandlar med är mycket pålästa. De har
              varit med många år, och de konstaterar det som är rätt uppenbart,
              nämligen: Ni har också satsat på att samordningspolitiken ska
              gå plus minus noll. De fyra Norrlandslänen, gleshetsbonusen och
              gleshetskriterierna som ger stöd till Norrland, som vi på det
              här sättet inte har sett minskningar av, ska också vägas in. Totalt
              sett har vi nog balanserat det här ganska väl, givet vilken prioritering
              vi bad om stöd för från EU-nämnden.
            </seg>
          </u>
          <note type="speaker" xml:id="i-5b8d419d3182319f-0">
            Anf. 36 CARL B HAMILTON (FP):
          </note>
          <u who="carl_b_hamilton_f30000" xml:id="i-b351949046835427-0">
            <seg xml:id="i-cde20ad61a632fe2-0">
              Fru talman! Jag vill tacka en större grupp, nämligen alla de
              som har varit med och förberett den här förhandlingen under lång
              tid. Det är en stor grupp människor, inklusive Europaministern
              naturligtvis.
            </seg>
            <seg xml:id="i-bfd11f003a231478-0">
              Europaparlamentet har nu fått ökade befogenheter, och då uppstår
              den principiellt intressanta situationen att de inte på samma
              sätt som förr kan vara fria att fatta ungefär vilka beslut som
              helst nu spelar det nämligen roll. Med ökade befogenheter följer
              också ett ökat ansvar. Jag välkomnar alltså den diskussion som
              nu, bland annat genom statsministerns agerande i december, har
              kommit upp. För Folkpartiets del kan jag använda Jan Björklunds
              ord. Han har sagt att Folkpartiet förutsätter att våra parlamentariker
              röstar för att stödja den svenska regeringens resultat i denna
              fråga.
            </seg>
            <seg xml:id="i-6cce553875f3e8da-0">
              Det intressanta blir naturligtvis i fortsättningen i de partier
              där detta inte sker, och även om det skulle bli utbrytare i de
              partier som har den ambition jag nyss återgav, är det klart att
              det kommer att återverka på nomineringsprocesser och valrörelser.
              Vi får förhoppningsvis in det vi så ofta talar om, nämligen den
              dagliga Europapolitiken, på ett helt annat sätt. Det blir lite
              oväntat att det sker på detta sätt, men det är ändå välkommet.
            </seg>
            <seg xml:id="i-9b670fa8ae4bc975-0">
              Jag vill också säga att det naturligtvis vore helt oacceptabelt
              om Europaparlamentet skulle ha en sluten omröstning där man som
              väljare inte skulle kunna veta hur den valda ledamoten har röstat,
              alltså om vederbörande faktiskt röstar som man säger att man ska
              rösta.
            </seg>
            <seg xml:id="i-44588a7e0d9a5565-0">
              Jag skulle vilja ställa en följdfråga om förändrade maktbalanser
              i Europa, inte bara till Europaparlamentet, men jag tror att jag
              får vänta med den till mitt andra inlägg.
            </seg>
          </u>
          <note type="speaker" xml:id="i-2a572b4c03f1d1c1-0">
            Anf. 37 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-20">
            <seg xml:id="i-612ce5d6fa27d9c6-0">
              Fru talman! Än så länge känner jag inte att jag har någonting
              att invända eller tillägga, så jag ger Carl B Hamilton chansen
              att återkomma.
            </seg>
          </u>
          <note type="speaker" xml:id="i-de0315671d067ec8-0">
            Anf. 38 CARL B HAMILTON (FP):
          </note>
          <u who="carl_b_hamilton_f30000" xml:id="i-b351949046835427-1">
            <seg xml:id="i-bb240cf00393c0e7-0">
              Fru talman! Jag tackar för det.
            </seg>
            <seg xml:id="i-3870aea6a5ade5ff-0">
              Frågan är om det har skett en liten geopolitisk maktförskjutning
              i detta som vi ser återspeglad i budgetresultatet. Tyskland är
              en väldigt stark aktör. Polen, som vi nämnde tidigare, är strålande
              glada över sitt förhandlingsresultat. Polen är väl näst Frankrike
              det land som är viktigast för Tyskland. Angela Merkel har angett
              att Storbritanniens kvarvarande medlemskap är en väldigt viktig
              prioritering för henne och för Tyskland.
            </seg>
            <seg xml:id="i-3a4b20ec37169612-0">
              Jag skulle vilja säga att det sker en maktförskjutning till förmån
              för Tyskland och länder som har prioritet i Berlin och till nackdel
              för Frankrike och kanske också andra länder. Det är delvis kanske
              också en maktförskjutning till Nordeuropa. Hur reflekterar statsministern
              över denna balansförskjutning som återspeglas i förhandlingsresultatet?
            </seg>
          </u>
          <note type="speaker" xml:id="i-09646f434bbc42a0-0">
            Anf. 39 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-21">
            <seg xml:id="i-be919d087538138e-0">
              Fru talman! Carl B Hamilton är en erfaren Europapolitiker, och
              han kan säkert dra dessa slutsatser alldeles själv utifrån en
              självständig analys. Jag bör som regeringschef nog vara lite försiktig
              med analyser av det slaget.
            </seg>
            <seg xml:id="i-2952adb7053c7f58-0">
              Låt mig säga att en sak var entydigt viktig för såväl Angela
              Merkel som Sverige och många andra, nämligen att Storbritannien
              var inne i processen och förde förhandlingen i akt och mening
              att bli en del av en helhet och en slutlösning. Jag tycker att
              det var väldigt viktigt att David Cameron i det brittiska underhuset
              berättade att han varit med och slutit en förhandling där han
              haft tydliga vänner som han har arbetat tillsammans med och att
              detta i grunden var bra för Storbritannien. Jag tror att det var
              många som bidrog till denna möjlighet. Det hade kunnat gå på väldigt
              många olika andra sätt, kan jag som har följt hela processen säga.
            </seg>
            <seg xml:id="i-cd8be9b65ef836bc-0">
              Sedan tycker jag att det är rätt att säga att budgetrestriktiva
              länder alldeles uppenbart har haft en framgång i ett läge där
              det från början var väldigt expansiva förslag för budgeten. Detta
              har gradvis gått ned, över det cypriotiska ordförandeskapet och
              över Herman van Rompuys första förslag, till det som slutgiltigt
              blev det beslut som nu fattats och som Europaparlamentet måste
              godkänna. Det har gått i mer budgetrestriktiv riktning. Vi har
              lyssnat in kritik mot att det är fel signal till Europas hårt
              plågade ekonomier att här spendera när andra sparar.
            </seg>
            <seg xml:id="i-3a7cae0c2d405736-0">
              I den delen är det naturligtvis en restriktiv syn, som Sverige
              har varit en del av. Det är klart att man på det sättet kan se
              att vissa saker har haft stor betydelse och fått genomslag i resultatet.
            </seg>
          </u>
          <note type="speaker" xml:id="i-592f40e47b9da9bf-0">
            Anf. 40 KARL SIGFRID (M):
          </note>
          <u who="karl_sigfrid_d4a10c" xml:id="i-3219ada9b60b672d-0">
            <seg xml:id="i-cbda064a23f14515-0">
              Fru talman! Det är glädjande att regeringen har lyckats förhandla
              fram en mindre kostsam budget med större andel till forskning
              och utveckling. Nu handlar det om att förankra budgeten hos Europaparlamentet.
              Då kan man tycka att det är lite oroande att det till och med
              finns svenska Europaparlamentariker, till exempel socialdemokrater,
              som vill se en helt annan och betydligt mer kostsam budget. Samtidigt
              har vi en talman i Europaparlamentet som funderar på om man inte
              ska ha en hemlig omröstning så att medborgarna inte kan ställa
              sina representanter till svars. Vi får väl hoppas att han inte
              menade allvar med just den kommentaren, men det får vi se.
            </seg>
            <seg xml:id="i-22a1def73867245e-0">
              Jag undrar om statsministern kan säga hur mycket ett nej till
              budgeten från Europaparlamentet skulle kosta Sverige.
            </seg>
          </u>
          <note type="speaker" xml:id="i-220f59fb11d8f833-0">
            Anf. 41 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-22">
            <seg xml:id="i-b0a425fe34389f8d-0">
              Fru talman! Det vill jag vara lite försiktig med att spekulera
              kring, av det enkla skälet att min förhoppning som sagt är att
              Europaparlamentet ska kunna biträda denna budget.
            </seg>
            <seg xml:id="i-a00c8c0c92a235b4-0">
              Min grund för detta är att det trots allt är regeringar som är
              tydligt förankrade i majoriteter runt om i Europa som i grund
              och botten står bakom utfallet, vilket rimligen bör följas upp
              av parlamentariker som ju representerar samma partier som sitter
              i denna riksdag. Det finns dessutom inslag av ökad flexibilitet,
              vilket vi vet har varit viktigt för Europaparlamentet. Det är
              det irländska ordförandeskapet som nu ska förhandla med Europaparlamentet.
              Enda Kenny, som Irlands premiärminister heter, kommer att kunna
              använda detta. Det är som sagt någonting som länge har eftersträvats.
            </seg>
            <seg xml:id="i-1c3e82dd8d2a13e2-0">
              Det jag sade var att vi om det faller om vi inte får en sjuårsbudget
              färdig som träder i kraft den 1 januari 2014 övergår till årsbudget.
              Då sker det i form av årlig förhandling. Då faller rabattsystemet,
              och det skulle vara väldigt dåligt för Sverige kostsamt, för att
              säga det uppenbara utan att gå längre än så.
            </seg>
            <seg xml:id="i-92a3bbc4bb0b1214-0">
              Låt mig också vittna om att vi under dessa förhandlingar hade
              personer närvarande som mindes det gamla systemet. Det fanns alltså
              årsbudgetförhandlingar innan EU fick sjuårsbudgetar. Det vet alla
              att vittna om att det var en tid av att bara budgetförhandla,
              året om. Det var ingenting annat utan bara budgetförhandling hela
              tiden. Det är inte det bästa sättet att försöka höja blicken,
              ta ansvar och få fram det konkurrenskraftiga, starka Europa vi
              alla vill se.
            </seg>
          </u>
          <note type="speaker" xml:id="i-901ce9a02947ee36-0">
            Anf. 42 KARL SIGFRID (M):
          </note>
          <u who="karl_sigfrid_d4a10c" xml:id="i-3219ada9b60b672d-1">
            <seg xml:id="i-511e70067bf900bf-0">
              Fru talman! Vad gäller rabatten är det bra att Sverige har lyckats
              bibehålla en större rabatt i detta förslag. Samtidigt kan man
              tycka att det är lite olyckligt att stora nettobetalare som Sverige
              i process efter process ska tvingas kämpa för detta var och en
              för sig. Ett alternativ skulle kunna vara att man faktiskt hade
              en lite mer automatiserad rabatt.
            </seg>
            <seg xml:id="i-17462c6c6d9eef7e-0">
              Hur ser statsministern på möjligheten att kanske på längre sikt
              åstadkomma ett sådant, mer rationellt, system för rabatten?
            </seg>
          </u>
          <note type="speaker" xml:id="i-2b77b8b2033f1c66-0">
            Anf. 43 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-23">
            <seg xml:id="i-050ad90b3215748f-0">
              Fru talman! För att uttrycka det försiktigt finns det begränsat
              stöd för den idén, av just de uppenbara skälen. Det är fem länder
              som har rabatt i det gamla systemet. I realiteten kommer en viss
              förändring att ske: Det kommer till slut att bli fem igen, men
              Österrike kommer gradvis att ta bort sin rabatt för att ersätta
              den med andra typer av satsningar inom EU:s budget, och i stället
              får Danmark bli det femte rabattlandet.
            </seg>
            <seg xml:id="i-a83a75a7a2245c35-0">
              Storbritannien har en starkare ställning för sin rabatt, framförhandlad
              redan på 1980-talet. Det gör att den är svårare att komma åt,
              även om man bör notera att diskussionen som har varit i Storbritannien
              bland annat är att Tony Blair påstås ha gjort vissa eftergifter
              i förra budgetförhandlingen, vilket nu faller ut i att också den
              brittiska rabatten har gått ned något. I övrigt är det Tyskland,
              Nederländerna och Sverige.
            </seg>
            <seg xml:id="i-883acc7e7658b2a2-0">
              Det fanns rätt betydande försök att ta bort rabattsystemet helt
              och hållet, helt förändra det eller gradvis låta det försvinna.
              Allt detta har vi kunnat förhandla bort för att kunna bevara en
              substantiell rabatt för Sverige de kommande sju åren. Det ärliga
              svaret är dock att vi kommer att få göra om precis denna förhandling
              på samma sätt nästa gång. Försöken att få bort dessa rabatter
              kommer alldeles säkert att återkomma.
            </seg>
          </u>
          <note type="speaker" xml:id="i-56a6b93741e75ddf-0">
            Anf. 44 BÖRJE VESTLUND (S):
          </note>
          <u who="borje_vestlund_809cde" xml:id="i-4b0b5a4f4917c64b-0">
            <seg xml:id="i-7295d7793a745e34-0">
              Fru talman! Jag tackar statsministern för redogörelsen.
            </seg>
            <seg xml:id="i-f5e3c6afb291bf1a-0">
              Jag vill börja med att markera att det från socialdemokratiskt
              håll är den partilinje vi har: Vi står bakom denna budget. Allt
              annat skulle vara felaktigt att säga. Jag vet att EU-parlamentarikerna
              från statsministerns parti röstar ja, men det finns omfattande
              problem även i allianspartierna. Där är det också flera som har
              röstat.
            </seg>
            <seg xml:id="i-78860153db480b97-0">
              Jag blir lite ledsen i ögat när man hela tiden framhäver att
              det är Socialdemokraterna som röstar fel. För att vara ärlig är
              det en som har röstat emot budgeten. Jag tycker att man ska vara
              tydlig i den delen och inte säga att det är socialdemokrater som
              röstat emot. I övrigt har även liberalernas gruppledare i EU-parlamentet
              sagt sig inte vilja ha den här budgeten. Men det var inte min
              fråga. Det var mer ett klarläggande.
            </seg>
            <seg xml:id="i-99b69443b022cb28-0">
              Det var också andra frågor som behandlades, och de kommer lätt
              i skymundan. Vi har haft en fråga här om Mali tidigare. Jag skulle
              vilja fråga om handelspolitiken. Det gäller specifikt det frihandelsavtal
              som man är på väg att få med USA, detta väldigt protektionistiska
              land.
            </seg>
            <seg xml:id="i-3300479bbc9092e2-0">
              Har den höga representanten Ashton gått igenom hur långt man
              har kommit med detta? Det måste ju vara bland de mer komplicerade
              handelsavtal man har att diskutera och kanske någonsin har diskuterat
              i EU-sammanhang.
            </seg>
          </u>
          <note type="speaker" xml:id="i-5c9ff10916bae52b-0">
            Anf. 45 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-24">
            <seg xml:id="i-70e60564696749bb-0">
              Fru talman! Det vill jag bara instämma i. Det är absolut ett
              av de svåraste frihandelsavtalen.
            </seg>
            <seg xml:id="i-78919d9979d55467-0">
              Vi har nu skiftat om strategin lite från förhoppningen om ett
              globalt frihandelsavtal till att i stället gå fram med regionala
              frihandelsavtal. Det har ingåtts ett sådant med Sydkorea. Vi skulle
              gärna se att det görs med flera stora marknader i världen, och
              naturligtvis vore ett frihandelsavtal med USA utomordentligt välkommet.
            </seg>
            <seg xml:id="i-39a0aa29a1021643-0">
              Jag vill understryka det som Börje Vestlund säger, att det finns
              protektionism både i delar av Europa och i USA som kommer att
              vara en bromsande kraft. Men det vore väldigt bra för världsekonomin
              i sin helhet och för Europa och USA om vi kunde ingå en sådan
              överenskommelse. Och texterna är öppna för att uppmuntra till
              förhandlingar.
            </seg>
            <seg xml:id="i-f1dc78f61c83faa0-0">
              Sedan vill jag bara understryka att det som socialdemokraten
              Schulz sade, och märk väl att det var innan vi slöt överenskommelsen,
              var att han ansåg att fyra partigrupper hade uttalat sig med viss
              kritik.
            </seg>
            <seg xml:id="i-db1f84a0f153211b-0">
              Jag menar, som jag har återrapporterat här, att det är nu det
              börjar. Det är nu vi ska se hur de olika representanterna för
              olika länder det håller jag helt med om men också de svenska representanterna
              till slut kommer att ta ställning. Det är nu vi har ett resultat.
              Det är nu det är viktigt att det får stöd.
            </seg>
          </u>
          <note type="speaker" xml:id="i-74a40d0bffbf50d0-0">
            Anf. 46 BÖRJE VESTLUND (S):
          </note>
          <u who="borje_vestlund_809cde" xml:id="i-4b0b5a4f4917c64b-1">
            <seg xml:id="i-f10aff0d44e3485a-0">
              Fru talman! Vi är överens om detta med handelspolitiken. Det
              finns ytterligare att kommentera, möjligen frihandelsavtalet med
              Japan som är om möjligt ännu mer protektionistiskt och ska slå
              vakt om sin egen industri.
            </seg>
            <seg xml:id="i-9e000474a6945049-0">
              Vad jag är ute efter är att få veta hur långt man har kommit
              i de här förhandlingarna enligt den rapport som man fick vid toppmötet.
              Sedan kan jag inte låta bli att säga att nu handlar det om att
              vi alla partier får se till att påverka våra representanter. Trots
              allt sitter alla naturligtvis på mandat för sina partigrupper
              i Europa på ett sätt, men de är ju svenska parlamentariker oaktat
              vilken partigrupp de tillhör.
            </seg>
          </u>
          <note type="speaker" xml:id="i-fab0bf3744bab0a1-0">
            Anf. 47 Statsminister FREDRIK REINFELDT (M):
          </note>
          <u who="unknown" next="cont" xml:id="i-5df4ad4934e990dc-0">
            <seg xml:id="i-8a22ed0a9ed9fd56-0">
              Fru talman! Liksom med Mali vill jag säga att texten antogs utan
              diskussion. Handelskommissionären de Gucht var inte närvarande
              och redogjorde för detta. Han har framför allt haft diskussioner
              med USA, men jag vet att det också pågår ansträngningar kring
              Japan.
            </seg>
            <seg xml:id="i-558d44fbf74b2a14-0">
              Jag hoppas att vid annat tillfälle kunna ge en mer fördjupad
              information och återkomma till detta, för det betyder inte minst
              mycket för ett exportberoende land som Sverige om vi kan få genombrott
              i den här typen av frihandelsavtal.
            </seg>
          </u>
          <note xml:id="i-4af4b869bef751eb-0">
            Anf. 48 ULRIKA KARLSSON i Uppsala (M):
          </note>
          <u who="unknown" prev="cont" xml:id="i-15938eef8c04de0d-0">
            <seg xml:id="i-06584493c6f77a70-0">
              Fru talman! Även jag vill gratulera statsministern, regeringen
              och framför allt förhandlarna till ett mycket gott resultat, över
              förväntan. Det är en budget som ändå måste ses som en modernisering
              med stärkt konkurrenskraft, forskning och innovation i fokus.
              Samtidigt ser vi som sagt en minskad budget med nedskärningar
              på administrationen, jordbruks- och sammanhållningspolitiken.
              Att Sverige i det läget har fått en sänkt total medlemsavgift
              och får behålla 80 procent av den svenska rabatten måste ses som
              en stor framgång.
            </seg>
            <seg xml:id="i-81fb1d6c0cef5d91-0">
              Men jag önskar ändå återkomma till konsekvenserna av hanteringen
              i Europaparlamentet, fru talman. Jag undrar om statsministern
              kan nämna något om det fall att Europaparlamentet gör slag i saken
              och gör verklighet av sitt hot om att rösta ned budgeten. Vad
              skulle det i så fall innebära i tid innan vi kan se en ny budget
              på plats?
            </seg>
          </u>
          <note type="speaker" xml:id="i-7a32911938acd4ee-0">
            Anf. 49 Statsminister FREDRIK REINFELDT (M):
          </note>
          <u who="unknown" xml:id="i-59ff225e7b62f525-25">
            <seg xml:id="i-5b76c07e5ecbde70-0">
              Fru talman! Det vidtar då förhandlingar mellan det irländska
              ordförandeskapet och Europaparlamentet. De har angivit till oss
              att de förutser en behandling som kan ta två, tre och till och
              med fyra månader, så under våren. Vår förhoppning är att det då
              ska leda till ett beslut. Det ska sedan följas av annat arbete
              för att detta ska kunna träda i kraft den 1 januari 2014.
            </seg>
            <seg xml:id="i-31261b102f7cb0ab-0">
              Det bör noteras att det numera ställs krav på kvalificerad majoritet
              vid omröstningen i Europaparlamentet. Det är dessutom utformat
              så att de som röstar måste vara närvarande, det vill säga att
              det höjer ytterligare något tröskeln.
            </seg>
            <seg xml:id="i-b20a7985dbde68eb-0">
              Det betyder i realiteten att de tre stora partigrupperna, alltså
              den liberala gruppen, den moderata och kristdemokratiska EPP-gruppen
              och den socialdemokratiska gruppen, mangrant måste vara på plats
              och rösta för budgetöverenskommelsen för att den ska vinna stöd,
              vilket kommer att tarva en del förhandlingar och överväganden.
              Gör man inte det riskerar vi i det läget att inte få en sjuårsbudget.
              Det vill jag inte spekulera alltför mycket kring, men det som
              sägs är att det automatiskt går över i årsbudgetar. Talmannen
              nämnde också att konsekvensen kan bli att vi återgår till att
              ha årliga budgetar som årligen också måste fastställas och förhandlas.
              Det är många som vittnar om att det var dåligt fungerande i Europa
              och att det i realiteten kommer att vara väldigt dåligt för ett
              land som Sverige, eftersom bland annat hela rabattsystemet då
              faller bort.
            </seg>
            <seg xml:id="i-c87a3d4620d5755b-0">
              Det tarvar varje ansträngning att försöka få på plats en överenskommelse
              och att Europaparlamentet röstar för den. Dels är det som sagt
              första gången för detta medbestämmande, dels bör kravet på kvalificerad
              majoritet noteras. Det är alltså rätt höga trösklar för att vi
              verkligen ska få detta på plats.
            </seg>
            <seg xml:id="i-4561ec3cdc63ff76-0">
              Anf. 50 ULRIKA KARLSSON i Uppsala (M):
            </seg>
            <seg xml:id="i-ab6324630d10187e-0">
              Fru talman! Jag vill tacka statsministern för svaret. Om jag
              tolkar statsministern rätt skulle det, om vi inte får en budget
              på plats före årsskiftet, i vart fall innebära att vi blir av
              med nettorabatten på 2,8 miljarder. Det skulle kosta skattebetalarna
              2,8 miljarder årligen innan vi har en budget på plats.
            </seg>
            <seg xml:id="i-5560e01048da38f9-0">
              Det finns en annan oroväckande signal från Europaparlamentet.
              Det är att flera Europaparlamentariker, också svenska Europaparlamentariker,
              önskar en mer expansiv budget som jag också antar skulle innebära
              en rad kostnader i svenskt perspektiv. Kan statsministern säga
              något om det perspektivet om det i slutändan skulle bli en mer
              expansiv budget?
            </seg>
          </u>
          <note type="speaker" xml:id="i-71eacf9e84764ce6-0">
            Anf. 51 Statsminister FREDRIK REINFELDT (M):
          </note>
          <u who="unknown" next="cont" xml:id="i-5df4ad4934e990dc-1">
            <seg xml:id="i-86017bc1985001eb-0">
              Fru talman! En mer expansiv budget lägger kvittot för den huvudsakligen
              hos nettobidragsbetalarna. Det är så det fungerar. Och Sverige
              är en av de största nettobidragsbetalarna.
            </seg>
            <seg xml:id="i-5766e33f4e80a110-0">
              Ett skäl till att vår avgift totalt sett kan minska är krympningen
              av budgeten, att vi har fått en real frysning och till och med
              en något lägre budget. Det är klart att det är direkt korresponderande.
            </seg>
            <seg xml:id="i-24d5a20e6840e6ee-0">
              Det bör noteras att åtagandenivån om 960 miljarder som jag angav,
              1 procent av bni, trots allt nämndes som en acceptabel nedre gräns
              också från Europaparlamentets representant. Vi får se om det fullföljs
              när det verkligen behandlas. Men det nämndes också möjligheten
              till detta med flexibilitet, alltså att Europaparlamentet får
              makt att föra över en del av resurserna mellan år och över olika
              anslagsboxar, som man inte har haft tidigare. Det är väl så man
              kommer att försöka förhandla fram det.
            </seg>
            <seg xml:id="i-eef0b8159acfe4ad-0">
              Men det finns som sagt all anledning att bevaka alla som nu hävdar
              att det borde vara mycket mer av en expansiv budget. Vem uttalar
              det? Det är de personer som i så fall vill sända en större nota
              till de svenska skattebetalarna.
            </seg>
          </u>
          <note xml:id="i-d7c39edad697a270-0">
            Överläggningen var härmed avslutad.
          </note>
          <note xml:id="i-1eb38a816f216b40-0">
            2 § Justering av protokoll
          </note>
          <note xml:id="i-c294c102c071adbe-0">
            Justerades protokollen för den 29, 30 och 31 januari samt för
            den 1 februari.
          </note>
          <note xml:id="i-8d06fa75e232e949-0">
            3 § Nya riksdagsledamöter
          </note>
          <note xml:id="i-cecdd0e0b30ac55b-0">
            Upplästes och lades till handlingarna följande från Valprövningsnämnden
            inkomna berättelser:
          </note>
          <u who="unknown" prev="cont" xml:id="i-15938eef8c04de0d-1">
            <seg xml:id="i-a2b53c8c46938c1a-0">
              Berättelse om granskning av bevis för riksdagsledamot
            </seg>
            <seg xml:id="i-a2b53c8c46938c1a-1">
              Berättelse om granskning av bevis för riksdagsledamot
            </seg>
            <seg xml:id="i-efbb895f43059e97-0">
              Begäran om aktuell debatt om reformen för förenklad utomeuropeisk
              arbetskraftsinvandring
            </seg>
            <seg xml:id="i-479735275b4c6ddd-0">
              Den 15 december 2008 sjösatte regeringen en ny reform om förenklad
              utomeuropeisk arbetskraftsinvandring till Sverige. Man sade sig
              vilja ha hit specialister i bristyrken. Varningar om att reformen
              istället skulle leda till massimport av arbetskraft till låglöneyrken
              och konkurrera ut svenskar på arbetsmarknaden ignorerades.
            </seg>
            <seg xml:id="i-9a9d461e516959cc-0">
              Nu visar det sig, enligt Dagens Nyheter, att två tredjedelar
              av nästan 60 000 arbetstillstånd, som beviljats sedan 2008, gått
              till enkla jobb i yrken där arbetslösheten i Sverige är rekordstor.
              65 procent av de beviljade arbetstillstånden har gällt LO-jobb,
              främst inom städ, bygg och restaurang. Detta trots att restaurangbranschen
              har en arbetslöshet på nära 10 procent heltidsarbetslösa och lika
              många i åtgärder.
            </seg>
            <seg xml:id="i-da9c51f1d9102f83-0">
              I de yrken där man skriker efter specialistarbetskraft lyser
              däremot arbetskraften med sin frånvaro.
            </seg>
            <seg xml:id="i-76df91eb6687ad8b-0">
              Utöver detta har det framkommit åtskilliga rapporter om hur arbetstillstånd
              har köpts för prislappar från 30 000 till över 100 000 kronor.
            </seg>
            <seg xml:id="i-3d126b2e0c3852bc-0">
              Regeringens reform har uppenbarligen slagit fel.
            </seg>
            <seg xml:id="i-58a360e4e6fa6534-0">
              Mot denna bakgrund begär Sverigedemokraterna en aktuell debatt
              rörande reformen om förenklad utomeuropeisk arbetskraftsinvandring
              till Sverige.
            </seg>
            <seg xml:id="i-2da4e4a5942ee70b-0">
              Skälet till dröjsmålet är inbokade engagemang som inte kan ändras.
            </seg>
            <seg xml:id="i-2da4e4a5942ee70b-1">
              Skälet till dröjsmålet är inbokade engagemang som inte kan ändras.
            </seg>
            <seg xml:id="i-2da4e4a5942ee70b-2">
              Skälet till dröjsmålet är inbokade engagemang som inte kan ändras.
            </seg>
          </u>
          <note xml:id="i-3571d521b5deeaff-0">
            Till Valprövningsnämnden har från Valmyndigheten inkommit bevis
            om att Lotta Olsson (M) utsetts till ny ledamot av riksdagen fr.o.m.
            den 1 februari 2013 sedan Sten Tolgfors (M) avsagt sig uppdraget.
          </note>
          <note xml:id="i-ff95cf3761f3bab5-0">
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 14 kap. 28 § vallagen (2005:837).
          </note>
          <note xml:id="i-f7aeaededac746d5-0">
            Marianne Eliason
          </note>
          <note xml:id="i-9c76b37a1b11c444-0">
            /Mattias Andersson
          </note>
          <note xml:id="i-370503e15f50ff9e-0">
            sekreterare
          </note>
          <note xml:id="i-1d9ada37ea02633c-0">
            Till Valprövningsnämnden har från Valmyndigheten inkommit bevis
            om att Magnus Sjödahl (KD) utsetts till ny ledamot av riksdagen
            fr.o.m. den 22 februari 2013 sedan Otto von Arnold (KD) avsagt
            sig uppdraget.
          </note>
          <note xml:id="i-d6875acdecc5c453-0">
            Valprövningsnämnden har denna dag granskat beviset för den nye
            ledamoten och därvid funnit att det blivit utfärdat i enlighet
            med 14 kap. 28 § vallagen (2005:837).
          </note>
          <note xml:id="i-f7aeaededac746d5-1">
            Marianne Eliason
          </note>
          <note xml:id="i-9c76b37a1b11c444-1">
            /Mattias Andersson
          </note>
          <note xml:id="i-370503e15f50ff9e-1">
            sekreterare
          </note>
          <note xml:id="i-b2aa4807e86c790b-0">
            4 § Meddelande om namnändring
          </note>
          <note xml:id="i-61decc534ea191f9-0">
            Förste vice talmannen meddelade att Linda Arvidsson Wemmert (M)
            ändrat namn till Linda Wemmert .
          </note>
          <note xml:id="i-720c29178290aaa5-0">
            5 § Meddelande om utrikespolitisk debatt
          </note>
          <note xml:id="i-f19a1bea09706b5b-0">
            Förste vice talmannen meddelade att utrikespolitisk debatt skulle
            äga rum onsdagen den 13 februari kl. 9.00 .
          </note>
          <note xml:id="i-46fe58c9b5be2530-0">
            6 § Meddelande om aktuell debatt
          </note>
          <note xml:id="i-8df784ad32a592c9-0">
            Förste vice talmannen meddelade att på begäran av Sverigedemokraternas
            riksdagsgrupp skulle en aktuell debatt om reformen för förenklad
            utomeuropeisk arbetskraftsinvandring anordnas torsdagen den 14
            februari kl. 12.00 .
          </note>
          <note xml:id="i-685a647771a3278e-0">
            Från regeringen skulle statsrådet Tobias Billström (M) delta.
          </note>
          <note xml:id="i-05ad0aa1a94c789c-0">
            Den inkomna skrivelsen hade följande lydelse:
          </note>
          <note xml:id="i-3a65a8197cc025d9-0">
            Björn Söder
          </note>
          <note xml:id="i-5f1e40e32b9725bf-0">
            7 § Meddelande om frågestund
          </note>
          <note xml:id="i-56492c5ff3a613b2-0">
            Förste vice talmannen meddelade att vid frågestunden torsdagen
            den 14 februari kl. 14.00 skulle följande statsråd närvara:
          </note>
          <note xml:id="i-d0f85df6b6502695-0">
            Näringsminister Annie Lööf (C), statsrådet Gunilla Carlsson (M),
            statsrådet Birgitta Ohlsson (FP), statsrådet Catharina Elmsäter-Svärd
            (M) och statsrådet Erik Ullenhag (FP).
          </note>
          <note xml:id="i-af46fbd576dcee40-0">
            8 § Meddelande om ändring i kammarens sammanträdesplan
          </note>
          <note xml:id="i-4e3b382bf5856aa2-0">
            Förste vice talmannen meddelade att votering skulle äga rum torsdagen
            den 23 maj kl. 12.00 , inte kl. 16.00 som tidigare aviserats.
          </note>
          <note xml:id="i-71f30bbd7bd9cf6b-0">
            9 § Anmälan om inkomna protokollsutdrag från utskott
          </note>
          <note xml:id="i-9a8212164b504e8d-0">
            Förste vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note xml:id="i-e2faa1980babb14a-0">
            10 § Anmälan om inkomna uppteckningar från EU-nämndssammanträden
          </note>
          <note xml:id="i-04aa3f88d419dc7c-0">
            Förste vice talmannen anmälde att uppteckningar från EU-nämndens
            sammanträden fredagen den 18 januari och onsdagen den 16 januari
            inkommit.
          </note>
          <note xml:id="i-5ed17086b33f4b64-0">
            11 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-1d5f6e752c5fc828-0">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-9fc98df87bde594f-0">
            KOM(2012) 721
          </note>
          <note xml:id="i-bc3d90c46aa90008-0">
            KOM(2012) 776
          </note>
          <note xml:id="i-af7f6c893de16abd-0">
            KOM(2012) 791
          </note>
          <note xml:id="i-8071220c762aa0ac-0">
            KOM(2012) 793
          </note>
          <note xml:id="i-edf01c4b210086d6-0">
            KOM(2012) 777
          </note>
          <note xml:id="i-6a88155c1d614a0d-0">
            12 § Anmälan om fördröjda svar på interpellationer
          </note>
          <note xml:id="i-63d1c85c23595e2a-0">
            Till riksdagen hade inkommit följande skrivelser:
          </note>
          <note xml:id="i-701643fcde0d13b0-0">
            Interpellation 2012/13:211
          </note>
          <note xml:id="i-dfeeadd05a73ad20-0">
            Interpellation 2012/13:211 Vart är vi på väg?
          </note>
          <note xml:id="i-fb34b2bc94c6c346-0">
            Interpellationen kommer att besvaras den 23 april 2013.
          </note>
          <note xml:id="i-c5cea8ee2a5f5df2-0">
            Monica Rodrigo
          </note>
          <note xml:id="i-1e8c96a903339fd2-0">
            Interpellation 2012/13:225
          </note>
          <note xml:id="i-9b708e52f91ea40d-0">
            Interpellation 2012/13:225 Rekordmånga inskrivna i fas 3
          </note>
          <note xml:id="i-f0e608b47ddec80a-0">
            Interpellationen kommer att besvaras den 19 februari 2013.
          </note>
          <note xml:id="i-4ffa8a48b6308735-0">
            Peter Strömberg
          </note>
          <note xml:id="i-0b1df8255b6d717a-0">
            Interpellation 2012/13:228
          </note>
          <note xml:id="i-53083f5074ccf076-0">
            Interpellation 2012/13:228 Misslyckad jobbpolitik
          </note>
          <note xml:id="i-f0e608b47ddec80a-1">
            Interpellationen kommer att besvaras den 19 februari 2013.
          </note>
          <note xml:id="i-c5cea8ee2a5f5df2-1">
            Monica Rodrigo
          </note>
          <note xml:id="i-4f6aabdcaa792ffb-0">
            13 § Hänvisning av ärenden till utskott
          </note>
          <note xml:id="i-b1a2e29870763361-0">
            Föredrogs och hänvisades
          </note>
          <note xml:id="i-a7b0f03ab8fb60c3-0">
            14 § Svar på interpellation 2012/13:215 om stöd till kvinnojourer
          </note>
          <note type="speaker" xml:id="i-4c0d1a79cbbc8e2e-0">
            Anf. 52 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-26">
            <seg xml:id="i-4d162e3f5c684756-0">
              Fru talman! Jonas Sjöstedt har frågat mig vilka åtgärder som
              jag avser att vidta för att se till att kvinnojourerna får det
              stöd som statsministern har utlovat.
            </seg>
            <seg xml:id="i-9c6d34b1963da620-0">
              Arbetet med att ge stöd och skydd till våldsutsatta kvinnor har
              hög prioritet i regeringen. Den här regeringen har gjort den ojämförligt
              största satsningen på att bekämpa mäns våld mot kvinnor. Under
              förra mandatperioden beslutades om tre omfattande handlingsplaner
              på området som verkställdes och påbörjades under förra mandatperioden,
              och under denna mandatperiod har dessa följts upp med nya insatser.
            </seg>
            <seg xml:id="i-dade82450d3f8e6c-0">
              De ideella kvinnojourerna utför ett viktigt och angeläget arbete
              och är ett betydelsefullt komplement till det arbete med våldsutsatta
              kvinnor som sker inom kommunerna. Under nuvarande regering har
              till exempel det statliga bidraget till frivilligorganisationer
              som arbetar med våld mot kvinnor stärkts med 10 miljoner kronor
              per år. Förra året beslöt regeringen att förlänga denna förstärkning
              till och med 2014. Under 2012 fick också Carin Götblad ett uppdrag
              som nationell samordnare. En viktig del av hennes uppdrag är att
              överväga hur kvinnojourers och andra ideella organisationers verksamhet
              kan förstärkas. Uppdraget ska slutredovisas senast den 30 juni
              2014. Jag ser naturligtvis fram emot att ta del av hennes slutsatser.
              Jag ser även fram emot den analys som Socialstyrelsen gör av insatsen
              skyddat boende; de ska rapportera den i höst. Därtill kommer regeringen
              att återkomma till riksdagen med förslag till resursförstärkning
              av kvinnojourerna under året.
            </seg>
            <seg xml:id="i-1e5603d609a34f8e-0">
              Utöver detta fördelar regeringen sedan 2007 årligen 109 miljoner
              kronor i särskilda utvecklingsmedel. Syftet är att kvalitetsutveckla
              arbetet med stöd och hjälp till våldsutsatta kvinnor och barn
              som bevittnat våld och med våldsutövare. Sedan 2012 fördelas de
              enligt en ny struktur. Från att tidigare ha varit tillgängliga
              för kvinnojourer att söka bara tillsammans med kommuner finns
              nu möjligheten för kvinnojourer att söka direkt.
            </seg>
            <seg xml:id="i-d184356f41ddf168-0">
              Regeringen har sedan tillträdet understrukit vikten av det civila
              samhällets organisationer på det här området, och flera åtgärder
              har beslutats i syfte att stärka detta arbete.
            </seg>
            <seg xml:id="i-af5a943057db05a9-0">
              I det här sammanhanget vill jag påpeka att det är kommunerna
              som har det yttersta ansvaret för att hjälpa våldsutsatta kvinnor.
              Kommunerna ansvarar för att kvinnor, oavsett platstillgång på
              jourer, får det skydd och stöd och den hjälp de behöver för att
              förändra sin situation. Den ordningen tänker jag fortsätta att
              värna.
            </seg>
          </u>
          <note type="speaker" xml:id="i-2cb1298dec7c2d69-0">
            Anf. 53 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-f3c916a4745751dd-0">
            <seg xml:id="i-c0f193a4c842e6d6-0">
              Fru talman! Jag vill börja med att hälsa Maria Arnholm välkommen
              som jämställdhetsminister. Jag tycker att du har ett väldigt viktigt
              uppdrag, och jag önskar dig lycka till i uppdraget att lyfta debatten
              på jämställdhetsområdet. Jag önskar dig lycka till i framtida
              tuffa förhandlingar med Finansdepartementet, inte minst när det
              gäller att få en ekonomisk politik som inte ökar inkomstklyftan
              mellan kvinnor och män, något som beklagligtvis sker i dag.
            </seg>
            <seg xml:id="i-b5cdbbc0d58e38f2-0">
              Sedan till svaret på interpellationen. Jag konstaterar att Maria
              Arnholm upprepar statsministerns löften om mer pengar till kvinnojourerna.
              Det är ett löfte som Fredrik Reinfeldt kom med i sitt jultal 2011
              då han sade: Vi måste förstärka skyddet till kvinnor som drabbas.
              Kvinnojourer och brottsofferjourer som jobbar med de här frågorna
              måste få ökat stöd.
            </seg>
            <seg xml:id="i-4e1cb9339d44aefc-0">
              Det var ett väldigt glädjande besked, tycker jag. Problemet är
              att sedan det här sades har ingen ytterligare förstärkning tillkommit.
              När jag frågade Fredrik Reinfeldt i partiledardebatten för någon
              månad sedan sade han att regeringen har kommit med de satsningar
              som utlovades. Jag kan inte se dem. Det har kommit en del tidigare,
              och det är bra och vällovligt, men den här ytterligare satsningen
              har ännu inte kommit. Jag är naturligtvis nyfiken på när den kommer
              och hur den kommer att se ut.
            </seg>
            <seg xml:id="i-0c87c10ad20688fe-0">
              Hur ser det ut i dag? Ja, vi vet att varje år misshandlas 75
              000 kvinnor av sin partner. I genomsnitt 17 kvinnor dödas varje
              år i Sverige av män som de har haft eller har en relation med.
              Det är helt oacceptabelt. Otroligt många barn är vittne till våld
              i sitt hem, med den otrygghet som det innebär.
            </seg>
            <seg xml:id="i-62c3e243a08c3e0d-0">
              Samtidigt förmår inte kvinnojourerna att ge alla hjälp som vill
              ha hjälp. I dag nekas kvinnor och barn stöd. De står bokstavligen
              utanför dörren och får ett nej när de kommer och vill ha skydd.
              Vi ser till och med att kvinnojourer har lagts ned i Sverige under
              den senaste tiden.
            </seg>
            <seg xml:id="i-6a51d61938d87c31-0">
              Det stora bekymret är ekonomin. Att pengarna inte räcker är dels
              en fråga om nivån, dels en fråga om att man får tillfälliga pengar.
              Man får ägna väldigt mycket tid och kraft åt att söka pengar.
              Mycket av energin i kvinnojourerna upptas av: Hur klarar vi finansieringen
              nästa år?
            </seg>
            <seg xml:id="i-71fb236d14408029-0">
              När tidningen Kvinnotryck gjorde en enkät bland 48 jourer och
              ställde frågan vad man diskuterar för någonting visade det sig
              att 42 av 48 kvinnojourer sade att det är oron över ekonomin som
              är det stora problemet. Det är bakgrunden till interpellationen
              och till att vi måste göra mer på det här området.
            </seg>
            <seg xml:id="i-5ea7635663b11127-0">
              Det är uppenbart att kommunerna värderar kvinnojourernas arbete
              väldigt olika så att det ser olika ut i olika kommuner. Ofta är
              vi i Vänsterpartiet förslagsställare till att inrätta kvinnojourer
              och att de ska få ett förstärkt stöd. Att stödet är så oförutsägbart,
              att man får söka från år till år, är ett huvudproblem i dagens
              konstruktion.
            </seg>
            <seg xml:id="i-eab7a4b36d561ac1-0">
              Vi har föreslagit att man ska ge ett stabilt statligt grundstöd
              så man vet att man har ett stöd som räknas utifrån invånarantal.
              Om vi ger ett stöd på 200 miljoner skulle det innebära för Helsingforss
              stad 16 miljoner kronor, för Malmö 6 miljoner kronor, för en liten
              kommun med 10 000 invånare 210 000 kronor per år. Då skulle man
              få möjlighet att antingen i kommunal regi eller via stöd till
              ideella kvinnojourer ge ett stabilt stöd.
            </seg>
            <seg xml:id="i-196031dfb6449803-0">
              Jag föreslår att man övergår från projektmodellen till att både
              höja nivån och ge ett permanent stöd för att kunna få mer förutsägbarhet
              i verksamheten.
            </seg>
            <seg xml:id="i-2fb3f8139cc4da70-0">
              Mina frågor till minister Arnholm är: Kommer det ett stöd som
              är stabilt och långsiktigt och som gör att kvinnojourerna kan
              planera för framtiden? Blir det en rejäl höjning av nivån så att
              vi slipper det vi ser i dag, nämligen rädda, hotade och misshandlade
              människor som får ett nej när de försöker få den hjälp de är värda
              och behöver?
            </seg>
          </u>
          <note type="speaker" xml:id="i-535deb2af812343f-0">
            Anf. 54 EVA OLOFSSON (V):
          </note>
          <u who="eva_olofsson_993bb0" xml:id="i-2358de6f8fc4a34e-0">
            <seg xml:id="i-a3e8e546f79f2786-0">
              Fru talman! Vår nya jämställdhetsminister säger att kommunerna
              har det yttersta ansvaret för våldsutsatta kvinnor och barn. Jag
              instämmer i det; det är helt rätt. Men man får nog också erkänna
              att det ser väldigt olika ut.
            </seg>
            <seg xml:id="i-0dedba6a1d6eb26b-0">
              Roks ordförande Angela Beausang beskrev situationen så här i
              tidskriften Socialpolitik: År 2011 var Roks medlemsjourer tvungna
              att neka boendeplats till minst 1 366 kvinnor eftersom det helt
              enkelt var fullbelagt. Var de 1 366 kvinnorna tog vägen vet vi
              inte, men vi vet att kommuner när kvinnojourernas platser inte
              räcker till placerar kvinnor och barn på vandrarhem eller billiga
              hotell något som för det första knappast kan ses som ett kvalitetssäkrat
              skyddat boende och för det andra gör att många kvinnor faktiskt
              går tillbaka hem i stället.
            </seg>
            <seg xml:id="i-d8c368345e25c601-0">
              Angela Beausang fortsatte: Till sist vill vi poängtera att långt
              ifrån alla kvinnor som utsätts för våld aktivt söker socialtjänstens
              hjälp. Därför är det livsviktigt att kvinnojourerna får ett ökat
              stöd eftersom det är de som möter mörkertalet, de kvinnor som
              inte vänder sig till socialtjänsten.
            </seg>
            <seg xml:id="i-e73a34b2bef61f5e-0">
              Roks kvinnojourer har 986 platser. SKR, den andra stora organisationen,
              har givetvis också platser, och ett antal kommuner har egna platser.
              Tyvärr förekommer det dock att kvinnor när de behöver fly hemifrån
              inte får ett skyddat boende med kvalificerad personal som har
              kunskap om våldet och vet hur de ska stötta. I stället placeras
              kvinnorna på ett vandrarhem eller hotellrum, som Angela Beausang
              sade. Värst är det förstås när barn är inblandade.
            </seg>
            <seg xml:id="i-fd9c570b1bf910d6-0">
              Jämställdhetsminister Maria Arnholm säger att kvinnojourerna
              utför ett viktigt och angeläget arbete och är ett betydande komplement
              i arbetet med våldsutsatta kvinnor och barn i kommunerna. Det
              är en stor underskattning av kvinnojoursrörelsen. Jag instämmer
              i det Fredrik Reinfeldt sade: Utan kvinnorörelsens och kvinnojoursrörelsens
              insatser hade denna fråga inte kommit upp på dagordningen.
            </seg>
            <seg xml:id="i-61a673dfc0d6873a-0">
              Det hade inte blivit lika många kvinnojourer, och vi hade inte
              nått så långt som vi har gjort i dag. Det är mycket tack vare
              samarbete med feministiska politiker i kommuner, riksdag och regering
              som vi har kommit dit där vi är i dag.
            </seg>
            <seg xml:id="i-9c4a474c1e9650e1-0">
              Det är viktigt att lyfta fram kvinnojoursrörelsens betydelse
              också i denna fråga, och den kunskap och erfarenhet man har och
              det opinionsbildande arbete man bedriver. Det har nämligen då
              och då inträffat att någon kommunpolitiker sagt: Detta förekommer
              inte i vår kommun, så vi behöver inte ha någon jour. Det är ingen
              av mina grannar, mina arbetskamrater eller mina bekanta som slår
              sin kvinna.
            </seg>
            <seg xml:id="i-c157d28978bd5de5-0">
              Det som gör mig orolig är att när jag talar med kvinnojourer
              och frågar vad som är problemet säger många: Vi vet inte om vi
              kan behålla våra fast anställda. Vi vet inte om vi har pengar
              till nästa år. Vi får leva med en osäkerhet.
            </seg>
            <seg xml:id="i-6bd7fd0aff592cf8-0">
              Några har ett väl upparbetat samarbete med kommunen och vet att
              de kan förvänta sig stöd några år framåt. Andra går och väntar
              ända fram till början av verksamhetsåret och undrar: Kommer vi
              att få några pengar?
            </seg>
            <seg xml:id="i-8ed23429e1ddc406-0">
              Det är därför oändligt viktigt att det finns ett nationellt ansvar
              för ett basstöd så att kvinnojourerna ska kunna fungera. Kommer
              det ett basstöd till kvinnojourerna, och när kommer det?
            </seg>
          </u>
          <note type="speaker" xml:id="i-41fbe83f5efb786f-0">
            Anf. 55 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-27">
            <seg xml:id="i-0638957329448f9c-0">
              Fru talman! Jag tackar Jonas Sjöstedt för välkomnandet. Jag är
              övertygad om att vi kommer att ha många och heta och motstridiga
              debatter. Det är dock min önskan och förhoppning att det i just
              denna fråga är tydligt att vi drar åt samma håll, även om vi kan
              ha olika uppfattning om innehåll och betoningar.
            </seg>
            <seg xml:id="i-c8661bdb7ba00f50-0">
              Jag känner igen mig i vad både Jonas Sjöstedt och Eva Olofsson
              säger, och vi är överens i den ilska och det engagemang som finns
              för att på allvar få slut på mäns våld mot kvinnor. Som nytillträdd
              minister i regeringen känner jag stolthet över det som har åstadkommits
              men också en stor otålighet över det som ännu inte är gjort.
            </seg>
            <seg xml:id="i-70dbb0bdd09a52b8-0">
              Jag har tillsammans med statsministern i dag meddelat att vi
              kommer att öka resurserna till kvinnojourerna ytterligare. Jag
              ska inte uppta min talartid med att räkna upp det stöd som redan
              finns, men det handlar om stöd som går via Socialdepartementet
              på 30 miljoner och via länsstyrelserna på 30 miljoner, där en
              hel del tillfaller kvinnojourerna. Det handlar om det som Brottsoffermyndigheten
              delar ut och de 109 miljoner som avsätts extra för utvecklingsmedel
              sedan 2007. Det finns en plattform att utgå från.
            </seg>
            <seg xml:id="i-65d60dc6e830da5a-0">
              Dessutom har vi kommunernas verksamhetsbidrag, och jag håller
              med om att det i vissa kommuner är alldeles för dåligt. Men det
              finns också kommuner som lämnar ett substantiellt och viktigt
              bidrag till detta.
            </seg>
            <seg xml:id="i-ef1289ff949b4194-0">
              Jag har i dag träffat Carin Götblad. Tillsammans med Beatrice
              Ask och Maria Larsson har hon dragit ihop generaldirektörerna
              för alla statliga myndigheter som på det ena eller andra sättet
              har med dessa frågor att göra, och även representanter för SKL,
              för att parallellt med att vi ökar resurserna också se till att
              nödvändigt samarbete kommer till stånd.
            </seg>
            <seg xml:id="i-f2b818c0afee933c-0">
              Socialstyrelsen har också i uppdrag att titta på hur skyddade
              boenden kan kvalitetssäkras och bli bättre.
            </seg>
            <seg xml:id="i-e16028a86db7c11f-0">
              Det görs mycket; det är den korrekta bilden. Vi kan dock göra
              mycket mer. Hur mycket det blir och hur det är utformat ber jag
              att få återkomma till. Carin Götblad har ett viktigt uppdrag i
              sin samordnade roll när hon nu reser land och rike runt och träffar
              alla olika intressenter. Hennes inspel till hur vi ska utveckla
              detta är ett av de viktiga bidrag vi väntar på.
            </seg>
          </u>
          <note type="speaker" xml:id="i-2a5d5664c196d3d3-0">
            Anf. 56 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-f3c916a4745751dd-1">
            <seg xml:id="i-b2d14daf8d6ad0bf-0">
              Fru talman! Jag tackar ministern för svaret. Det är riktigt att
              regeringen har gjort en del. Det ska vi erkänna, och det är bra.
              Problemet är att mer måste göras.
            </seg>
            <seg xml:id="i-68fdad62de799b86-0">
              I vårt budgetförslag har vi lagt till 200 miljoner kronor utöver
              de satsningar regeringen har gjort. Vi tror att det är en rimlig
              nivå för att kunna garantera en bra kvinnojoursverksamhet i hela
              Sverige och för att man ska kunna veta hur det kommer att se ut
              under överskådlig framtid.
            </seg>
            <seg xml:id="i-025593ebee8f2a5d-0">
              Jag förstår att ministern har svårt att säga något om nivån och
              att det beskedet inte kommer i dag. Jag vill dock fråga om konstruktionen.
              Är det inte dags att överge den projektbaserade modellen där kvinnojourerna
              måste lägga så mycket tid, oro och planering på ansökningar och
              redovisningar och ge ett stabilt stöd till jourerna? Är det inte
              en bättre modell för att ge stöd till kvinnojoursverksamheten?
              Då kan man ägna sig åt och lägga sin kraft på det som man är till
              för, nämligen att hjälpa de våldsutsatta kvinnorna.
            </seg>
            <seg xml:id="i-acb73452623f42ca-0">
              Jag ser fram emot att statsministerns löfte infrias. Det har
              inte skett ännu. Det lovades 2011, och nu kommer samma löfte igen.
              Det är på tiden att beskedet kommer. Jag anser att det lönar sig
              att ligga på och att påminna om att löftet har givits.
            </seg>
            <seg xml:id="i-09ed223d2ca2b900-0">
              Låt mig understryka att polisen har en viktig roll i arbetet
              med att bekämpa mäns våld mot kvinnor. Det är bra att polisens
              arbete organiseras på ett bättre sätt. Även här har kvinnojourerna
              en roll. Får kvinnan det stöd hon behöver och uppmuntran och hjälp
              att anmäla och beivra brottet ger det också polisen bättre förutsättningar
              att gå vidare med det.
            </seg>
            <seg xml:id="i-6bf66d9e10b433e9-0">
              Vi vet att polismyndigheterna i Sverige är olika effektiva när
              det gäller att till exempel bevissäkra i samband med dessa brott.
              Hur effektivt bekämpandet av denna mycket allvarliga och tunga
              kriminalitet är, där människor misshandlas i sina egna hem, får
              inte bero på var man bor eller vilken polismyndighet som ansvarar.
              Det handlar ju till och med om ett stort antal mord som begås
              varje år genom misshandel i nära relationer.
            </seg>
            <seg xml:id="i-603ac39af84b4234-0">
              Man kan tycka att 200 miljoner kronor är mycket pengar. Men det
              här är en viktig verksamhet som måste finnas i varje svensk kommun
              eller i samarbetet mellan kommuner. I jämförelse med mycket annat
              är det inte särskilt mycket pengar. I jämförelse med alla de kanoner,
              allt krut och alla stridsvagnar som partiledare Jan Björklund
              vill köpa in till det svenska försvaret är det en spottstyver.
              Det är betydligt viktigare att se till att vi har fungerande kvinnojourer
              än att ägna sig åt att militarisera Gotland. Om ni har en intern
              debatt i Folkpartiet tycker jag att ministern ska stå på sig i
              denna fråga.
            </seg>
          </u>
          <note type="speaker" xml:id="i-60f8f78dba87ac8d-0">
            Anf. 57 EVA OLOFSSON (V):
          </note>
          <u who="eva_olofsson_993bb0" xml:id="i-2358de6f8fc4a34e-1">
            <seg xml:id="i-6f72b63b920c9ba0-0">
              Fru talman! Det finns ett uppdrag att titta på en kvalitetssäkring
              av skyddade boenden. Det är viktigt att också titta på en kvalitetssäkring
              av hela stödet, det vill säga tillgänglighet och personal. I Roks
              senaste tidning skriver deras ordförande om när hon var i Arvidsjaur
              och träffade kvinnojouren där. Då ringde polisen till den kvinna
              hon satt och åt middag med. Där har man ett kontor och får bara
              bidrag till ett par timmar i veckan. Man måste alltså fixa detta
              på kvällstid. Många gånger har man ingen socialjour heller utan
              polisen ringer direkt till kvinnojourerna.
            </seg>
            <seg xml:id="i-786ad7dcc0765205-0">
              Nästa dag var Angela Beausang i Älvsbyn. Där är det lite bättre.
              Där har man en lägenhet, och där har man lönebidrag. Polisen ringde
              även där direkt och man fick ta hand om en kvinna och ordna så
              att hon fick skydd.
            </seg>
            <seg xml:id="i-97301bcdd20afd2f-0">
              Jag tror att det är viktigt att titta på detta. Det ska inte
              vara bara ett kontor i några timmar. Det ska vara tillgänglighet
              per telefon, och det ska vara tillgång till skyddat boende. Det
              är naturligtvis viktigt att man med vettiga arbetsvillkor kan
              behålla dem som jobbar där och har kompetens och erfarenhet. Det
              ska inte bygga på några timmar här och där. Man måste vara nåbar
              och man måste finnas där till skydd för kvinnorna och barnen.
              Det skyddade boendet måste vara bra. Det måste finnas barnkompetens
              för de barn som ofta följer med.
            </seg>
            <seg xml:id="i-c4d9106ceca0e491-0">
              Det är oerhört viktigt att vi ser till att det finns ett stöd
              av bra kvalitet samtidigt som vi tar vara på kvinnojoursrörelsens
              jobb. Kommunerna måste också göra mer. Det handlar inte minst
              om att ha tillgängliga jourer. Kvinnor med funktionsnedsättning
              är en grupp som man ofta är dålig på att ta hand om. Äldre kvinnor
              har lyfts fram i år.
            </seg>
            <seg xml:id="i-cd6573564956b081-0">
              Kommer man att ta med alla dessa kvalitetsaspekter när man jobbar
              för ett säkrat stöd till kvinnojourerna?
            </seg>
          </u>
          <note type="speaker" xml:id="i-f5055391c0fceea3-0">
            Anf. 58 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-28">
            <seg xml:id="i-dd6c6fc2d3804d8a-0">
              Fru talman! Det arbete, det engagemang och det som de svenska
              kvinnojourerna har bidragit med för att föra upp de här frågorna
              till ytan och göra dem till ett prioriterat område i det politiska
              samtalet och regeringens ekonomiska satsningar kan inte överskattas.
              Kvinnojourernas betydelse historiskt och i nutid är helt ovärderlig.
            </seg>
            <seg xml:id="i-4af14772d9add00c-0">
              Det är bra att det är kommunerna som enligt socialtjänstlagen
              har ansvar för att kvinnor får det skydd och det stöd som de behöver.
              För att det ska fungera riktigt bra behöver kommunerna ha en öppen
              inställning till och ett bra samarbete med kvinnojourerna. Det
              är en balansgång mellan självständighet och lagkrav som i de allra
              flesta fall fungerar väl. Det är en aspekt när man funderar över
              hur subventioner och stöd ska se ut.
            </seg>
            <seg xml:id="i-76e376387d9a8391-0">
              Kvinnojourerna och de andra parterna i samarbetet socialtjänsten,
              polisen och många andra fick ta del av en miljard kronor under
              den förra mandatperioden och upp mot en miljard även under den
              här mandatperioden. Jag är stolt över att kunna säga att vi ska
              ge ännu mer pengar, men det får inte låta som om det inte har
              gjorts några satsningar.
            </seg>
            <seg xml:id="i-77bffb49f562fb03-0">
              Till Jonas Sjöstedt vill jag säga att en av tjusningarna med
              politik är att pengarna ska räcka till många saker. Jag ska se
              till att klara av min debatt så att vi både kan försvara Sverige
              på ett bra sätt och fortsätta att utveckla stödet till kvinnojourer.
            </seg>
          </u>
          <note type="speaker" xml:id="i-a12735d334bbdf6a-0">
            Anf. 59 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-f3c916a4745751dd-2">
            <seg xml:id="i-25405ae70e7a3e03-0">
              Fru talman! Tack, ministern. Som ordförande i Vänsterpartiet
              är jag stolt över de initiativ som mitt parti har tagit i kommunerna.
              Det har ofta varit Vänsterpartiet som har tagit initiativ till
              kvinnojourer eller till stöd till kvinnojourer. I den här rörelsen
              sker ett konkret medmänskligt solidaritetsarbete som jag tycker
              att det är viktigt att vi erkänner och hedrar. Vi kan inte lita
              på att människor ska arbeta gratis och att de ska ställa upp ideellt.
              Man behöver stabilitet, tjänster, ekonomiska förutsättningar och
              lokaler.
            </seg>
            <seg xml:id="i-f43da4d397f6b24a-0">
              Staten har, trots det kommunala ansvaret, valt att gå in och
              stödja den här verksamheten. Det är bra, och det är nödvändigt.
              Nu behöver vi gå från det tillfälliga till det permanenta och
              ge långsiktiga och bra förutsättningar och en rimlig nivå med
              höjt stöd. Man behöver få en annan konstruktion.
            </seg>
            <seg xml:id="i-70859d85698e2ffa-0">
              Vi ser fram mot att regeringen kommer med konkreta förslag. Vi
              ska gärna vara med och se till att de blir ännu bättre i framtiden.
            </seg>
            <seg xml:id="i-2fd3037590c05fb2-0">
              Statsministern gav ett löfte i sitt jultal. Jag välkomnade det.
              Jag vet att många som arbetar med kvinnojourerna blev väldigt
              glada över att Fredrik Reinfeldt sade att det kommer ett bättre
              stöd. Än har det inte kommit. Vi ser fram mot att det blir verklighet.
              Vi medverkar gärna till att det ska bli så bra som möjligt.
            </seg>
            <seg xml:id="i-6f9695c68aba618d-0">
              Därmed vill jag tacka ministern för debatten och ser fram mot
              kommande debatter.
            </seg>
          </u>
          <note type="speaker" xml:id="i-54f1cf5d5063595a-0">
            Anf. 60 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-29">
            <seg xml:id="i-4c8510384b0900ac-0">
              Fru talman! Tack för ett viktigt samtal om den kanske viktigaste
              frågan på vår agenda.
            </seg>
            <seg xml:id="i-11895105587b8b01-0">
              Jag är stolt och glad över den väg vi har vandrat under de sex
              år som alliansregeringen har arbetat. Jag är full av både engagemang
              och vrede men också av tillförsikt för att vi ska ta nya viktiga
              steg.
            </seg>
            <seg xml:id="i-fe965adb90442a19-0">
              Jag förstår att ni undrar hur det ska se ut och hur mycket det
              blir. Jag lovar att återkomma till det under året. Då ska vi fortsätta
              att diskutera hur det ska utformas.
            </seg>
          </u>
          <note xml:id="i-d7c39edad697a270-1">
            Överläggningen var härmed avslutad.
          </note>
          <note xml:id="i-e0ed8c9df5660143-0">
            15 § Svar på interpellation 2012/13:213 om jämställdhet i akademin
          </note>
          <note type="speaker" xml:id="i-3222a7aa8b24acda-0">
            Anf. 61 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-30">
            <seg xml:id="i-952e4cdca692e82c-0">
              Fru talman! Gunvor G Ericson har frågat mig om jag avser att
              ta något initiativ i syfte att stärka genusforskningen i Sverige.
              Hon har också frågat mig vilka åtgärder som jag avser att vidta
              för att snabbare uppnå en jämn könsrepresentation bland professorer
              med minst 40 procent av vardera kön och att motverka att kvinnor
              i hög grad stängs ute från professorstjänster.
            </seg>
            <seg xml:id="i-cf200325e6148b8c-0">
              Jämställdhet i universitet och högskolor är en fråga om rättvisa.
              Det är även en fråga om kvalitet och hur vi i dagens kunskapsintensiva
              samhälle förvaltar våra mänskliga resurser.
            </seg>
            <seg xml:id="i-7a2229bf4fb7a180-0">
              I den forsknings- och innovationspolitiska propositionen har
              regeringen bedömt att Vinnova bör tillföras 32 miljoner kronor
              under kommande två år för forskning som kan bidra till utveckling
              och framsteg för praktiskt jämställdhetsarbete inom universitet
              och högskolor, näringsliv och offentlig sektor.
            </seg>
            <seg xml:id="i-a0db0736d4cef40d-0">
              Som Gunvor G Ericson påpekar är kvinnor i majoritet på såväl
              universitets- och högskoleutbildningar som på forskarutbildningar.
              Bland dem som disputerar är könsfördelningen i princip jämn. Andelen
              kvinnliga professorer ökar stadigt, om än långsamt. Utvecklingen
              är på väg åt rätt håll.
            </seg>
            <seg xml:id="i-851c90a105dadfca-0">
              Det finns dock fortfarande mer att göra för att öka jämställdheten
              på universitet och högskolor. Flera studier visar att det tar
              längre tid för kvinnor än för män att avancera från doktorsgrad
              till professor. Andelen män är också betydligt större än andelen
              kvinnor bland professorerna. Riksdagen har tidigare beslutat att
              samtliga universitet och vissa statliga och enskilda högskolor
              ska ha mål avseende könsfördelningen bland nyrekryterade professorer.
            </seg>
            <seg xml:id="i-6d7288199628d9de-0">
              Målen för lärosätena har också gjorts ambitiösare under innevarande
              mandatperiod, vilket fått till följd att andelen professorer som
              är kvinnor har höjts kraftigt vid flera universitet och högskolor.
              Delegationen för jämställdhet i högskolan har bedömt att dessa
              kvantitativa mål för rekrytering av universitetens och högskolans
              personal har utgjort en viktig del av styrningen mot en mer jämställd
              högskola och att målen därför ska finnas kvar.
            </seg>
            <seg xml:id="i-c6c539708f54258e-0">
              Regeringen gav dåvarande Högskoleverket i uppdrag att analysera
              och lämna förslag på hur rekryteringsmålen för professorer som
              är kvinnor kan bli mer effektiva och ändamålsenliga. Högskoleverket
              har överlämnat en rapport till regeringen om hur rekryteringsmålen
              kan förbättras, och förslagen i rapporten bereds inom Regeringskansliet.
            </seg>
            <seg xml:id="i-533c8bde0b6fc67b-0">
              Att kvinnor och män har samma möjligheter och förutsättningar
              att meritera sig är centralt för att öka andelen kvinnor bland
              professorerna. Regeringen har därför gett forskningsråden och
              Vinnova i uppdrag att följa upp hur fördelningen av medel avseende
              bland annat excellenssatsningar har fördelats mellan kvinnor och
              män.
            </seg>
            <seg xml:id="i-9446836306930368-0">
              Regeringen har dessutom gett dåvarande Högskoleverket i uppdrag
              att göra en förstudie om möjligheten att följa upp lärosätenas
              anslag för forskning och forskarutbildning ur ett jämställdhetsperspektiv.
              Förstudien har överlämnats till regeringen och kommer nu att beredas
              inom Regeringskansliet.
            </seg>
            <seg xml:id="i-1d39e717a0219f7d-0">
              I den forsknings- och innovationspolitiska propositionen har
              regeringen även föreslagit att Vetenskapsrådet särskilt ska bevaka
              att kvinnor och män ges lika möjligheter och förutsättningar att
              ta del av forskningsmedel riktade mot yngre forskare samt vid
              internationell rekrytering av forskare som bedriver forskning
              av högsta kvalitet.
            </seg>
            <seg xml:id="i-2948708d455be15b-0">
              Att förbättra jämställdheten tar dess värre längre tid än vi
              alla önskar, men min och regeringens avsikt är att fortsätta att
              arbeta aktivt för att skapa förutsättningar för ökad jämställdhet
              inom universitet och högskolor.
            </seg>
          </u>
          <note type="speaker" xml:id="i-070e595c999e5afa-0">
            Anf. 62 GUNVOR G ERICSON (MP):
          </note>
          <u who="jan_ericson_c141e8" next="cont" xml:id="i-1e33412e1f056e0c-0">
            <seg xml:id="i-ee10064b378ae9ed-0">
              Fru talman! Jag vill också varmt välkomna Maria Arnholm till
              uppdraget som jämställdhetsminister. Det är första gången som
              vi möts i dag, och jag ser fram emot att få debattera med ministern
              många gånger.
            </seg>
            <seg xml:id="i-2061ff06dee216d6-0">
              Jag tackar för svaret, även om det mest var en beskrivning av
              vad som tidigare har gjorts av regeringen. Svaret tydliggör inte
              direkt varför regeringen har valt att utelämna genusforskningen
              eller till exempel ordet genus i forskningspropositionen och om
              jämställdhetsministern har några ambitioner att ändra på det.
              Svaret pekar mycket riktigt på ett antal rapporter som har lämnats
              till regeringen eller är på väg att lämnas till regeringen.
            </seg>
            <seg xml:id="i-5df26c265af4848c-0">
              En fråga som dyker upp när jag läser svaret är: När ska Vinnovas
              uppdrag att följa upp hur excellenssatsningen har fungerat vara
              klart?
            </seg>
            <seg xml:id="i-49836ac464a03188-0">
              Det är bra att ministern håller med om att kvinnor och män ska
              ha samma möjligheter och förutsättningar att meritera sig. Men
              så ser verkligheten inte riktigt ut.
            </seg>
            <seg xml:id="i-4b44bc4756d4bd26-0">
              I dag finns en lag om likabehandling i högskolan. Trots det visar
              undersökningar att 13 procent av de kvinnor som studerar på grundutbildningen
              och 25 procent av de kvinnliga doktoranderna har känt sig negativt
              särbehandlade på grund av sin könstillhörighet. Det visades i
              Studentspegeln 2007 respektive Doktorandspegeln 2008 på Högskoleverket.
              Bland doktoranderna har 9 procent dessutom uppgett att de någon
              gång under sin utbildning har utsatts för sexuella trakasserier.
              Detta är naturligtvis fullständigt oacceptabelt.
            </seg>
            <seg xml:id="i-d4018dd357c52da9-0">
              Vi från Miljöpartiet anser att högskolorna skulle behöva intensifiera
              sitt arbete för att förhindra sexuella trakasserier och negativ
              särbehandling på grund av kön.
            </seg>
            <seg xml:id="i-f50790a62fe7044b-0">
              Naturligtvis är det som ministern säger så att det tar tid att
              arbeta med jämställdhet. Detta med jämn könsrepresentation inom
              högskolorna löser inte hela problematiken, men vi har jobbat ganska
              länge med denna fråga. Visst tar detta tid. Men nuvarande takt
              är 1 procents ökning om året när det gäller att få en jämnare
              fördelning av antalet professurer.
            </seg>
            <seg xml:id="i-da7fdd5b922c2f47-0">
              År 2011 var 77 procent av alla professorer män. Även om skillnaderna
              är stora på olika lärosäten ser det ut på följande sätt:
            </seg>
            <seg xml:id="i-787c6ac30f09ace8-0">
              Malmö högskola, som har den största andelen kvinnor, hade fortfarande
              2011 en klar övervikt av manliga professorer 62 procent. Näst
              bäst är Helsingforss universitet som har 72 procent män. Den minsta
              andelen kvinnor finns på Chalmers. Där är 92 procent av professorerna
              män.
            </seg>
            <seg xml:id="i-f2f234f6954a2d40-0">
              Statsrådet säger i svaret att det tar längre tid för kvinnor
              än för män att avancera från doktorsgrad till professor. Då kan
              man fundera på vad det är för strukturer och faktorer som hindrar
              kvinnor från att arbeta som professorer i Sverige.
            </seg>
            <seg xml:id="i-754999912883e143-0">
              Miljöpartiet anser att det borde tillsättas en utredning som
              undersöker hinder för kvinnor att bli professorer och hur de kan
              motverkas. Håller jämställdhetsministern med om det?
            </seg>
            <seg xml:id="i-ec9ca39ae3a8f3a1-0">
              Ett exempel på hinder är att doktorander av olika kön har klart
              olika villkor. Det är män som får anställning. Kvinnliga doktorander
              får finansiera sin verksamhet med olika stipendier och tillfälliga
              anslag.
            </seg>
          </u>
          <note xml:id="i-2dc974cebec001d1-0">
            År 2010 var det 1 063 doktorander verksamma i Lund. Enligt studenttidningen
            Lundagård var hela 75 procent av männen anställda, medan motsvarande
            siffra för kvinnorna var 59 procent.
          </note>
          <u who="jan_ericson_c141e8" prev="cont" xml:id="i-836c637ae1ac2ee1-0">
            <seg xml:id="i-563963c29d46d4ee-0">
              Min första fråga till ministern är: Är ministern beredd att se
              över och undersöka dessa hinder och medverka till åtgärder?
            </seg>
          </u>
          <note type="speaker" xml:id="i-4513c9e2fef0d05a-0">
            Anf. 63 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-31">
            <seg xml:id="i-20b767debe210f81-0">
              Fru talman! Det är upprörande och dåligt att det inom svensk
              högskola, inom svenskt näringsliv och inom många andra delar av
              det svenska samhället finns för få kvinnor i förhållande till
              män på maktpositioner eller på inflytelserika poster. Det börjar
              tidigt, och det fortsätter upp i urvalsprocesserna. Högskolan
              är någonting som vi betalar gemensamt, och självklart är det viktigt
              att ta ett extra ansvar för hur jämställdheten utvecklas där.
            </seg>
            <seg xml:id="i-2eaa7d33428ddfdd-0">
              Det som har visat sig vara ett verksamt medel är att sätta rekryteringsmål.
              Om man är feminist och jobbar med jämställdhetsfrågor är man alltid
              otålig. Det är självklart oacceptabelt att endast 23 procent av
              professorerna är kvinnor. Detta höjs inte med 1 procent utan med
              1 procentenhet om året. Detta är en fast och jämn utveckling åt
              rätt håll. Det får man också tillåtas att glädjas något åt samtidigt
              som man säger att detta inte duger och inte räcker.
            </seg>
            <seg xml:id="i-87e565127876caf6-0">
              Man kan jämföra med en annan diskussion om hur det ska se ut
              i bolagens styrelser. Jag anser inte att man ska bestämma hur
              det ska se ut i de privata bolagen. Men i de statliga bolagen
              har regeringen tagit ett ansvar eftersom det är vi som är ägare
              där. Där är numera hälften män och hälften kvinnor. Det är betydligt
              lättare att åtgärda. Men det är inte politiker som kan gå in och
              tala om vilka som ska vara professorer och ensidigt bestämma det.
              Genom att sätta mål och ge uppdrag i regleringsbreven till universiteten
              och lärosätena kan man säga att de ska sträva efter detta. Men
              en professor är en professor hela livet. Regeringen plockar inte
              bort och tillsätter nya.
            </seg>
            <seg xml:id="i-ce9345d805d75b90-0">
              Det finns ändå saker som i viss mån förlåter att detta går långsammare
              än man skulle kunna hoppas. Det hindrar inte att vi från regeringens
              sida har fullt fokus på detta och har gett det gamla Högskoleverket
              ett uppdrag som vi nu har fått tillbaka med förslag. Nu ska vi
              fundera över hur vi ska gå vidare med de förslag som kommer därifrån.
            </seg>
          </u>
          <note type="speaker" xml:id="i-37b239eff2359ee3-0">
            Anf. 64 GUNVOR G ERICSON (MP):
          </note>
          <u who="jan_ericson_c141e8" xml:id="i-650ff76d6ace7bd9-0">
            <seg xml:id="i-aa891456797af63c-0">
              Fru talman! Jag uppfattade inte att jag fick svar på frågan när
              Vinnovas rapport om utvärdering av excellenssatsningarna ska vara
              klar.
            </seg>
            <seg xml:id="i-dcf17013eac173b3-0">
              När man talar om strukturer är det viktigt att se vissa saker.
              Som feminist ser man att det också handlar om strukturer och normer
              som styr, inte bara enskilda faktorer eller enskilda individers
              val. Och politiken kan påverka strukturerna. Skulle det vara så
              att de strukturer som vi har i högskolan i dag motverkar att kvinnor
              får möjlighet till professurer är det viktigt att åtgärda dessa
              strukturer. En sådan tänkbar aspekt är att manliga professorer
              missgynnar sina kvinnliga doktorander till förmån för sina manliga.
              Det vet vi inte så mycket om. Eller leder denna excellenssatsning
              till att det är de som redan finns i systemet som kommer att premieras?
            </seg>
            <seg xml:id="i-5bc63d9deff3b535-0">
              Det vore väldigt intressant att se vad Vinnova kommer fram till.
              Därför är jag angelägen om att veta när vi får rapporten.
            </seg>
            <seg xml:id="i-2638f1dbb4222305-0">
              Det är också intressant att lyfta frågan vilka discipliner de
              kvinnliga forskarna återfinns i. Är det att de traditionellt finns
              i de så kallade mjuka disciplinerna eller det faktum att kvinnor
              och män jobbar på väldigt segregerade arbetsmarknader i Sverige
              som reproduceras genom att vi har det system vi har?
            </seg>
            <seg xml:id="i-86d2d878c703c2a0-0">
              I min interpellation skrev jag om Henrietta Swan Leavitt som
              började arbeta på college i slutet av 1800-talet och till en början
              fick göra det gratis. I dag, 2013, är det anmärkningsvärt att
              kvinnor inte får anställning som doktorander i lika hög grad.
            </seg>
            <seg xml:id="i-cdcd4094f01ce0f9-0">
              Hur man anställer på universiteten är en strukturell fråga som
              man med politikens hjälp kan påverka. Vid Göteborgs universitet
              har Anna Peixoto och Anna-Karin Wyndhamn kartlagt jämställdheten.
              De pekar på att det finns en norm för hur hen ska vara som forskare
              som är knuten till manligt kön och en viss form av maskulinitet.
            </seg>
            <seg xml:id="i-3d0cf241019a1fd8-0">
              Det gör att forskarpositionen i högre grad är tillgänglig för
              män än för kvinnor. Utredarna menar också att det förstärks av
              den pågående marknadsanpassningen av högskolesektorn. Läser man
              regeringens forskningsproposition i ljuset av detta kan man förstå
              varför genusforskningen har utelämnats och att ordet genus inte
              används. Man kan fundera på om det är ett medvetet val eller inte.
            </seg>
            <seg xml:id="i-3b6261324857570d-0">
              Jag ställde frågan: Avser ministern att ta några initiativ i
              syfte att stärka genusforskningen? Jag tolkar svaret som ett nej
              men att Vetenskapsrådet ska bevaka att lagen följs, det vill säga
              att kvinnor och män ska ha lika möjligheter. Men det säger redan
              lagen.
            </seg>
            <seg xml:id="i-1a9b6aea40058965-0">
              Jag bjöd jämställdhetsministern på det konkreta förslaget att
              kartlägga och synliggöra hindren och med det som grund kunna sätta
              in åtgärder för att en jämn könsrepresentation ska kunna nås.
            </seg>
            <seg xml:id="i-8152f08c3e43b6ba-0">
              I EU:s kommande ramprogram Horisont 2020, som ska efterträda
              det sjunde ramprogrammet och gälla 20142020, skriver man hur man
              i större grad ska kunna möta gemensamma samhällsutmaningar. Om
              viljan finns är det lätt att se att samhällsutmaningarna också
              kräver samhällsvetenskaplig forskning och därmed också genusperspektiv.
            </seg>
            <seg xml:id="i-1c59073e1c69f0b3-0">
              Håller ministern med om att det då är viktigt att jobba med både
              representativiteten och innehållet i akademin?
            </seg>
          </u>
          <note type="speaker" xml:id="i-caa02e3bfb84374c-0">
            Anf. 65 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-32">
            <seg xml:id="i-804d401bc28fee5a-0">
              Fru talman! Jag har inte svarat på när excellenssatsningen ska
              redovisas eftersom jag inte vet det. Jag hoppas att jag får besked
              om det under debattens gång; annars får jag be att återkomma.
              Jag vet det faktiskt inte.
            </seg>
            <seg xml:id="i-206f15977e3ab12a-0">
              Jag vill inte medverka till bilden att genusforskning är satt
              på undantag i Sverige. Enligt Vetenskapsrådets årsredovisning
              finansieras fortfarande genusforskning med minst 16 miljoner kronor
              per år. Det är en nivå som har legat stabil de senaste fem åren.
              Vetenskapsrådet har också en expertgrupp inom genusforskning.
              Det är något som verkligen inte föräras alla ämnen.
            </seg>
            <seg xml:id="i-8a8139c6f11da5fc-0">
              Jag vill också påpeka att alliansregeringen genom sina två forsknings-
              och innovationspolitiska propositioner riksdagen kommer att anta
              den ena av dem här i dagarna ökar anslaget till forskning och
              innovation med uppemot 9 miljarder kronor. Det är viktigt också
              i denna kontext.
            </seg>
            <seg xml:id="i-db66c95882dc3a03-0">
              Genusforskning bedrivs i dag på över tio lärosäten i Sverige
              och är väl etablerad inom en lång rad discipliner. Det finns en
              stark genustradition inom historia, litteraturvetenskap, etnologi,
              engelska och idéhistoria. Inom samhällsvetenskapen är den väl
              etablerad inom till exempel statsvetenskap, kulturgeografi, sociologi
              och socialantropologi. Genusaspekter finns också inom den medicinska,
              naturvetenskapliga och teknikvetenskapliga forskningen.
            </seg>
            <seg xml:id="i-716984ea49bab05b-0">
              För ett forskningsfält som har så bred förankring på högskolor
              och universitet innebär stora höjningar av fakultetsanslaget mycket.
              När regeringen, som vi nu gör, ger medel till högskolor och universitet
              att självständigt fördela till forskning bör det också gynna genusforskningen.
            </seg>
            <seg xml:id="i-58b8eee3a77aedf5-0">
              Jag vill alltså inte ge legitimitet åt bilden att svensk genusforskning
              inte skulle klara sig självständigt i konkurrensen med andra forskningsområden.
              Den är bättre än så och håller högre kvalitet än så. Genusforskningen
              är inte satt på undantag.
            </seg>
            <seg xml:id="i-9c1d826a549ea2a1-0">
              När det gäller Gunvor G Ericsons förslag om att titta närmare
              på olika strukturer och ojämställdhet har vi i den forsknings-
              och innovationspolitiska propositionen som jag nämnde i mitt svar
              gett Vinnova 32 miljoner kronor för att forska just inom sådana
              områden. Det tycker jag väl tillfredsställer det önskemålet.
            </seg>
          </u>
          <note type="speaker" xml:id="i-3633b670505ceb07-0">
            Anf. 66 GUNVOR G ERICSON (MP):
          </note>
          <u who="jan_ericson_c141e8" xml:id="i-650ff76d6ace7bd9-1">
            <seg xml:id="i-17906c5bacdf7c14-0">
              Fru talman! Att forskningspropositionen ger en ökning av satsningen
              på forskning garanterar inte att de medlen kommer att gå till
              just genusforskning. Det är universiteten som självständigt ska
              fördela dem.
            </seg>
            <seg xml:id="i-6e47a77310f11926-0">
              Därför är det intressant att se vilka möjligheter som finns inom
              olika forskningsdiscipliner och också kopplingen till Horisont
              2020.
            </seg>
            <seg xml:id="i-2e52f6120fbe7235-0">
              I EU-parlamentets beslut står det i punkt 23: Verksamheten inom
              Horisont 2020 bör vara inriktad på att främja jämställdhet mellan
              män och kvinnor inom forskning och innovation, i synnerhet genom
              att ta itu med de bakomliggande orsakerna till obalansen mellan
              könen genom att utnyttja hela den potential som finns hos både
              kvinnliga och manliga forskare, och genom att integrera jämställdhetsaspekten
              i projekt i syfte att förbättra forskningens kvalitet och stimulera
              innovation. Verksamhet bör också syfta till att principerna om
              jämställdhet mellan kvinnor och män ska genomföras i enlighet
              med artiklarna 2 och 3 i fördraget om Europeiska unionen och artikel
              8 i EUF-fördraget.
            </seg>
            <seg xml:id="i-ee6d73747ce3c310-0">
              Min fråga är återigen: Vad tänker statsrådet vidta för åtgärder
              för att detta ska bli verklighet nu när vår egen forskningsproposition
              inte tog upp genusforskningen?
            </seg>
          </u>
          <note type="speaker" xml:id="i-280f40fe68802d96-0">
            Anf. 67 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-33">
            <seg xml:id="i-7fbe32619204912c-0">
              Fru talman! Mitt svar på detta är att 9 miljarder till forskning
              och innovation, 32 särskilda miljoner till Vinnova och en stark
              genusforskningstradition på tio lärosäten i Sverige är en god
              garant för att vi kommer att fortsätta att arbeta med de viktiga
              frågor som ni belyser.
            </seg>
            <seg xml:id="i-b3c9ca24435dd42b-0">
              Regeringen som huvudman för lärosätena bedriver ett aktivt arbete
              gentemot lärosätena för att jobba med jämställdhet genom regleringsbreven
              och inte minst med de rekryteringsmål som vi har satt upp. Vi
              kommer att följa upp dem.
            </seg>
            <seg xml:id="i-8d883bfa4fe55908-0">
              Det känns ändå som ett bra steg i rätt riktning jämfört med hur
              det såg ut för några år sedan att 23 procent av professorerna
              är kvinnor och att sju av tio rektorer på de största forskningslärosätena
              i Sverige är kvinnor.
            </seg>
            <seg xml:id="i-e96156db6da9f507-0">
              Vi är på väg åt rätt håll. Det för man glädja sig åt samtidigt
              som vi fortsätter att arbeta för mer jämställda universitet och
              högskolor när det gäller både bemanning och innehåll i forskningen.
            </seg>
          </u>
          <note xml:id="i-d7c39edad697a270-2">
            Överläggningen var härmed avslutad.
          </note>
          <note xml:id="i-96ae8247d5664f98-0">
            16 § Svar på interpellation 2012/13:220 om sfi svenska för invandrare
          </note>
          <note type="speaker" xml:id="i-150f27e55de64756-0">
            Anf. 68 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-34">
            <seg xml:id="i-eb780b02a8468501-0">
              Fru talman! Kerstin Nilsson har frågat integrationsministern
              om vad han avser att göra för att förstärka och förbättra sfi-utbildningen.
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-54fcb3c5cb59be4c-0">
              Tillgång till en väl fungerande utbildning i svenska, anpassad
              efter den enskildes behov, förutsättningar och mål, är en viktig
              del av de flesta nyanländas integration i Sverige.
            </seg>
            <seg xml:id="i-cab10e086c8519ee-0">
              Som Kerstin Nilsson lyfter fram finns det anledning att ställa
              frågor om individanpassningen av utbildningen i svenska för invandrare
              (sfi) och hur den fungerar. Redan i dag är det tydligt uttalat
              i skollagen (2010:800) att hänsyn ska tas till den enskildes behov
              av att kunna kombinera studier i svenska med arbete, praktik och
              andra utbildningar.
            </seg>
            <seg xml:id="i-08e02d1831144f17-0">
              Trots det kan vi konstatera att graden av individuella lösningar
              är mycket låg och att majoriteten av eleverna går samma väg genom
              utbildningssystemet oavsett mål med studierna. Regeringen anser
              mot den bakgrunden att det bör övervägas hur en bättre mål- och
              individanpassning av utbildningen i svenska språket för vuxna
              invandrare kan åstadkommas så att den bättre svarar mot individens
              mål, behov och yrkesval.
            </seg>
            <seg xml:id="i-092195c9bbd5b923-0">
              Regeringen har i budgetpropositionen för 2013 (prop. 2012/13:1)
              aviserat ett statsbidrag på totalt 50 miljoner kronor per år under
              perioden 20132015 för kvalitetshöjande insatser inom sfi. Det
              ska bidra till ökad kvalitet och individanpassning av utbildningen.
              Utöver det pågår en översyn av både sfi och den grundläggande
              vuxenutbildningen inom ramen för två utredningar GRUV-utredningen
              (U 2011:07) och Sfi-pengsutredningen (U 2011:05). Både sfi och
              kommunal vuxenutbildning på grundläggande nivå är viktiga former
              när det gäller nyanländas integration i Sverige.
            </seg>
            <seg xml:id="i-d7e8fb9d5282ef08-0">
              Sfi-pengsutredningen, som ska redovisa sitt uppdrag senast den
              1 oktober i år, ska enligt sitt ursprungliga uppdrag föreslå hur
              valfrihet och individuell anpassning kan ökas inom sfi (dir. 2011:81).
              Regeringen har nu gett utredningen ett utökat uppdrag att även
              föreslå hur utbildningen i svenska språket bättre kan anpassas
              till de mål som den enskilde har med sina studier samt överväga
              om Arbetsförmedlingen bör ges möjlighet att upphandla den utbildning
              i svenska som ingår i en etableringsplan enligt lagen (2010:197)
              om etableringsinsatser för vissa nyanlända invandrare (dir. 2013:10).
            </seg>
            <seg xml:id="i-9776b0045f0d62cd-0">
              I det utökade uppdraget till Sfi-pengsutredningen ligger också
              att överväga om all utbildning i svenska språket för vuxna invandrare
              i framtiden bör ges inom kommunal vuxenutbildning och särskild
              utbildning för vuxna för att på så sätt öka förutsättningarna
              för en mer individanpassad utbildning och snabbare genomströmning.
            </seg>
            <seg xml:id="i-692f52a98969b5e9-0">
              När utredningen har presenterat sina förslag kommer jag att återkomma
              i frågan.
            </seg>
          </u>
          <note type="speaker" xml:id="i-c5ae984099a49a8e-0">
            Anf. 69 KERSTIN NILSSON (S):
          </note>
          <u who="kerstin_nilsson_b0911d" xml:id="i-df551238d76dbcb6-0">
            <seg xml:id="i-0fee39c02c7e77fc-0">
              Fru talman! Jag vill hälsa Maria Arnholm välkommen och gratulera
              henne till utnämningen som minister för jämställdhet. Jag ser
              fram emot intressanta debatter här i kammaren och hoppas på en
              samsyn i dessa så viktiga frågor som ligger på ministerns område.
            </seg>
            <seg xml:id="i-d8e2c8633118e4a4-0">
              I min interpellation ställer jag frågan om vad ministern avser
              att göra för att förstärka och förbättra sfi-utbildningen. Jag
              vill tacka för svaret. Ministern och regeringen har uppmärksammat
              att det finns flera problem och oklarheter bland annat när det
              gäller den enskilde individens förutsättningar att klara utbildningen.
              Olika individer behöver olika stöd i sitt lärande av svenska språket.
              Vi har hört att det pågår en översyn av både sfi och den grundläggande
              vuxenutbildningen dels i GRUV-utredningen, dels i Sfi-pengsutredningen.
              Den sistnämnda ska vara klar i oktober.
            </seg>
            <seg xml:id="i-cb5de285ecea2f00-0">
              Det har aviserats ett statsbidrag på 50 miljoner kronor per år
              med start i år för kvalitetshöjande insatser. Utredningarna är
              inte klara, och det är av stor vikt att vi använder dessa pengar
              på absolut bästa sätt.
            </seg>
            <seg xml:id="i-47146f00b588978f-0">
              Min följdfråga till ministern blir: På vilket sätt ska dessa
              50 miljoner kronor användas i år? Har ministern några konkreta
              svar på vilka slags åtgärder eller förstärkningar som är aktuella?
            </seg>
          </u>
          <note type="speaker" xml:id="i-6381d8ff24490f0f-0">
            Anf. 70 ROGER HADDAD (FP):
          </note>
          <u who="roger_haddad_f79cd9" xml:id="i-957441727a312417-0">
            <seg xml:id="i-9d9a30962175f6e6-0">
              Fru talman! Kerstin Nilsson tar upp en viktig fråga, men jag
              blev förvånad över att Socialdemokraterna lyfter upp detta. När
              vi har debatter inom vuxenutbildningsområdet, fru talman, brukar
              inte Socialdemokraterna nämna svenska för invandrare trots att
              det är en mycket viktig del i arbetsmarknads- och integrationspolitiken.
            </seg>
            <seg xml:id="i-c6ecb40136ef4983-0">
              Jag tycker att Maria Arnholm har gett ett mycket bra och utförligt
              svar. Det finns flera konkreta saker som är under planering. I
              vuxenutbildningsdebatterna brukar vi säga att det inom hela vuxenutbildningspolitiken
              särskilt är svenska för invandrare som med all rätt är satt under
              lupp. Det beror inte enbart på regeringens utredningar eller regeringens
              politik, utan detta är ytterligare ett område som kommunerna har
              ansvar för, fru talman.
            </seg>
            <seg xml:id="i-c2fda9d874d88fec-0">
              Eftersom jag har en bakgrund i kommunalpolitiken vill jag påminna
              Kerstin Nilsson om att det inte är sällan som socialdemokratiska
              och vänsterpartistiska politiker aktivt motsätter sig konkurrensupphandling
              av vuxenutbildning och även svenska för invandrare. Det har gjorts
              två stora utredningar på uppdrag av Skolinspektionen. 2010 tittade
              man på 25 kommuner, och nu senast 2011 tittade man på 33 kommuner.
              Men kritiken är densamma precis det som förmedlas i statsrådets
              svar: Det är dålig kompetens, inte rätt kompetens och för dålig
              individualisering. Trots att man är medveten om de enskilda nyanländas
              behov och förutsättningar är det mycket kollektiva lösningar,
              ingen flexibilitet och dålig kvalitet.
            </seg>
            <seg xml:id="i-af5720035d91ae53-0">
              Dessutom finns det en tuff kritik som återkommer, fru talman,
              mot att många kommuner av de granskade inte ens vet hur kvaliteten
              ser ut inom sfi eftersom de inte följer upp resultaten trots att
              sfi kostar miljontals kronor både för staten och för kommunerna.
            </seg>
            <seg xml:id="i-2d08eb07895d1569-0">
              Mitt medskick till Kerstin Nilsson är att det är jättebra att
              du lyfter upp ärendet, men prata gärna med dina kolleger! Jag
              går på våra borgerliga kolleger, men vi har sett ett mönster inte
              minst i S- och V-styrda kommuner av att man motsätter sig konkurrensupphandling.
              Om man inte konkurrensupphandlar exempelvis sfi får vi inte ökad
              bredd, inriktning på akademiska spår eller yrkesspår, kvällspass
              eller vad det nu kan vara som också är viktigt om man ska lyckas.
            </seg>
          </u>
          <note type="speaker" xml:id="i-7e825af7625ae6a2-0">
            Anf. 71 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-35">
            <seg xml:id="i-86597056afc21c8f-0">
              Fru talman! Jag tackar Kerstin Nilsson för välkomnandet. Det
              känns skönt så här i början att känna sig välkommen.
            </seg>
            <seg xml:id="i-c303f02214ce23a0-0">
              Kerstin Nilsson frågar vad vi ska använda de 50 miljonerna till.
              Det är pengar som finns att söka. Det är Skolverket som fördelar
              dem och som tar emot ansökningar från kommuner som vill pröva
              olika innovativa sätt att lösa de huvudproblem som Roger Haddad,
              Kerstin Nilsson och regeringen pekar på: Det är alldeles för mycket
              fabrik och alldeles för mycket av att vi gör lika för alla som
              vi alltid har gjort i stället för att gå åt det håll som vi alla
              vet är riktigt att varje individ ska få sin egen utbildning i
              förhållande till förkunskaper och i förhållande till vad man ska
              använda svenska språket till. Är det studier? Är det arbete, och
              vilket arbete är det i så fall? Eller är det för att klara vardagslivet?
            </seg>
            <seg xml:id="i-2c2ca099937dd26d-0">
              Jag tror att vi kan vara överens om att detta är en av de viktigaste
              åtgärder vi kan vidta för att förbättra integrationen i det svenska
              samhället och för att göra det möjligt för oss att på ett bra
              sätt ta emot de människor som kommer till Sverige. De kommer hit
              för att arbeta, för att studera, för att följa sitt hjärta eller
              för att de flyr från grymheter, tortyr och förföljelse i andra
              länder.
            </seg>
            <seg xml:id="i-d9fa4b7f52dc8ed6-0">
              Detta är en vardagsfråga, men en fråga som verkligen har en koppling
              till det vi tycker är allra viktigast. Nu har vi detta stimulansbidrag
              för påhittiga och kreativa kommuner, men jag tror att det stora
              vi kan göra kommer att ske när vi först får GRUV-utredningen i
              mars och sedan Sfi-pengsutredningen i oktober. Då kommer vi att
              ha en bättre helhetsbild än vi tidigare har haft av vad som faktiskt
              sker och vad som behöver göras.
            </seg>
          </u>
          <note type="speaker" xml:id="i-083d7f6e5395bd67-0">
            Anf. 72 KERSTIN NILSSON (S):
          </note>
          <u who="kerstin_nilsson_b0911d" xml:id="i-df551238d76dbcb6-1">
            <seg xml:id="i-affe6e0558b5b8cc-0">
              Fru talman! Jag tackar ministern för klargörandet. Det var mycket
              av detta som jag hoppades att jag skulle få höra.
            </seg>
            <seg xml:id="i-1996fc75876c0651-0">
              En annan fråga i min interpellation gäller sfi-lärarnas utbildning
              och kompetensutveckling. Läraryrket i sig är som vi vet både viktigt
              och svårt. Jag tror att det kan liknas vid speciallärarens roll
              att undervisa vuxna med olika skolbakgrund och kunskaper, där
              en del är analfabeter. Lägg därtill, precis som ministern sade,
              att de som ska undervisas har kommit från länder där de kanske
              farit illa. De har kanske genomgått hemska trauman och har mycket
              sorg och rädsla med sig i bagaget.
            </seg>
            <seg xml:id="i-380723252a9e2003-0">
              Det är sådant som också kan påverka koncentrationsförmågan, ge
              inlärningssvårigheter och påverka hela processen. Flera av dem
              som kommer nu har också lägre skolbakgrund än de som kom tidigare,
              medan andra är mycket väl utbildade genom akademiska studier.
            </seg>
            <seg xml:id="i-aef25713bafb0195-0">
              Jag blir lite oroad när jag läser om den nya lärarlegitimationen.
              Där står det att det nu endast krävs en termins studier i svenska
              som andraspråk i stället för, som tidigare, två terminer. Regeringens
              egen sfi-utredare anger att kravet borde vara två terminer. Jag
              funderar på om det kanske skulle vara ännu mer fördjupat för vissa
              lärare. Jag undrar om ministern har några synpunkter på utbildningskravet
              för lärare i sfi och svenska som andraspråk.
            </seg>
          </u>
          <note type="speaker" xml:id="i-b4962d023cbb2a0f-0">
            Anf. 73 ROGER HADDAD (FP):
          </note>
          <u who="roger_haddad_f79cd9" xml:id="i-957441727a312417-1">
            <seg xml:id="i-4e64875e5e4d5cda-0">
              Fru talman! Jag vill komplettera statsrådets utförliga svar med
              att det har gjorts ett antal satsningar på att kvalitetshöja sfi.
              Jag är förvånad över att Kerstin Nilsson över huvud taget inte
              kommenterar det som gör att vi hamnar i den här situationen där
              enskilda inte får en bra start i kommunen. De får ingen individuellt
              anpassad sfi-utbildning, utan det är kollektiva lösningar. Det
              är en kritik som Kerstin Nilsson och Socialdemokraterna måste
              ta till sig.
            </seg>
            <seg xml:id="i-050296f4bef01fe7-0">
              Folkpartiet har lyft upp detta på olika sätt. Det finns ett antal
              utredningar, och senast har sfi-lyftet bland annat gått till att
              kompetenshöja lärarna. Vi har flera saker på gång som jag välkomnar.
            </seg>
          </u>
          <note type="speaker" xml:id="i-8c6b17662d59a217-0">
            Anf. 74 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-36">
            <seg xml:id="i-9c85f7ca49ca5721-0">
              Fru talman! Jag håller med Kerstin Nilsson om att det är en mycket
              krävande och viktig uppgift att vara sfi-lärare. All heder till
              dem som kämpar på runt om i Sverige med att utbilda de 100 000
              elever som finns i sfi och dessutom de 40 000 som läser svenska
              som andraspråk.
            </seg>
            <seg xml:id="i-b6e156ab3d1432a8-0">
              Det är självfallet angeläget att ha rimliga behörighetskrav och
              att varje lärare är rustad att möta den utmaning det innebär att
              göra den här viktiga insatsen. Jag tycker att de behörighetskrav
              vi har är väl avvägda i förhållande till uppgiftens svårighet
              och det behov av lärare vi har.
            </seg>
            <seg xml:id="i-3b1e55dfccdbe201-0">
              Till yttermera visso avsätter regeringen 55 miljoner om året
              20132016 för att kompetensutveckla sfi-lärare och för att, när
              vi väl har dem på plats, också ge stöd för att de ska få ännu
              bättre möjligheter att klara sin uppgift.
            </seg>
          </u>
          <note type="speaker" xml:id="i-44fc60589147a44d-0">
            Anf. 75 KERSTIN NILSSON (S):
          </note>
          <u who="kerstin_nilsson_b0911d" xml:id="i-df551238d76dbcb6-2">
            <seg xml:id="i-0c662b757bdc2bed-0">
              Fru talman! Tack för svaret, ministern! Jag blir inte riktigt
              klok på om ministern menar att det är bra som det är. Vad är det
              som är? Nu ska det bli en termin, men er egen utredare föreslår
              två terminer, och så gör även Lärarförbundet. Det är för lite
              med en termin, och två skulle vara mer lämpligt. Men jag är nöjd
              med svaret.
            </seg>
            <seg xml:id="i-69dd8e25a385abef-0">
              Målet är att vi ska lära ut svenska språket så att den enskilde
              klarar sig både i samhället och i arbetslivet. Arbetslivet kräver
              så mycket mer i dag. Det krävs att man kan läsa, skriva och kommunicera
              på svenska i de allra flesta jobbsituationer.
            </seg>
            <seg xml:id="i-fc339ca6a01636ad-0">
              Jag oroar mig för att vi kanske nöjer oss med att den enskilde
              får arbete och att vi ger upp svenskundervisningen i samma stund
              som arbete ges. Det kanske bara är en tidsbegränsad anställning
              utan varaktighet, och vi måste alla vara flexibla i vårt yrkesliv,
              vara beredda att byta yrke och så vidare.
            </seg>
            <seg xml:id="i-2e42cf332dd24b0f-0">
              Ska vi nöja oss när kunskapsmålen är uppnådda eller när den enskilde
              får ett jobb av något slag och sedan riskerar att stå utan tillfredsställande
              kunskaper i svenska efter några år? Jag undrar om ministern har
              några tankar om när sfi:n ska vara klar.
            </seg>
          </u>
          <note type="speaker" xml:id="i-2217ed71f9826061-0">
            Anf. 76 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-37">
            <seg xml:id="i-d6c2838212cda5a9-0">
              Fru talman! Låt mig tydliggöra att jag tills vidare tycker att
              en termin räcker. Sedan får vi ta emot Christer Hallerbys synpunkter
              och överväga hur vi ska hantera dem.
            </seg>
            <seg xml:id="i-701d31fceb247edd-0">
              Jag kan förstå Kerstin Nilssons oro över att man struntar i att
              lära sig svenska om man får ett jobb. Det kan man vara orolig
              för, men jag har en betydligt större oro för hur det har fungerat
              hittills på alldeles för många håll, där man inte bryr sig om
              någon anknytning till arbetsmarknaden över huvud taget utan tänker
              att de måste lära sig svenska först. De går kurs efter kurs, och
              vi vet att för varje månad som går efter ankomsten till Sverige
              minskar chansen att de får ett jobb.
            </seg>
            <seg xml:id="i-207a12990661237e-0">
              Den risk som Kerstin Nilsson pekar på får vi försöka leva med
              och hantera. Det viktigaste är att man kommer ut i arbete. Man
              ska självfallet inte släppa utvecklingen av svenska språket. Jag
              tror att det i väldigt många fall kommer att visa sig att man
              lär sig extra bra svenska eftersom man också arbetar och att det
              finns en sådan koppling. Men man ska naturligtvis vara noggrann
              att man inte tappar bort detta.
            </seg>
          </u>
          <note xml:id="i-d7c39edad697a270-3">
            Överläggningen var härmed avslutad.
          </note>
          <note xml:id="i-4591742f93d888fc-0">
            17 § Svar på interpellation 2012/13:222 om vuxenutbildning för
            nyanlända
          </note>
          <note type="speaker" xml:id="i-2cd0094cf1c74408-0">
            Anf. 77 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-38">
            <seg xml:id="i-6d61b08124cedc47-0">
              Fru talman! Raimo Pärssinen har frågat integrationsministern
              vad regeringen avser att göra för att fler nyanlända ska få möjlighet
              till vuxenutbildning.
            </seg>
            <seg xml:id="i-3a2fc24ab32e9fcf-0">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-b676928d25b8a562-0">
              Bakgrunden till frågan är att Raimo Pärssinen har fått uppgift
              om att allt färre nyanlända till Sverige får möjlighet till vuxenutbildning
              i kommunerna sedan etableringsreformen genomförts.
            </seg>
            <seg xml:id="i-7e6893c71649fe3b-0">
              En etableringsplan ska alltid innehålla utbildning i svenska
              för invandrare och samhällsorientering men kan även innehålla
              annan utbildning. Vilka insatser som ska ingå i planen avgörs
              utifrån individens behov och förutsättningar. Målet är att varje
              individ ska få det stöd hen behöver för att så snabbt som möjligt
              lära sig svenska, komma i arbete och klara sin egen försörjning.
            </seg>
            <seg xml:id="i-432eed77247825a2-0">
              Som Raimo Pärssinen påpekar i sin interpellation går vägen till
              arbete för nyanlända ofta via utbildning. Tillgång till en effektiv
              och ändamålsenlig utbildning av hög kvalitet är av central betydelse
              för integrationen av nyanlända. Hur utbildningen för nyanlända
              kan bli mer tillgänglig och bättre utgå från varje individs förutsättningar
              är därför en av de mest prioriterade frågorna för regeringen just
              nu. AKKA-utredningen har nyligen presenterat sina förslag om hur
              fler nyanlända ska få tillgång till en utbildning som motsvarar
              deras förutsättningar och behov (SOU 2012:69). Utredningens förslag
              bereds nu inom Regeringskansliet.
            </seg>
            <seg xml:id="i-a5ca010458883ff3-0">
              För närvarande pågår det dessutom två andra utredningar, som
              vi pratade om i den förra interpellationsdebatten, GRUV-utredningen
              (U 2011:07) och Sfi-pengsutredningen (U 2011:05). Både sfi och
              kommunal vuxenutbildning på grundläggande nivå är centrala för
              nyanländas integration i Sverige.
            </seg>
            <seg xml:id="i-de1d5797f65d3baf-0">
              En av de frågor som utreds av Sfi-pengsutredningen är om samverkan
              mellan Arbetsförmedlingen och kommuner kan förbättras när det
              gäller sfi. Det finns skäl att vara uppmärksam på hur samarbetet
              mellan de olika aktörerna fungerar. När deras förslag har beretts
              förväntar jag mig att kunna återkomma i frågan. Båda utredningarna
              kommer att presentera sina betänkanden under 2013.
            </seg>
          </u>
          <note type="speaker" xml:id="i-1a0fc05391ba0ce9-0">
            Anf. 78 RAIMO PÄRSSINEN (S):
          </note>
          <u who="raimo_parssinen_c1b884" xml:id="i-745c1a0de0504257-0">
            <seg xml:id="i-9a8b55ce44df3e4f-0">
              Fru talman! Låt mig få sälla mig till skaran och önska Maria
              Arnholm varmt välkommen till riksdagen och lycka till i det viktiga
              värv som hon har tagit på sig.
            </seg>
            <seg xml:id="i-715ce4d09c43b1bc-0">
              Jag ställde min fråga till Erik Ullenhag, men statsrådet fick
              ta över den. Interpellationsinstitutet är viktigt och en kontrollmakt
              som vi har här i riksdagen. Det ger också en utmärkt chans för
              alla oss ledamöter att lyfta fram olika problem som vi stöter
              på och även att föreslå lösningar.
            </seg>
            <seg xml:id="i-ac7705eceff96e65-0">
              Jag tänkte inte göra det här till en djup interpellationsdebatt.
              Jag är faktiskt väldigt nöjd med svaret. Statsrådet säger att
              det här är en av regeringens mest prioriterade frågor just nu.
              Vi vet att utbildning är en av de absolut viktigaste vägarna till
              arbete. Det finns ingenting mer fantastiskt att syssla med än
              att skapa mer kunskap, få människor att öppna ögonen och förstå
              att man kan bidra på många olika sätt och att lyfta både deras
              självförtroende och deras självkänsla.
            </seg>
            <seg xml:id="i-1595155ef24286f1-0">
              Ibland blir vi lite otåliga. Det ska man vara i politiken, men
              man ska också försöka förstå systemet och kunna vara realistisk.
            </seg>
            <seg xml:id="i-220185b3d8becb96-0">
              Jag ställer bara den här enkla frågan nu: När tror Maria Arnholm
              att förslag kan lämnas till riksdagen rörande just den fråga som
              jag ställde?
            </seg>
          </u>
          <note type="speaker" xml:id="i-c907c67fa8adac16-0">
            Anf. 79 ROGER HADDAD (FP):
          </note>
          <u who="roger_haddad_f79cd9" xml:id="i-957441727a312417-2">
            <seg xml:id="i-f56bebbeb7cfc767-0">
              Fru talman! Jag vill också tacka statsrådet för det utförliga
              svaret, som visar och betonar Folkpartiets och regeringens prioritering
              av integrationspolitiken genom den nya etableringsreformen som
              inte har varit i gång mer än drygt två år.
            </seg>
            <seg xml:id="i-563ca204856beae5-0">
              Jag har en fråga till Raimo Pärssinen eftersom han, enligt interpellationen,
              utgår från att färre nyanlända i Sverige har fått möjlighet till
              vuxenutbildning ute i kommunerna som en konsekvens av etableringsreformen.
              För mig som sitter i utbildningsutskottet är det en nyhet. Jag
              vill gärna ha en kommentar till detta, för min bild är annorlunda.
            </seg>
            <seg xml:id="i-3ee61a5994e276de-0">
              Förut har man varit helt beroende av kommunala politikers vilja
              eller ekonomiska möjligheter att sätta in vuxenutbildning eller
              sfi de första åren. Vi har från utskottets sida gjort inspel till
              regeringen, och regering och riksdag har sagt om etableringsreformen
              att de två tre första åren ska staten ta ett större ekonomiskt
              ansvar just för att säkerställa att enskilda får en bra start
              med samhällsinformation, vuxenutbildning, sfi och andra insatser.
            </seg>
            <seg xml:id="i-d66902088473bb2b-0">
              Jag hoppas att vi kan vara överens om etableringsreformens ansats
              och vikt. Vi är alla otåliga och vill gärna se ännu bättre resultat,
              snabba resultat, när det gäller att korta etableringstiden i Sverige.
              Jag hoppas att vi är överens från både majoriteten och oppositionen
              om att etableringsreformen bidrar till att vi kan tillhandahålla
              snabbare, systematiska insatser utan att de ska vara beroende
              av kommunpolitikernas vilja eller ekonomiska förutsättningar.
            </seg>
          </u>
          <note type="speaker" xml:id="i-fc95ca81256e6235-0">
            Anf. 80 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-39">
            <seg xml:id="i-c33853a1d0e419e7-0">
              Fru talman! Jag tänker att för att vi verkligen ska få uppleva
              att ett antal människor som kommer hit lär sig något nytt och
              kan försörja sig och vara med och bidra till det svenska samhället
              måste vi fortsätta att jobba på samverkan mellan Arbetsförmedlingen
              och kommunen. Hur man än flyttar om i huvudmannaskapet finns det
              alltid en snittyta där man måste samarbeta. Min första interpellationsdebatt
              här i dag handlade om mäns våld mot kvinnor, och det är också
              en samverkansfråga. Väldigt ofta ligger lösningarna på våra samhällsproblem
              i att vi kan samarbeta bättre.
            </seg>
            <seg xml:id="i-816b233850dd8e2a-0">
              Det är inte bara vi här i politiken som vill att människor som
              kommer hit ska få en utbildning och kunna försörja sig och bidra,
              utan vi har ju ett näringsliv som skriker efter arbetskraft. Att
              kunna matcha de som kommer hit och vill bidra med det stora behov
              som finns här är en prioriterad uppgift, för det behövs av flera
              olika skäl.
            </seg>
            <seg xml:id="i-468f29848d32bb06-0">
              Det känns fantastiskt bra att Sfi-pengsutredningen har fått det
              här utökade uppdraget för att titta på ett antal av de viktiga
              frågorna som är lite utestående. Hur kan det bli mer individualiserat?
              Hur ska ansvaret se ut mellan arbetsförmedling och kommun? Och
              inte minst, är det en bra lösning med sfi som egen skolform, eller
              ska vi fundera över om vi ska ha allting inom komvux?
            </seg>
            <seg xml:id="i-0f11647ab7d3e56e-0">
              Det är stora frågor, och vi har fått utöka Christer Hallerbys
              tid att titta på det här tillsammans med sitt sekretariat från
              mars till oktober. Det är ingen lång tid, men det var så långt
              vi kunde sträcka oss, eftersom vi snart vill komma till förslag.
              Jag törs verkligen inte säga något exakt, men självklart är det
              min och regeringens ambition att vi ska kunna återkomma under
              2014 med förslag på vad vi ska göra.
            </seg>
            <seg xml:id="i-bd287244ce6c0097-0">
              Såväl AKKA-utredningen som GRUV-utredningen och Sfi-pengsutredningen
              tittar på viktiga saker där vi lär oss saker som vi kan ta med
              oss i det arbete som pågår hela tiden.
            </seg>
          </u>
          <note type="speaker" xml:id="i-383e75a5050e4db4-0">
            Anf. 81 RAIMO PÄRSSINEN (S):
          </note>
          <u who="raimo_parssinen_c1b884" xml:id="i-745c1a0de0504257-1">
            <seg xml:id="i-62d038a445bc0390-0">
              Fru talman! Jag vill markera att jag inte söker någon konflikt
              utan bara ställer en enkel fråga. Andra kanske söker konfliktytor,
              men det tänker jag inte bry mig om här i dag.
            </seg>
            <seg xml:id="i-59730de5929dd890-0">
              Just det här som statsrådet påpekar om att få fler i arbete,
              att vi kan vara ett generöst land som kan ta emot folk som har
              behov av att komma undan och skapa ett nytt liv och att vi så
              snabbt som möjligt kunna få de människorna att fungera i samhället
              och få dem i arbete känns riktigt bra.
            </seg>
            <seg xml:id="i-197565de7af80b8e-0">
              Jag hälsar återigen statsrådet välkommen och tackar för svaret.
            </seg>
          </u>
          <note type="speaker" xml:id="i-8366872dd9c8d411-0">
            Anf. 82 ROGER HADDAD (FP):
          </note>
          <u who="roger_haddad_f79cd9" xml:id="i-957441727a312417-3">
            <seg xml:id="i-26af50dc04507d9d-0">
              Fru talman! Vi representerar olika partier. Jag söker ingen konflikt,
              utan jag blev orolig när jag såg att Raimo Pärssinen har ställt
              sin interpellation utifrån bilden att färre nyanlända får del
              av vuxenutbildning. Det är klart att ingen politiker som är engagerad
              i skol- och integrationsfrågorna vill att det ska se ut så här.
            </seg>
            <seg xml:id="i-7abcca7407d0087d-0">
              Jag tycker också att det är positivt att vi verkar vara överens
              här om tagen, och vi skickar naturligtvis med signalerna till
              statsrådet att det är jätteviktigt att landa de här utredningarna
              nu. Oavsett om det gäller sfi-pengen eller bättre kvalitet i sfi
              och inspelen till etableringsreformen tjänar vi och Sverige på
              det.
            </seg>
          </u>
          <note type="speaker" xml:id="i-8480fbbe53d14dc0-0">
            Anf. 83 Statsrådet MARIA ARNHOLM (FP):
          </note>
          <u who="unknown" xml:id="i-59ff225e7b62f525-40">
            <seg xml:id="i-ae1589f6381e2a3f-0">
              Fru talman! Jag vill tacka Raimo Pärssinen och Roger Haddad för
              att ni har gett mig både stöd och lite extra motivation eller
              en liten extra spark i baken, kan man väl säga för att jag ska
              kunna komma hit och fortsätta ha sådana här bra samtal med er
              så att det inte bara blir innan utan när vi väl är beredda att
              komma med mer skarpa förslag.
            </seg>
          </u>
          <note xml:id="i-d7c39edad697a270-4">
            Överläggningen var härmed avslutad.
          </note>
          <note xml:id="i-dccf40fe94cd690f-0">
            18 § Svar på interpellation 2012/13:227 om brist på personal
            med teknisk utbildning i MalmöLund-området
          </note>
          <note type="speaker" xml:id="i-cbfc77b97e0c6819-0">
            Anf. 84 Utbildningsminister JAN BJÖRKLUND (FP):
          </note>
          <u who="unknown" xml:id="i-59ff225e7b62f525-41">
            <seg xml:id="i-bcbea3bf0c556ba4-0">
              Fru talman! Marie Granlund har frågat mig om jag är medveten
              om den brist på tekniskt kunnig personal som finns i Malmö- och
              Lundområdet.
            </seg>
            <seg xml:id="i-97b035075856e778-0">
              Marie Granlund har också frågat mig om det är meningen att regeringens
              arbetslinje ska gå ut på att dra ned på antalet utbildningsplatser
              samtidigt som det finns brist på utbildad personal inom vissa
              områden och om det inte är bättre att ungdomar utbildar sig än
              går arbetslösa.
            </seg>
            <seg xml:id="i-d588cb4868f72188-0">
              Regeringen har de senaste åren genomfört satsningar för att öka
              intresset för och kunskaperna inom matematik, naturvetenskap och
              teknik. Bland annat är införandet av meritpoäng i matematik i
              gymnasiebetygen ett sätt att uppmuntra eleverna till sådana studier
              och därigenom ge bättre förutsättningar att ta sig an matematiktunga
              utbildningar. Satsningarna är avgörande för att säkra den framtida
              kompetensförsörjningen inom dessa områden för näringslivet och
              för samhället i stort. Det är därför glädjande att antalet sökande
              till ingenjörsutbildningarna också har ökat under de senaste åren.
            </seg>
            <seg xml:id="i-41199f271f5e8db8-0">
              Ansvaret för att planera och dimensionera utbildningar ligger
              på universitet och högskolor. Planeringen ska bland annat ske
              utifrån studenternas efterfrågan och arbetsmarknadens behov. Jag
              vill betona att det är viktigt att universitet och högskolor ger
              hög prioritet åt möjligheterna för studenter att påbörja högskoleutbildning
              som leder fram till en examen. Det är därför angeläget att lärosätena
              utnyttjar sina egna möjligheter till interna prioriteringar och
              omfördelningar.
            </seg>
            <seg xml:id="i-355a40b8b5396410-0">
              Trots lärosätenas eget ansvar för dimensioneringen har regeringen
              valt att göra riktade satsningar för att tillgodose studenternas
              efterfrågan och arbetsmarknadens behov av teknikutbildad personal.
              Lunds universitet fick 50 nya platser på civilingenjörsutbildningen
              i budgetpropositionen för 2012. Vi följde upp den satsningen i
              budgetpropositionen för 2013, då Lunds universitet tilldelats
              45 nya platser på civilingenjörsutbildningen och 10 nya platser
              på högskoleingenjörsutbildningen. Även Malmö högskola har tilldelades
              10 nya platser på högskoleingenjörsutbildningen i budgetpropositionen
              för 2013.
            </seg>
          </u>
          <note type="speaker" xml:id="i-886cde5ade85aa08-0">
            Anf. 85 MARIE GRANLUND (S):
          </note>
          <u who="marie_granlund_b3d0da" xml:id="i-5643cd5f1500003c-2">
            <seg xml:id="i-9b92803f4e69047f-0">
              Fru talman! Jag ska självklart börja med att tacka för svaret,
              men jag kan inte säga att jag är helt nöjd. Jag tycker att Jan
              Björklund har missuppfattat vad interpellationen egentligen går
              ut på. Det är inte att försöka få fram fler som läser matematik
              eller naturvetenskap, vilket i och för sig är vällovligt. Problemet
              i Skåneregionen är att det finns tillräckligt många som vill läsa
              dessa ämnen, men det finns för få platser. Det är vad det handlar
              om, och då talar vi om en av de mest expansiva regionerna i landet.
            </seg>
            <seg xml:id="i-67fcb57752976eb0-0">
              Just nu görs stora forskningssatsningar, och samtidigt får Lunds
              tekniska högskola skära ned. Man funderar bland annat på att lägga
              ned det tekniska basåret. På samma sätt är det med Malmö högskola,
              som också drar ned på antalet utbildningsplatser. Det är det som
              är så bekymmersamt. Det handlar om människor som kanske är arbetslösa
              och i stället skulle kunna studera till civilingenjör eller till
              något annat slags ingenjör. Samtidigt har vi ett blomstrande näringsliv
              som behöver allt fler civilingenjörer. Därför har den borgerliga
              regionledningen i Skåne tillsammans med flera teknikföretag tillskrivit
              utbildningsministern om fler platser.
            </seg>
            <seg xml:id="i-d27c4363b61b17dc-0">
              I svaret säger utbildningsministern att detta är en sak för regionen.
              På så sätt är det rätt att regionen fördelar mellan de olika fakulteterna.
              En civilingenjörsplats kostar ungefär tre gånger så mycket som
              en plats på samhällsvetarprogrammet. Det betyder att vi behöver
              fler platser. Lunds universitet, liksom Uppsala universitet, har
              äskat om ungefär 2 000 fler platser vardera för att klara både
              samhällsvetarprogram och andra viktiga delar. Självklart gäller
              det också den viktiga tekniska utbildningen.
            </seg>
            <seg xml:id="i-94e82a001bb5d431-0">
              I stället för att satsa på människor som vill utbilda sig väljer
              regeringen att exempelvis sänka bolagsskatten. Därför vill jag
              fråga Jan Björklund om han inte kan tänka om och faktiskt satsa
              på fler platser det kan vara tillfälliga platser till att börja
              med för att lösa dessa problem. Balansen mellan tillgång och efterfrågan
              på civilingenjörer är totalt sett i Sverige ganska god, men i
              vår region är den inte det.
            </seg>
            <seg xml:id="i-6253b251c6527b85-0">
              Jag skulle önska att Jan Björklund hoppade ur Helsingforssbunkern
              och även såg mot andra delar av landet samt ändrade sin rigida
              hållning beträffande att inte satsa på tillräckligt med högskoleplatser.
              Det är många som kritiserar oss EU-kommissionen, OECD för att
              vi sjunker i rankningen över antalet ungdomar som går vidare till
              högre utbildning.
            </seg>
            <seg xml:id="i-e095e67cf0e3846d-0">
              Min fråga är: Finns det något hopp för den skånska regionen att
              få tillgång till fler civilingenjörer?
            </seg>
          </u>
          <note type="speaker" xml:id="i-f464e63a3c225a59-0">
            Anf. 86 Utbildningsminister JAN BJÖRKLUND (FP):
          </note>
          <u who="unknown" xml:id="i-59ff225e7b62f525-42">
            <seg xml:id="i-8dab86fb85694935-0">
              Fru talman! Riksdagen beslutade så sent som strax före jul att
              utöka civilingenjörsutbildningen, bland annat i Skåne. Jag vill
              betona att det är varje lärosäte som självt bestämmer hur man
              fördelar sina platser mellan olika utbildningar. Lunds universitet
              är Sveriges största lärosäte. Inget annat universitet är större
              än Lunds universitet med fler än 30 000 heltidsplatser; sedan
              är det ännu fler individer, för alla läser inte heltid.
            </seg>
            <seg xml:id="i-e72c7e781eff744d-0">
              Lunds universitet gör nu en omorganisation, har jag förstått,
              och den går bland annat ut över Lunds tekniska högskola, som ju
              är en del av Lunds universitet. Det är ingenting som regeringen
              och staten styr över, utan det är en prioritering som ledningen
              för Lunds universitet gör. Man kan göra andra prioriteringar vid
              lärosätet, men man gör just den prioriteringen.
            </seg>
            <seg xml:id="i-20c28b863c649a13-0">
              Vi har från regeringens sida tillfört resurser för ytterligare
              civilingenjörsplatser. Det är inte så att man måste använda dem
              till det, utan pengarna går till lärosätena och kan naturligtvis
              även användas till annat, men avsikten är ytterligare civilingenjörsplatser.
              Universitetet i Lund har numera fler studenter än någonsin tidigare
              och väsentligt fler än det någonsin var under den tid som Marie
              Granlunds parti styrde. Det har alltså skett en tillväxt.
            </seg>
            <seg xml:id="i-7582c3f695f57679-0">
              Inom 30 000 platser kan man naturligtvis omfördela på olika sätt.
              Det är en del i det som vi är överens om i riksdagen, nämligen
              att det är lärosätena själva som gör prioriteringarna mellan olika
              utbildningsinriktningar, till exempel om de ska prioritera tekniska,
              naturvetenskapliga, humanistiska eller samhällsvetenskapliga utbildningar.
              Det är prioriteringar som lärosätena själva gör.
            </seg>
            <seg xml:id="i-a205bb54ea3bce8b-0">
              Lunds universitet är det lärosäte som har absolut flest platser
              i Sverige. Det har betydligt fler platser än under den tidigare
              socialdemokratiska regeringen. Sedan finns det inte en enda rektor
              i Sverige som inte ständigt, oavsett regering, önskar ännu fler
              platser av regeringen. Det finns utrymme. Just nu talar vi om
              de tekniska utbildningarna i Lund, och det finns absolut möjligheter
              för lärosätet att ge ökad prioritet åt dessa. Det är dock ett
              beslut som lärosätet självt fattar. Det fattas inte av regeringen
              och inte av riksdagen.
            </seg>
          </u>
          <note type="speaker" xml:id="i-85dd155578a413e5-0">
            Anf. 87 MARIE GRANLUND (S):
          </note>
          <u who="marie_granlund_b3d0da" xml:id="i-5643cd5f1500003c-3">
            <seg xml:id="i-409991eabd472442-0">
              Fru talman! Jag tackar åter för svaret, men som sagt är jag inte
              nöjd med det. Utbildningsministern glömmer att befolkningen också
              har ökat. Det finns fler ungdomar i dag. Att jämföra med siffror
              sedan 2006 är ganska meningslöst.
            </seg>
            <seg xml:id="i-bca5095eb13052d9-0">
              Vi har fallit på rankningen från 10:e till 17:e plats. Färre
              och färre går vidare till högre studier. Detta är ett jätteproblem.
              Ett litet land som vårt, med ett språk som väldigt få förstår,
              kan inte konkurrera med dåliga arbetsmiljöer, låga löner och sådant.
              Om vi verkligen ska fortsätta att vara ett bra land att leva i
              måste vi konkurrera med kunskap och kompetens.
            </seg>
            <seg xml:id="i-b9f40bf691b33e7d-0">
              Som utbildningsministern säger är det upp till lärosätena att
              göra fördelningar mellan olika delar. Men problemet är egentligen
              inte det. Problemet är att man inte får så många platser som man
              skulle behöva därför att regeringen väljer att dra ned. Lunds
              universitet har gått ut och sagt att man skulle behöva 2 000 platser
              till. Även Uppsala har sagt det, men nu pratar jag om Malmö och
              Lund. Problemet är att regeringen inte satsar tillräckligt, fast
              lärosätena säger att de har många sökande och att trycket är högt.
            </seg>
            <seg xml:id="i-de690d0602ce9ab6-0">
              Är det då bättre att man går arbetslös än att man studerar, utbildningsministern?
              Sverige behöver fler civilingenjörer. Sverige behöver fler specialistsjuksköterskor.
              Sverige behöver fler ekonomer. Vi vänder oss emot att man inte
              bejakar detta. MalmöLund är en expansiv region som har behov av
              fler utbildade människor, men lärosätena kan inte leverera detta.
              Det är en väldigt stor brist. Jag skulle som sagt vilja att utbildningsministern
              kröp ur Helsingforssbunkern.
            </seg>
          </u>
          <note type="speaker" xml:id="i-85c8a6becbadcdea-0">
            Anf. 88 Utbildningsminister JAN BJÖRKLUND (FP):
          </note>
          <u who="unknown" xml:id="i-59ff225e7b62f525-43">
            <seg xml:id="i-153b2ebe18088a82-0">
              Fru talman! En lång rad påståenden i Marie Granlunds senaste
              inlägg behöver korrigeras.
            </seg>
            <seg xml:id="i-f709c2b36b385cf1-0">
              Till att börja med säger Marie Granlund att antalet examina sjunker
              i Sverige. Det är riktigt att det finns statistik som visar att
              antalet examina 20092010 sjönk jämfört med tidigare. Det berodde
              på att det började färre studenter fyra år tidigare, 20052006.
              Vi behöver inte exercera om vems regering som är skyldig till
              det ena eller andra, men nu ökar studentantalet igen. Det är inte
              så att man tar examen första året. Man tar examen sista året på
              sina studier. Före 2006 var det ett sjunkande studentantal naturligtvis
              på grund av högkonjunkturen. De senaste åren har det varit fler
              studenter än någonsin. Examensfrekvensen kommer att öka kraftigt
              under de kommande åren därför att det har varit så många studenter
              under lågkonjunkturen och därför att vi har byggt ut. Självklart
              hänger det ihop. Konjunkturen påverkar hur många som söker, och
              tre fyra år senare tar de examen.
            </seg>
            <seg xml:id="i-e0722a3908a96318-0">
              Det finns en väldig målkonflikt som vi borde diskutera, Marie
              Granlund. Om vi kunde nå enighet om att studenterna i ökad utsträckning
              ska komma in på sina förstahandsval skulle jag kunna skaka hand
              med Marie Granlund här och nu. Jag är för den modellen. Då kommer
              Lunds och Uppsala universitet att växa. Men det som också kommer
              att hända är att flera av de regionala högskolorna kommer att
              försvinna. Dessa lever i hög utsträckning på dem som inte kom
              in i Lund och Uppsala på sina förstahandsval. Från borgerligt
              och liberalt håll kan jag dock säga att vi i mitt parti är beredda
              att gå i riktning mot att förstahandsvalet ska prioriteras hårdare.
            </seg>
            <seg xml:id="i-757be00fb939b819-0">
              Jag kan berätta varför det är som det är. Det beror på att tidigare
              regeringar slagit vakt om de regionala högskolorna, liksom en
              ganska bred majoritet här i riksdagen i dag. Det är klart att
              Lund och Uppsala kan bygga ut med 2 000 platser, men då rycker
              man undan mattan för ett antal regionala högskolor. Det är så
              det hänger ihop. Jag är beredd att gå den vägen. Det är bara det
              att varje gång jag står här i riksdagen och diskuterar antalet
              platser med andra socialdemokrater än Marie Granlund kräver de
              att de regionala högskolorna ska få fler platser och att de stora
              universiteten ska dra ned. Varje månad har jag den typen av debatter
              med andra företrädare för Marie Granlunds parti. De tycker att
              Lund har för mycket platser och forskningsresurser och att det
              borde spridas ut mer. Detta är den målkonflikt som finns.
            </seg>
            <seg xml:id="i-d85804dec351647a-0">
              Det är sant att det i år minskar med ungefär 9 000 platser i
              svensk högskola därför att det tidigare gjorts tillfälliga satsningar
              som nu dras ned. Det är också sant att Socialdemokraterna inte
              vill minska riktigt lika mycket som regeringen bara med 2 000
              platser. Men det är i alla fall en minskning av antalet platser
              som ert parti vill ha, Marie Granlund. Stå inte och låt som att
              det skulle bli en utbyggnad med er politik!
            </seg>
            <seg xml:id="i-24c5176fb29ddf2e-0">
              När jag lyssnar på dina partikamrater låter det som att minskningarna
              skulle ske på de stora universiteten, eftersom ert parti ständigt
              vill prioritera de små regionala högskolorna. Det är så det hänger
              ihop. Det går inte att stå och säga en sak här och sedan stå för
              helt andra saker när partiet tar ställning i olika motioner och
              i kammaren. Det sker en neddragning totalt sett, men när det gäller
              Lunds universitet bygger vi ut. Det är en prioritering vi gör.
              De efterfrågade universiteten ska få fler platser, till exempel
              Lunds universitet. Marie Granlund är välkommen att stödja den
              politiken. Men hennes parti gör det inte. Där är det alltid de
              regionala högskolorna som ska prioriteras. De stora universiteten
              tycker man har för mycket. Det är sant.
            </seg>
          </u>
          <note type="speaker" xml:id="i-443f0edfa77c52da-0">
            Anf. 89 MARIE GRANLUND (S):
          </note>
          <u who="marie_granlund_b3d0da" xml:id="i-5643cd5f1500003c-4">
            <seg xml:id="i-3219642b6f300010-0">
              Fru talman! Jan Björklund pratar som om det vore ett nollsummespel
              med antalet platser ökar man på ett ställe minskar man på ett
              annat. Vi tycker att man ska se till ungdomars drömmar. Det är
              inte ett problem om unga människor vill utbilda sig. Därför tycker
              vi att det är viktigt att satsa på fler platser. I vårt budgetalternativ
              har vi ungefär 8 000 fler platser än vad regeringen har. Det är
              fakta, och det vet Jan Björklund.
            </seg>
            <seg xml:id="i-838c2efbe7a10579-0">
              Samtidigt som Lunds universitet nu kanske tvingas göra besparingar
              på civilingenjörsutbildningen tvingas Malmö högskola också dra
              ned. Vi säger inte att det ska vara det ena eller det andra. Vi
              säger att det behövs fler platser, så att unga människor ska kunna
              förverkliga sina drömmar. Dessutom är det bra för samhället, för
              samhället behöver det. De som har skrivit på protestbreven, som
              jag hoppas att utbildningsministern har läst, är från de stora
              teknikföretagen i Skåne. Man behöver fler platser. Det är inte
              samma sak som att det då ska bli färre platser i Malmö, Växjö
              eller någon annan stad. Sverige behöver mer utbildad arbetskraft.
              Det är sanningen.
            </seg>
            <seg xml:id="i-6420eab4101fc86a-0">
              Många gånger är ministern väldigt proeuropeisk. Bryr sig inte
              ministern det minsta om att EU-kommissionen går ut och kritiserar
              Sverige för att vi inte satsar tillräckligt på utbildning eller
              att OECD kritiserar Sverige för att vi sjunker och sjunker i rankningen
              över hur många som utbildas? Det är färre och färre ungdomar som
              går vidare till högre studier. Vi tycker att detta är viktigt,
              både för samhället, där näringslivet är en viktig del, och för
              de unga människorna. Jag tycker att Jan Björklund borde bege sig
              ut på resa och se hur det verkligen förhåller sig. Det behövs
              fler platser i Skåne.
            </seg>
          </u>
          <note type="speaker" xml:id="i-870b3bd99af49e83-0">
            Anf. 90 Utbildningsminister JAN BJÖRKLUND (FP):
          </note>
          <u who="unknown" xml:id="i-59ff225e7b62f525-44">
            <seg xml:id="i-7f3d872ea4b6f9df-0">
              Fru talman! Jag tycker att det är viktigt att man står för sin
              politik och inte försöker låtsas någonting annat. Det är riktigt
              att Marie Granlunds parti vill ha 7 0008 000 fler platser än regeringen.
              Men då ska vi ha klart för oss att platserna i år minskar med
              10 000. Det är alltså fortfarande en minskning av platserna ni
              står för. Den är bara inte riktigt lika stor som den som nu genomförs.
            </seg>
            <seg xml:id="i-b4a1d55847027aac-0">
              Då säger Marie Granlund att minskningen borde ske någon annanstans,
              inte i Lund. Det är bara det att alla socialdemokratiska representanter
              som stått i den talarstol Marie Granlund nu står i har sagt att
              just deras högskola borde prioriteras. Det går inte ihop. Ni är
              inte beredda att anslå de pengar som det kostar. Det är det som
              är sanningen. Ni står också för neddragningar. De neddragningar
              som sker motiveras av att vi gjorde en enorm tillfällig utbyggnad
              under den värsta lågkonjunkturen. Det är därför examensfrekvensen
              kommer att gå upp nu, inte ned, som Marie Granlund säger. Vi har
              haft fler studenter än någonsin under några år.
            </seg>
            <seg xml:id="i-c64fad6f188581f3-0">
              Stå för den politik ni har! Stå inte och låtsas som att ni står
              för utbyggnad! Det gör ni inte alls. Er neddragning är bara något
              mindre än regeringens.
            </seg>
            <seg xml:id="i-0c5ee0b7f41dd054-0">
              Jag säger det nu, och jag har sagt det hela tiden: Regeringen
              kommer alltid att följa konjunkturutvecklingen och studentsöktrycket
              och fundera på om det behövs justeringar. Det går inte att utesluta
              justeringar i framtiden. Min uppfattning som utbildningsminister
              är att vi borde bygga ut de lärosäten där det finns ett högt söktryck.
              Där söktrycket är lågt borde vi gå ned i antal platser. Mitt problem
              är att det inte finns stöd för den politiken i denna riksdag,
              allra minst i Marie Granlunds parti. Där är det ständigt de högskolor
              som har det lägsta söktrycket som ska prioriteras. Om det vore
              Marie Granlunds egen prioritering som gällde skulle jag vara glad,
              för då vore vi överens. Men det är inte så. Det är ständigt vid
              de stora gamla universiteten som det ska dras ned när man hör
              på Socialdemokraterna, vilket är bekymmersamt. Det är den synen
              som har skapat problem för universitetet i Lund.
            </seg>
          </u>
          <note xml:id="i-d7c39edad697a270-5">
            Överläggningen var härmed avslutad.
          </note>
          <note xml:id="i-19e29de97a69f87c-0">
            19 § Bordläggning
          </note>
          <note xml:id="i-aca30060c5642c78-0">
            Anmäldes och bordlades
          </note>
          <note xml:id="i-844be75e3c965301-0">
            20 § Anmälan om interpellationer
          </note>
          <note xml:id="i-cddcd7f62875fb36-0">
            Anmäldes att följande interpellationer framställts
          </note>
          <note xml:id="i-676932b95672b40f-0">
            den 4 februari
          </note>
          <note xml:id="i-d679d7060bb0dfbc-0">
            Monica Green
          </note>
          <note xml:id="i-ed2367b7ffadae60-0">
            Pyry Niemi
          </note>
          <note xml:id="i-d7a168ceb114002a-0">
            Agneta Luttropp
          </note>
          <note xml:id="i-60dce008651deec5-0">
            Eva Olofsson
          </note>
          <note xml:id="i-eb284155430e3829-0">
            den 5 februari
          </note>
          <note xml:id="i-add05e4745b1ae70-0">
            Gunvor G Ericson
          </note>
          <note xml:id="i-f807264f35084acf-0">
            den 6 februari
          </note>
          <note xml:id="i-12d29e0568812f84-0">
            Carina Adolfsson Elgestam
          </note>
          <note xml:id="i-9a508ae1e37d247b-0">
            Helena Leander
          </note>
          <note xml:id="i-a04d405ac32a5007-0">
            den 8 februari
          </note>
          <note xml:id="i-5d011610db4f2570-0">
            Amineh Kakabaveh
          </note>
          <note xml:id="i-e436759db1ee2e00-0">
            den 11 februari
          </note>
          <note xml:id="i-685f02bab97476ae-0">
            Peter Persson
          </note>
          <note xml:id="i-d7a168ceb114002a-1">
            Agneta Luttropp
          </note>
          <note xml:id="i-d7ab1f869288f3d5-0">
            Interpellationerna 2012/13:249255 redovisas i bilaga som fogats
            till riksdagens snabbprotokoll tisdagen den 12 februari.
          </note>
          <note xml:id="i-728846aa92bd2739-0">
            Övriga interpellationer redovisas i bilaga som fogats till riksdagens
            snabbprotokoll tisdagen den 19 februari.
          </note>
          <note xml:id="i-69ccea8a85c1b5f5-0">
            21 § Anmälan om frågor för skriftliga svar
          </note>
          <note xml:id="i-da06a911801e8c48-0">
            Anmäldes att följande frågor för skriftliga svar framställts
          </note>
          <note xml:id="i-676932b95672b40f-1">
            den 4 februari
          </note>
          <note xml:id="i-08ceda5b43a5eb34-0">
            Olle Thorell
          </note>
          <note xml:id="i-eb284155430e3829-1">
            den 5 februari
          </note>
          <note xml:id="i-9a508ae1e37d247b-1">
            Helena Leander
          </note>
          <note xml:id="i-08ceda5b43a5eb34-1">
            Olle Thorell
          </note>
          <note xml:id="i-f807264f35084acf-1">
            den 6 februari
          </note>
          <note xml:id="i-cdb04b0ebfa37c03-0">
            Kenneth G Forslund
          </note>
          <note xml:id="i-51e591c2e4f5fffa-0">
            Hans Olsson
          </note>
          <note xml:id="i-685f02bab97476ae-1">
            Peter Persson
          </note>
          <note xml:id="i-685f02bab97476ae-2">
            Peter Persson
          </note>
          <note xml:id="i-81f06119eb170586-0">
            Isak From
          </note>
          <note xml:id="i-5d011610db4f2570-1">
            Amineh Kakabaveh
          </note>
          <note xml:id="i-a04d405ac32a5007-1">
            den 8 februari
          </note>
          <note xml:id="i-f17562465c9ca770-0">
            Roger Haddad
          </note>
          <note xml:id="i-cf2672701efe9634-0">
            Christina Oskarsson
          </note>
          <note xml:id="i-ac55416af5bc74aa-0">
            Krister Örnfjäder
          </note>
          <note xml:id="i-9065a4c63ce0f355-0">
            Maria Stenberg
          </note>
          <note xml:id="i-9065a4c63ce0f355-1">
            Maria Stenberg
          </note>
          <note xml:id="i-5d0312d0e841cab6-0">
            Ann-Christin Ahlberg
          </note>
          <note xml:id="i-e436759db1ee2e00-1">
            den 11 februari
          </note>
          <note xml:id="i-685f02bab97476ae-3">
            Peter Persson
          </note>
          <note xml:id="i-64600611ca161f5d-0">
            Leif Jakobsson
          </note>
          <note xml:id="i-64600611ca161f5d-1">
            Leif Jakobsson
          </note>
          <note xml:id="i-64600611ca161f5d-2">
            Leif Jakobsson
          </note>
          <note xml:id="i-aa60adbef1de77bf-0">
            Hans Hoff
          </note>
          <note xml:id="i-685f02bab97476ae-4">
            Peter Persson
          </note>
          <note xml:id="i-a181e744bab8f302-0">
            Frågorna 2012/13:290304 redovisas i bilaga som fogats till riksdagens
            snabbprotokoll tisdagen den 12 februari.
          </note>
          <note xml:id="i-6e7f528e53e59ccc-0">
            Övriga frågor redovisas i bilaga som fogats till riksdagens snabbprotokoll
            tisdagen den 19 februari.
          </note>
          <note xml:id="i-cd8b4a4c43be7b55-0">
            22 § Anmälan om skriftliga svar på frågor
          </note>
          <note xml:id="i-279748e84f5b59e5-0">
            Anmäldes att skriftliga svar på följande frågor inkommit
          </note>
          <note xml:id="i-676932b95672b40f-2">
            den 4 februari
          </note>
          <note xml:id="i-1038045bd08ed4f7-0">
            Hans Linde
          </note>
          <note xml:id="i-eb284155430e3829-2">
            den 5 februari
          </note>
          <note xml:id="i-5d011610db4f2570-2">
            Amineh Kakabaveh
          </note>
          <note xml:id="i-f807264f35084acf-2">
            den 6 februari
          </note>
          <note xml:id="i-685f02bab97476ae-5">
            Peter Persson
          </note>
          <note xml:id="i-3a65a8197cc025d9-1">
            Björn Söder
          </note>
          <note xml:id="i-b49c3e0da6bada11-0">
            Anders Karlsson
          </note>
          <note xml:id="i-4c0b822d397cf94a-0">
            Anders Åkesson
          </note>
          <note xml:id="i-add05e4745b1ae70-1">
            Gunvor G Ericson
          </note>
          <note xml:id="i-0636f0b99a44c959-0">
            Eva Flyborg
          </note>
          <note xml:id="i-f0cf1b2c89cf6c22-0">
            den 7 februari
          </note>
          <note xml:id="i-3a65a8197cc025d9-2">
            Björn Söder
          </note>
          <note xml:id="i-a04d405ac32a5007-2">
            den 8 februari
          </note>
          <note xml:id="i-657f3ba619270262-0">
            Robert Halef
          </note>
          <note xml:id="i-c05653195b8916ae-0">
            den 12 februari
          </note>
          <note xml:id="i-51e591c2e4f5fffa-1">
            Hans Olsson
          </note>
          <note xml:id="i-1642468f8e790962-0">
            Svar inkomna till och med den 7 februari redovisas i bilaga som
            fogats till riksdagens snabbprotokoll tisdagen den 12 februari.
          </note>
          <note xml:id="i-a78ada688710192d-0">
            Svar inkomna den 8 och 12 februari redovisas i bilaga som fogats
            till riksdagens snabbprotokoll tisdagen den 19 februari.
          </note>
          <note xml:id="i-70d23505e767e1ae-0">
            23 § Kammaren åtskildes kl. 16.00.
          </note>
          <note xml:id="i-4018b5ac3c5e0fd3-0">
            Förhandlingarna leddes av förste vice talmannen.
          </note>
          <note xml:id="i-9b7b83292f4b08d3-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
