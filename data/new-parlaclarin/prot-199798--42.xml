<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1997</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1997</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--42</head>
          <docDate when="1997-01-01">1997-01-01</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 1 och 2 december.
          </note>
          <note>
            2 § Meddelande om plan för kammarens sammanträden
          </note>
          <note>
            Talmannen meddelade att en plan för kammarens sammanträden under
            tiden den 20 januari - 27 mars
          </note>
          <note>
            1998 delats ut till kammarens ledamöter.
          </note>
          <note>
            3 § Meddelande om frågestund
          </note>
          <note>
            Talmannen meddelade att vid frågestunden torsdagen den 11 december
            kl. 14.00 skulle följande statsråd närvara:
          </note>
          <note>
            Statsminister Göran Persson, justitieminister Laila
          </note>
          <note>
            Freivalds, socialminister Margot Wallström, statsrådet Leif Blomberg,
            arbetsmarknadsminister Margareta Winberg, försvarsminister Björn
            von Sydow och statsrådet Thomas Östros.
          </note>
          <note>
            4 § Meddelande om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 1997/98:95
          </note>
          <note>
            Till riksdagen
          </note>
          <note>
            Interpellation 1997/98:95 av Göthe Knutson (m)
          </note>
          <note>
            om SJ:s trafikledningshaveri.
          </note>
          <note>
            Göthe Knutson (m) har lämnat ovanstående interpellation till
            försvarsministern. Arbetet inom regeringen är så fördelat att
            det är jag som skall svara på interpellationen.
          </note>
          <note>
            Den kommer emellertid att besvaras först nästa år, eftersom årets
            debattillfällen är slut. Vilka tider som finns tillgängliga i
            kammaren för interpellationssvar
          </note>
          <note>
            1998 är inte klart ännu, vilket gör att jag ber att få återkomma
            om dag och tid längre fram.
          </note>
          <note>
            Stockholm den 3 december 1997
          </note>
          <note>
            Ines Uusmann
          </note>
          <note>
            5 § Anmälan om inkommen faktapromemoria om förslag från Europeiska
            kommissionen
          </note>
          <note>
            Talmannen meddelade att följande faktapromemoria om förslag från
            Europeiska kommissionen inkommit och delats ut till kammarens
            ledamöter:
          </note>
          <note>
            Meddelande från kommissionen till rådet, Europaparlamentet, Ekonomiska
            och sociala kommittén och
          </note>
          <note>
            Regionkommittén om En gemenskapsstrategi för att främja kraftvärme
            och undanröja hinder för dess utveckling KOM (97) 514
          </note>
          <note>
            6 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Kulturutskottets betänkande 1997/98:KrU1
          </note>
          <note>
            Jordbruksutskottets betänkande 1997/98:JoU10
          </note>
          <note>
            7 § Rättsväsendet
          </note>
          <note>
            Föredrogs
          </note>
          <note>
            Justitieutskottets betänkande 1997/98:JuU1
          </note>
          <note>
            Utgiftsområde 4 Rättsväsendet (prop. 1997/98:1 delvis)
          </note>
          <note>
            Riktlinjer för kriminalpolitiken samt rättshjälpskostnader, Rättsmedicinalverket
            och Gentekniknämnden
          </note>
          <note type="speaker">
            Anf. 1 GUN HELLSVIK (m):
          </note>
          <u who="gun_hellsvik_30e307" xml:id="i-0299443ba5aa9ad7">
            <seg>
              Fru talman! Helt centralt för den moderata politikens utformning
              - oavsett vilket området det gäller -
            </seg>
            <seg>
              är tilltron till människors förmåga och vilja att ta ansvar för
              sina egna val och sitt eget liv. Överfört till moderat kriminalpolitik
              innebär det att varje människa som är i stånd att ansvara för
              sina handlingar och beslut också har både rätt och skyldighet
              att göra det.
            </seg>
            <seg>
              Anledningen till att flertalet av oss inte begår brott som vuxna
              är att vi redan i unga år har fått lära oss betydelsen av att
              visa respekt för andra människors liv, hälsa och egendom. Sådana
              grundläggande normer har större betydelse för människors beteende
              än varje slag av lagstiftning även om sådan också måste finnas.
              Samtidigt måste respekten för straffsystemet, som just är grundat
              i sådana värderingar, upprätthållas genom en konsekvent reaktion
              vid brott. Brister medborgarna i respekten för grundläggande normer
              och värderingar hotas rättstryggheten och hela fundamentet för
              det civiliserade samhället, vilket påverkar landets brottsnivå.
            </seg>
            <seg>
              Om vi skall kunna förhindra att den redan utbredda normlösheten
              rotar sig ännu mer och återupprätta ett samhälle grundat på fasta
              moraliska och rättsliga värderingar krävs en opinion för dessa
              grundläggande värden. En av Moderaternas största framtidsuppgifter
              är att driva denna opinionsbildning bland såväl enskilda individer
              som bland förtroendevalda och beslutsfattare. Det är framför allt
              på detta sätt som vi kan uppnå ett samhälle grundat på lag och
              ordning, där en av flertalet medborgare omfattad uppfattning om
              vad som är rätt och orätt fungerar som ett sammanhållande värdekitt.
            </seg>
            <seg>
              En vanlig källa till otrygghet och vanmakt är rädslan för brott.
              Hösten 1996 genomförde BRÅ en opinionsundersökning om svenska
              folkets attityder till brott och brottsförebyggande åtgärder.
              Av undersökningen framgår att svenska folket anser att våldsbrottsligheten
              är det i särklass största samhällsproblemet efter arbetslösheten.
            </seg>
            <seg>
              Den alltmer utbredda rättsotryggheten i Sverige måste ses mot
              bakgrund av senare års stora besparingar på rättsväsendet. Medborgarna
              upplever att deras berättigade krav på rättssäkerhet och rättstrygghet
              inte längre tillgodoses. För att kunna återupprätta medborgarnas
              förtroende för rättssamhället krävs skärpta kriminalpolitiska
              mål och ett stärkt rättsväsende.
            </seg>
            <seg>
              Om brottsligheten skall kunna bemästras måste kriminalpolitiken
              samverka med andra samhälleliga områden och bygga på en helhetssyn.
              Åtgärder som bidrar till ett tryggare samhälle och minskad segregation
              är viktiga inslag i brottsbekämpningen. Av särskild betydelse
              är familjens roll. Familjen måste kunna fungera både som vårdare
              och förvaltare av det man byggt upp tillsammans inom familjen.
              Familjen måste dessutom fungera som en frontlinje mot missbruk
              och kriminalitet.
            </seg>
            <seg>
              På grund av den ekonomiska stagnationen i vårt land, med hög
              arbetslöshet, höga skatter och ett allt större bidragsberoende,
              har många familjer drabbats av såväl ekonomisk som social otrygghet.
              Långtidsarbetslösa, ekonomiskt och socialt svaga familjer har
              inte alltid den styrka som behövs för att kunna tillrättavisa
              ett besvärligt barn i tonåren som t.ex. genom sitt asociala beteende
              signalerar att allt inte står rätt till eller som kanske redan
              har tagit steget in i kriminalitet. Det finns här skäl att också
              ur ett brottsförebyggande perspektiv framhålla landets behov av
              fler riktiga arbeten och lägre skatter, så att alla familjer får
              en verklig möjlighet att bygga upp en ekonomisk och social grundtrygghet
              för framtiden. Även om det inte finns något starkt direkt samband
              mellan hög arbetslöshet och stigande brottslighet, riskerar arbetslösheten
              att indirekt påverka brottsutvecklingen på ett negativt sätt.
            </seg>
            <seg>
              Många föräldrar upplever att de saknar argument för att kunna
              övertyga sina tonåringar om faran med att pröva narkotika. Ett
              tydligt tecken på detta är att alltfler unga människor i dag prövar
              narkotika. Många föräldrar tenderar också att brista i sin förmåga
              att utöva tillräcklig uppsyn över sina barn. Oavsett vad det beror
              på är detta ett faktum, i annat fall hade vi inte haft de problem
              med ungdomsbrottslighet som vi faktiskt har.
            </seg>
            <seg>
              Som föräldrar - eller över huvud taget som vuxna
            </seg>
            <seg>
              - har vi en skyldighet att dels fungera som goda förebilder för
              de unga, dels "lägga oss i" så fort vi upptäcker att unga människor
              i vår närhet genom sitt beteende signalerar att de är på väg att
              spåra ur. Detta innebär bl.a. att vi alla har ett ansvar för att
              med ord och handling tydligt visa att vi inte accepterar kriminalitet
              eller andra hänsynslösa beteenden.
            </seg>
            <seg>
              Efter familjen är det skolan som har den viktigaste uppgiften
              då det gäller att förebygga brott. Det är här inte endast fråga
              om att skolan skall förmedla grundläggande kunskaper om vad som
              är rätt och fel i samhället. Det gäller i lika hög grad att se
              till att skolarbetet fungerar. Märker elever att de inte behöver
              följa lärarnas anvisningar eller att de kan skada andra elever
              eller skolans egendom utan att de möts av en reaktion är detta
              ett svek både mot de elever som drabbas och mot den normöverföring
              som familj och lagstiftare bedriver. Det är av största vikt att
              den unge inser att samma regler gäller i skolans värld som för
              samhället i övrigt.
            </seg>
            <seg>
              Under de senaste månaderna har uttalanden från olika politiska
              partiers företrädare kunnat tolkas som att det nu föreligger en
              samsyn om behovet av att öka människors trygghet mot brott. Bl.a.
              har Socialdemokraterna vid upprepade tillfällen uttalat att det
              inte föreligger någon egentlig skillnad mellan den moderata och
              den socialdemokratiska kriminalpolitiken. En nyhet i den kriminalpolitiska
              debatten är att även
            </seg>
            <seg>
              Vänsterpartiet och Miljöpartiet sagt sig efterfråga fler poliser
              och ökad trygghet på gator och torg.
            </seg>
            <seg>
              Vi moderater välkomnar en utveckling i riktning mot en ökad kriminalpolitisk
              samsyn om vad som måste göras för att öka människors rättstrygghet
              och rättssäkerhet. För att verklig samsyn skall kunna uppnås,
              och leda till resultat, förutsätts det emellertid att vissa grundläggande
              krav är gemensamma.
            </seg>
            <seg>
              Tyvärr är det inte mycket som tyder på att de grundläggande kraven
              uppfylls. De ekonomiska förutsättningarna för rättsväsendet har
              med de beslut som redan tagits inte i någon större utsträckning
              förbättrat förutsättningarna för rättsväsendet. Kvar står alltså
              det faktum att en allt mindre andel av de anmälda brotten klaras
              upp trots att brottslingarna i många fall är kända av polisen.
              Vad som framför allt har minskat är uppklarningen av brott i mellanskiktet,
              dvs. den s.k.
            </seg>
            <seg>
              vardagsbrottsligheten, som drabbar folk i allmänhet i form av
              stölder och inbrott. Utvecklingen har gått dithän att människor
              som faller offer för brott i vårt land inte längre kan lita på
              att polisen kan göra vad som krävs för att brottslingen skall
              kunna gripas och brottet klaras upp.
            </seg>
            <seg>
              När staten inte längre mäktar med att uppfylla en av sina viktigaste
              uppgifter, nämligen att skydda medborgarna mot brott, brister
              själva fundamentet för det civiliserade samhället. I den situationen
              befinner sig det svenska samhället i dag.
            </seg>
            <seg>
              Fru talman! Riksdagen har redan fattat beslut om rättsväsendets
              resurser, och dessa är enligt vår uppfattning klart otillräckliga.
              Då vi moderater inte i detta sammanhang får framställa yrkanden
              i denna fråga vill vi i vart fall få utgångspunkten för kriminalpolitiken
              prövad i dag, varför jag yrkar bifall till reservation 3. Vi moderater
              står naturligtvis bakom samtliga våra reservationer men för tids
              vinnande begränsar vi oss till att yrka bifall till reservation
              3.
            </seg>
          </u>
          <note type="speaker">
            Anf. 2 INGBRITT IRHAMMAR (c):
          </note>
          <u who="ingbritt_irhammar_7dd43c" xml:id="i-f444860caaf24055">
            <seg>
              Fru talman! I varje samhälle behövs det gemensamma normer och
              värderingar som återspeglar samhällsmedborgarnas rättsuppfattning.
              Alla har vi ett ansvar för att föra vidare grundvärderingar som
              humanitet, alla människors lika värde, hänsyn och tolerans, vilket
              ger de bästa förutsättningarna för trygghet och rättssäkerhet.
              En av rättsstatens viktigaste uppgifter är att skydda medborgarna
              mot våld och övergrepp och att garantera medborgarnas rättssäkerhet
              vid samhälleliga ingrepp.
            </seg>
            <seg>
              För att klara detta krävs det fasta normer och etisk fostran
              i familj, skola och föreningsliv, olika brottsförebyggande åtgärder,
              ett effektivt polis-, åklagaroch domstolsväsende och en väl fungerande
              kriminalvård. Brottsoffren måste dessutom erhålla skydd och hjälp
              för att komma över de upplevelser som det innebär att utsättas
              för brottsliga handlingar. Rättssystemet måste vara uppbyggt så
              att de enskilda medborgarnas behov av skydd kan tillgodoses.
            </seg>
            <seg>
              För att rättssystemet skall fungera krävs det att de rättsvårdande
              myndigheterna respekteras av medborgarna. Rättssystemet måste
              i sin tur erbjuda människor erforderlig rättssäkerhet. En tydlig
              och konsekvent tillämpning av lagstiftningen, en klar och tydlig
              utformning av lagarna, ett förutsebart straffsystem och en folklig
              förankring i de dömande församlingarna är viktiga förutsättningar
              för ett väl fungerande rättssamhälle.
            </seg>
            <seg>
              Den viktigaste kriminalpolitiska uppgiften för samhället är att
              minska brottsligheten och därigenom öka människors trygghet. Brottsutvecklingen
              kan inte enbart stödjas genom de traditionella åtgärderna inom
              rättsväsendets ram, dvs. ingripande och reaktion på redan begångna
              brott. Antalet poliser behöver utökas, vilket nu också sker. Detta
              räcker dock inte. Det brottsförebyggande arbetet är en av de viktigaste
              hörnstenarna i det kriminalpolitiska arbetet för att minska brottsligheten
              och öka tryggheten för människorna.
            </seg>
            <seg>
              Det krävs därför att alla medborgare tar sitt ansvar och deltar
              i det brottsförebyggande arbetet. Detta brottsförebyggande arbete
              måste prioriteras och förstärkas.
            </seg>
            <seg>
              Varje samhällssystem bygger på en normbildning som reglerar rätt
              och fel i umgänget mellan människor. Såväl oskrivna som skrivna
              lagar är viktiga för ett samhälles funktion och påverkar dess
              utformning.
            </seg>
            <seg>
              Det viktigaste ansvaret för denna normbildning och därigenom
              den grundläggande brottsförebyggande verksamheten ligger naturligtvis
              i första hand på familjen. Det är främst genom familjen som barn
              erhåller de värderingar och normer som avhåller dem från brott.
              Det är också familjen och den närmaste omgivningen som kan hjälpa
              till med att avhålla barn och ungdomar från att begå brott eller
              som kan, när brott redan begåtts, hjälpa till och sätta gränser
              och reda ut orsakerna till att brott begåtts. Barn behöver vuxenkontakt
              för att kunna utvecklas till trygga individer.
            </seg>
            <seg>
              Även skola och barnomsorg har ett stort ansvar för normbildning.
              Diskussionen om rätt och fel måste börja tidigt. Skolans personal
              har goda möjligheter att följa barns och ungdomars utveckling.
              De kan tidigt upptäcka sociala problem och begynnande kriminella
              tendenser.
            </seg>
            <seg>
              Det utvecklade svenska föreningslivet har också stor betydelse
              för normbildningen. Genom att barn och ungdomar deltar i föreningsverksamhet
              lär de sig respektera demokratiska värderingar. Föreningslivet
              skapar också möjligheter till meningsfulla fritidssysselsättningar,
              vilket är viktigt för att barn inte skall känna utanförskap i
              samhället.
            </seg>
            <seg>
              För att effektivisera det brottsförebyggande arbetet behövs det
              en gemensam policy mellan olika myndigheter. Därutöver krävs det
              en bättre samordning mellan de myndigheter som har ansvar för
              barn och ungdomar. Skola, sociala myndigheter, polis och kriminalvård
              måste på ett tidigt stadium engageras i detta arbete. Ofta leder
              bristande samordning till att ungdomar inte tas om hand på ett
              tillfredsställande sätt, vilket skulle ha kunnat förhindra fortsatt
              brottslighet. Detta beror ofta på oklara ansvarsförhållanden mellan
              olika myndigheter.
            </seg>
            <seg>
              Vi i Centerpartiet menar att det brottsförebyggande arbetet måste
              utgå från barn och unga. Hela samhällets engagemang måste alltså
              tas till vara. Vi centerpartister menar att varje kommun måste
              upprätta egna lokala brottsförebyggande planer där det övergripande
              ansvaret för att samordna utarbetandet av planerna bör ligga på
              kommunerna och de lokala polismyndigheterna. Detta finns utvecklat
              i reservation nr 2.
            </seg>
            <seg>
              Fru talman! En väl fungerande demokrati förutsätter inte bara
              ett väl fungerande rättssystem utan också att medborgarna hyser
              förtroende för rättsstaten.
            </seg>
            <seg>
              Mycket tyder på att rättsstaten befinner sig i kris. Den svarar
              inte längre alltid mot de rättmätiga krav som medborgarna ställer.
            </seg>
            <seg>
              Visst behöver rättsväsendet genomgå organisatoriska förändringar.
              Men jag anser att sådana förändringar, liksom sådana som rör materiell
              rätt, måste föregås av en grundlig analys och en helhetssyn på
              hela rättsväsendet. Det måste vara ett samlat grepp över reformarbetet.
              Det kan alltså inte vara som i dag, dvs. att man tar olika delar
              utan att se dem som en helhet. Jag kan som exempel nämna åklagarväsendet.
            </seg>
            <seg>
              När det regionaliserades blev det därmed centraliserat utan att
              man såg till helheten när det gällde samarbetet med polisen.
            </seg>
            <seg>
              Enligt min mening bör riksdagen först ta ställning till riktlinjer
              för utformningen av det framtida rättsväsendet. Först därefter
              bör reformbehovet i detalj analyseras och beslut fattas. Regeringen
              bör alltså få i uppdrag att i ett första steg till riksdagen lägga
              fram ett förslag till sådana riktlinjer. Detta finns utvecklat
              i reservation nr 5.
            </seg>
            <seg>
              Självklart står jag bakom dessa två reservationer, men i den
              fortsatta debatten väljer jag, för tids vinnande, att biträda
              andra reservationer.
            </seg>
          </u>
          <note type="speaker">
            Anf. 3 GUN HELLSVIK (m) replik:
          </note>
          <u who="gun_hellsvik_30e307" xml:id="i-c14aef969e4f22ea">
            <seg>
              Fru talman! Det som Ingbritt Irhammar säger låter väldigt bra.
              Vi är helt överens om att antalet poliser behöver ökas. Vi är
              också helt överens om att man måste ha en helhetssyn när man diskuterar
              omorganisation av rättsväsendet. Det jag inte får att gå ihop
              är att Ingbritt Irhammar och hennes parti, Centerpartiet, de senaste
              åren accepterat regeringens samtliga besparingsförslag och har
              också stött regeringen i dess mycket begränsade utökning av rättsväsendets
              budget.
            </seg>
            <seg>
              Jag skulle gärna vilja höra hur Ingbritt Irhammar förklarar att
              man skall kunna öka antalet poliser med en total bestående budgetförstärkning
              för polisen med
            </seg>
            <seg>
              157 miljoner för 1998 samtidigt som vi vet att polisen innevarande
              år kommer att överskrida sin budget med ca 400 miljoner kronor.
            </seg>
          </u>
          <note type="speaker">
            Anf. 4 INGBRITT IRHAMMAR (c) replik:
          </note>
          <u who="ingbritt_irhammar_7dd43c" xml:id="i-163ca6ac8eb2e471">
            <seg>
              Fru talman! Jag tror att vi alla är överens om att vi behöver
              förstärka polisen. Det har vi nog tyckt under flera år. Trots
              detta har vi på grund av de statsfinansiella läget varit med,
              alla partier här i kammaren, om att spara på polisen i flera år.
            </seg>
            <seg>
              För budgetåret fram t.o.m. 1997 hade moderaterna ett krav i sin
              budgetmotion om att polisen skulle tillföras 200 miljoner som
              skulle gå till Europol, till i första hand Schengensamarbetet
              och till att utbilda fler poliser. Detta har inte inneburit någon
              förstärkning för polisverksamheten i vårt land under detta år.
            </seg>
            <seg>
              Trots detta har moderaterna varit runt i olika polisdistrikt
              och samlat namn som överlämnats till justitieministern för att
              visa att om moderaternas politik hade genomförts hade vi haft
              ett antal fler poliser i verksamhet fram tills nu. Men så är inte
              fallet. Jag tycker ändå att det krävs en ärlighet här i kammaren.
            </seg>
            <seg>
              Vi har ju alla varit med och sparat.
            </seg>
            <seg>
              Vi har nu en möjlighet, därför att vi har sanerat statens finanser,
              att förstärka rättsväsendet. Det görs genom en överenskommelse
              mellan Socialdemokraterna och Centern. Vi förstärker rättsväsendet
              med 1
            </seg>
            <seg>
              miljard kronor på tre år. De närmaste åren kan vi finansiera
              en förstärkning med 400 nya poliser. Det är mitt svar till Gun
              Hellsvik.
            </seg>
          </u>
          <note type="speaker">
            Anf. 5 GUN HELLSVIK (m) replik:
          </note>
          <u who="gun_hellsvik_30e307" xml:id="i-2ebe2f31e38d987d">
            <seg>
              Fru talman! Jag tycker att det är rätt intressant att höra att
              Ingbritt Irhammar indirekt beskyller oss moderater för bristande
              ärlighet. Vi kanske skall ha klart för oss att den första besparing
              som genomfördes på polisen under 90-talet stod vi moderater bakom
              genom den överenskommelse med socialdemokrater som skedde för
              budgetsaneringen. Därefter är det främst Centern, men även andra
              partier, som gett regeringen stöd.
            </seg>
            <seg>
              Vi har de senaste åren yrkat på ökat anslag för polisen. Det
              måste vara ett resonemang som jag inte förstår som gör att Ingbritt
              Irhammar säger att om man får i gång utbildningen skulle det inte
              ha någon betydelse för antalet poliser.
            </seg>
            <seg>
              Fortfarande har jag inte fått svar på min fråga hur tillskottet,
              som är det bestående tillskottet, på enbart
            </seg>
            <seg>
              157 miljoner skall kunna ge fler poliser när polisen innevarande
              år får ett överskridande på 400 miljoner.
            </seg>
          </u>
          <note type="speaker">
            Anf. 6 INGBRITT IRHAMMAR (c) replik:
          </note>
          <u who="ingbritt_irhammar_7dd43c" xml:id="i-64a2c34f672220d9">
            <seg>
              Fru talman! Jag vill åter påminna om den möjlighet som vi nu
              har att förstärka rättsväsendet, där det sker en förstärkning
              med 862 miljoner till polisen de närmaste tre åren. Det beror
              på att vi har lyckats sanera statens finanser. För första gången
              på över 30 år kommer vi nästa år att ligga i balans med statens
              utgifter och inkomster. Det är verkligen på tiden att vi rikspolitiker
              också tar ett ansvar för att klara av en balanserad budget, något
              som vi inte klarat hitintills.
            </seg>
            <seg>
              Det stämmer att inte bara ni moderater utan även vi centerpartister,
              alla vi som ingick i den förra ickesocialistiska regeringen, var
              med att tillsammans med
            </seg>
            <seg>
              Socialdemokraterna spara 500 miljoner på polisen. Vi kan exercera
              i siffror, men det viktigaste är ändå att gå framåt och visa att
              vi behöver förstärka polisen. Vi gör det efter de möjligheter
              vi har, men en förstärkning av polisen, som jag sade i mitt anförande,
              är ändå aldrig den enda lösningen för att minska brottsligheten
              i samhället och öka allmänhetens trygghet.
            </seg>
            <seg>
              Det måste ske genom att vi alla tar ett ansvar för att minska
              brottsligheten och värna varandra. Om vi så skulle fördubbla antalet
              poliser i landet skulle det aldrig finnas tillräckligt med poliser
              för att rycka ut vid alla sammanhang. Vi måste börja verkligen
              i grunden och försöka få alla samhällsmedborgare att inse detta
              och hjälpa till för att öka tryggheten i samhället.
            </seg>
          </u>
          <note type="speaker">
            Anf. 7 SIW PERSSON (fp):
          </note>
          <u who="siw_persson_b459bd" xml:id="i-3aa8a4c99edfb76a">
            <seg>
              Fru talman! Inom rättsväsendet är det särskilt två områden som
              man håller på med, och det är för det första brott och straff
              och brottsförebyggande verksamhet och för det andra rättskipning
              och organisationen av rättsväsendet.
            </seg>
            <seg>
              Det är viktigt att värna den enskildes rättssäkerhet och rättstrygghet.
              När man vill förebygga och bekämpa brott är det viktigt att se
              till att polisen har resurser till det och att de enskilda personer
              som vänder sig till domstolarna kan känna att de får sitt fall
              dömt inom rimlig tid och blir dömda på ett rättssäkert sätt. Den
              som blir dömd och får ett straff måste veta och känna att vederbörande
              har blivit dömd på ett säkert sätt och i humanitetens tecken.
            </seg>
            <seg>
              Vikten av att förebygga brott kan man aldrig nog understryka
              vare sig vi står i riksdagens talarstol eller någon annanstans.
              Det är några åldrar som är särskilt viktiga att komma i håg. Tar
              vi tag i våra barn innan de är i 11 års ålder kan vi verkligen
              minska risken för dem att hamna i brottslighet. Det finns ett
              annat årtal som också är viktigt att komma ihåg. Kan vi se till
              att våra ungdomar inte hamnar på brottets bana innan de är 23
              år är det väldigt sällan som de efter 23 års ålder blir kriminella.
              För att vi skall lyckas med detta gäller det verkligen att vi
              vuxna, var vi nu än finns, bryr oss och bryr oss hela vägen även
              när det är besvärligt.
            </seg>
            <seg>
              Det finns några oslagbara brottsförebyggare, oavsett om det är
              i Sverige eller någon annanstans, och det är föräldrarna. Men
              då måste vi se till att myndigförklara föräldrarna och låta dem
              få en möjlighet att inte bara aktivt delta i hemmet utan också
              i skolarbetet och i andra sammanhang. Jag tycker att det är en
              tragedi att lika mycket som föräldrarna får vara aktiva i sina
              barns verksamhet i skolorna när de är små, lika passiva måste
              de bli ju högre upp i åldrarna barnen kommer. Jag har själv fått
              uppleva hur man snarast känner sig om en inkräktare när man vill
              aktivt delta i verksamheten. Här måste det bli en radikal både
              förbättring och förändring.
            </seg>
            <seg>
              När det gäller myndigheternas möjligheter och skyldigheter att
              ta del och aktivt hjälpa de barn och ungdomar som det går snett
              för vill jag understryka att det är väldigt viktigt att man hjälper
              till utan att hota att ta över. Myndigheterna skall vara en resurs
              tillsammans med föräldrarna. Det är föräldrarna som aktivt skall
              få styra. Det är bara undantagsvis som man skall skilja barn,
              ungdomar och föräldrar åt.
            </seg>
            <seg>
              Ta tag i problemen. Många av er har säkert upplevt asocialitetslalomen
              som går ut på att man väldigt tidigt är medveten om att Erik har
              problem, men barnavårdscentralen hoppas att förskolan tar itu
              med det, förskolan hoppas att skolan gör det. Så går det år efter
              år, klass efter klass. Till sist går det för fort. Då blir det
              polisen och domstolarna som får ta itu med det.
            </seg>
            <seg>
              Den unge som åker dit säger: Varför tog ni inte tag i mig innan
              det gick för fort?
            </seg>
            <seg>
              Vi har haft några tuffa år i Sverige ekonomiskt.
            </seg>
            <seg>
              Det har naturligtvis också präglat rättspolitiken. Det finns
              tusentals ärenden som ligger på hög hos polismyndigheterna, även
              sådana ärenden där gärningsmännen är kända. Vi vet hur det ser
              ut i domstolarna.
            </seg>
            <seg>
              Det är alldeles för ofta som mål inte är avgjorda. I
            </seg>
            <seg>
              t.ex. kammarrätter finns närmare 6 500 skattemål som är äldre
              än 36 månader. På senare år har antalet socialförsäkringsmål som
              är äldre än 12 månader fördubblats. Det är inte ovanligt att ett
              socialförsäkringsmål i länsrätten tar mer än två år. Som jag sade
              tidigare förutsätter en väl fungerande demokrati inte bara ett
              väl fungerande rättssystem utan också att medborgarna hyser ett
              gott förtroende för rättsstaten. Tyvärr är det litet för ofta
              i dag som medborgare känner både missnöje och misstro därför att
              de känner att de har råkat illa ut.
            </seg>
            <seg>
              Det finns naturligtvis många olika förklaringar. En av förklaringarna
              är den dåliga ekonomin en annan de snabba svängningarna med de
              många olika omorganisationerna. En mycket viktig del i sammanhanget
              är att regeringens reformarbete företer en splittrad bild.
            </seg>
            <seg>
              Självklart måste man se till att förändra och omorganisera, men
              det är verkligen inte bra när man inte har ett samlat grepp över
              de omorganisationer man vill ha.
            </seg>
            <seg>
              En av de saker som genomfördes i riksdagen och som Folkpartiet
              var emot var förändringen av rättshjälpen. Man ändrade rättshjälpslagstiftningen
              så att det blev ett rättsligt systemskifte, det blev ett generellt
              subsidiärt rättsskydd. Det innebär att den som har en rättsskyddsförsäkring
              som täcker den aktuella angelägenheten inte skall få rättshjälp
              på samma sätt som tidigare. Inte heller skall den som med hänsyn
              till sitt försäkringsskydd i övrigt eller sina ekonomiska personliga
              förhållanden borde ha haft en rättsskyddsförsäkring få hjälp.
              Det här var Folkpartiet emot, och vi hävdar med bestämdhet att
              det strider mot Europakonventionen om mänskliga rättigheter. Den
              säger att alla, oavsett vilken ekonomisk situation man befinner
              sig i, skall få sin sak prövad på ett rättssäkert sätt. Det kan
              man inte få om man inte har de ekonomiska förutsättningarna till
              en god juridisk hjälp.
            </seg>
            <seg>
              Jag kommer tillbaka i debatten. För att inte behöva upprepa mig
              för mycket stannar jag här i denna del, och jag yrkar bifall till
              reservation 4 under mom.
            </seg>
            <seg>
              6 om rättspolitisk strategi. Jag återkommer, fru talman, när
              det gäller underavdelningar inom rättspolitiken.
            </seg>
          </u>
          <note type="speaker">
            Anf. 8 ALICE ÅSTRÖM (v):
          </note>
          <u who="alice_astrom_782072" xml:id="i-fbe34046941d9d1e">
            <seg>
              Fru talman! Kriminalpolitiken bör grundas på en helhetssyn. Det
              är egentligen den allmänna politiken som leder till social trygghet,
              en rättvis fördelning och ett samhälle som vilar på solidaritet
              mellan människor.
            </seg>
            <seg>
              Kriminalpolitiken måste bygga på den allmänna socialpolitiken
              i första hand. I det brottsförebyggande arbetet är en av de viktigaste
              hörnstenarna att förhindra människor från att bli kriminella.
              Det är kriminalpolitikens viktigaste uppgift.
            </seg>
            <seg>
              Fru talman! Familjen har givetvis en oerhörd betydelse i detta
              arbete. Det är familjen som skall uppfostra barnen, ge dem normer
              och stödja dem i deras utveckling. Samtidigt vet vi att många
              familjer har det svårt. Vi har en familjestruktur i Sverige där
              den vanliga kärnfamiljen i dag inte längre är ett begrepp.
            </seg>
            <seg>
              Vi har i dag en situation med en mycket hög arbetslöshet och
              många föräldrar som är ensamstående.
            </seg>
            <seg>
              Samhället måste kunna bidra med hjälp till dessa familjer för
              att de skall kunna fullfölja sin uppgift som fostrare.
            </seg>
            <seg>
              Vi i Vänsterpartiet anser att en reform för sex timmars arbetsdag
              är en reform som skulle öka föräldrarnas möjligheter att ha tid
              för sina barn och delta i barnens fostran på ett helt annat sätt.
              Men också skolan har en oerhört viktig betydelse.
            </seg>
            <seg>
              Fru talman! Vi vet att det ute i landet under de senaste åren
              tyvärr har varit skolan som har fått ta de stora nedskärningarna,
              framför allt gäller det skolhälsovården. Det handlar om stora
              nedskärningar när det gäller skolsköterskor, skolkuratorer och
              skolpsykologer, trots, fru talman, att inriktningen från majoriteten
              i denna riksdag är att vi måste värna de barn som har behov av
              stöd. Men i verkligheten, ute i kommunerna, har inte inriktningen
              fullföljts. I dag kan vi se början till en förbättring. Man inser
              den stora vikten av att ha de här yrkesgrupperna inom skolan.
            </seg>
            <seg>
              Men detta har också inneburit - och det, fru talman, har vi fått
              skrämmande signaler om - att trycket på barnpsykiatriska mottagningar
              runt om i landet har ökat drastiskt. Väntetiden för ett barn som
              är i akut behov av psykiatrisk hjälp och som mår dåligt kan vara
              upp till ett halvår. Det här är inte positivt ur ett brottsförebyggande
              perspektiv. Om samhället inte kan ge den hjälp som föräldrar och
              barn begär, har man misslyckats.
            </seg>
            <seg>
              Undersökningar visar att den höga arbetslösheten skapar en otrygghet
              hos många föräldrar och barn.
            </seg>
            <seg>
              Detta är också något som i ett längre perspektiv kan skapa ett
              mer otryggt samhälle, och ett otryggt samhälle har också en tendens
              att skapa brottslighet. Det är viktigt att man inte gör kopplingen
              att arbetslöshet i sig gör att man blir kriminell, utan det är
              den otrygga tillvaro som skapas i samhället som blir en grogrund
              för utanförskap och ökad kriminalitet.
            </seg>
            <seg>
              Den ökade segregationen i samhället har också en stor betydelse,
              och den har vi inte lyckats bryta. När utanförskapet i samhället
              blir för stort är det svårt för samhället att ha regler och normer
              som känns giltiga för människor som inte känner sig delaktiga
              i samhället. Därför är det, fru talman, det brottsförebyggande
              arbetet och den övriga sociala politiken som har den stora betydelsen.
            </seg>
            <seg>
              Men det är också av betydelse hur rättsväsendet och polisväsendet
              fungerar, om människor upplever en trygghet i samhället så att
              man kan finnas där när brott har begåtts. Vi har, fru talman,
              under de senaste åren faktiskt sett en ökad misstro bland människor,
              en minskad förmåga hos polisen att klara upp brott och en minskad
              förmåga att komma när brott har begåtts.
            </seg>
            <seg>
              Detta är allvarligt. Därför ser jag det som väldigt positivt
              att polisen i regeringens budget nu får ökade resurser. Men vi
              anser inte att det är tillräckligt. Man behöver också förstärka
              framför allt när det gäller de civilanställda inom polisen, så
              att alla poliser skall kunna finnas ute och bedriva sitt arbete.
              Framför allt kommer den nya närpolisorganisationen att ha en oerhört
              stor betydelse i det brottsförebyggande arbetet. Därför är det
              viktigt att de också finns ute bland människorna.
            </seg>
            <seg>
              En annan sida, fru talman, är människornas tilltro till rättsväsendet,
              till den dömande makten. Flera talare har här tidigare talat om
              vikten av att bli rättssäkert dömd och att man får sina mål behandlade
              i god tid. Men något som inte har lyfts fram är hur man som kön
              blir behandlad av rättsväsendet. Hur är det i samhället i dag?
              Hur många gånger har vi tyvärr inte fått läsa om våldtäktsmål
              med friande domar? Rättsväsendets behandling av kvinnor i dessa
              situationer har en oerhört stor betydelse för tilltron. Det är
              också en fråga som man måste arbeta med. För att kunna få förtroende
              för rättsväsendet måste rättsväsendet kunna hantera dessa frågor
              på ett sätt som medborgarna accepterar.
            </seg>
            <seg>
              Fru talman! Jag kommer att återkomma senare till fler av de nämnda
              områdena.
            </seg>
            <seg>
              En fråga som vi också behandlar just nu är rättshjälpen. Rättshjälpen
              förändrades ju den 1 december.
            </seg>
            <seg>
              I dag är den subsidiär. Det handlar om att människor i stället
              skall ha sina egna rättsförsäkringar. Vänsterpartiet var emot
              denna förändring, för det är inte människors ekonomi som skall
              vara avgörande. Om människor inte har en egen försäkring men borde
              ha haft ekonomiska möjligheter till en egen försäkring, kommer
              de inte att få rättshjälp i framtiden. Detta är oerhört farligt
              i ett rättssamhälle.
            </seg>
            <seg>
              Försäkringsbolagen har heller inte kunnat presentera hur de kommande
              försäkringarna kommer att se ut. Vänsterpartiet har i sitt budgetförslag
              lagt tillbaka lika mycket pengar som den här reformen skulle spara.
              Men eftersom ramarna nu är fastlagda yrkar jag bifall till reservation
              52, som är en reservation från
            </seg>
            <seg>
              Miljöpartiet och Kristdemokraterna. Den handlar om att man snabbt
              måste utvärdera reformen för att kunna se effekterna av den och
              följa upp hur försäkringsbolagen har löst det hela samt vilka
              villkor det kommer att bli.
            </seg>
            <seg>
              En annan del på det här området är Gentekniknämnden. Gentekniknämndens
              övergripande mål är att främja etiskt försvarbar och säker användning
              av genteknik så att oönskade effekter inte skall uppstå.
            </seg>
            <seg>
              Vi har i en motion pekat på vikten av att kunna sprida information
              om genteknik till allmänheten. När ramarna nu är fastställda finns
              det inte pengar. Det här är ändå en viktig fråga som behöver debatteras
              i samhället. Vi har en reservation om att det även bör finnas
              en konsumentrepresentant i Gentekniknämnden, för det är självklart
              att konsumentintressena måste vara företrädda i en sådan nämnd.
              I dag finns det en kommitté som skall arbeta med den här frågan,
              men det finns ingen anledning att avvakta det pågående utredningsarbetet
              för att lösa en så enkel fråga som ändå är så betydelsefull. Därför
              vill jag också yrka bifall till reservation 43.
            </seg>
          </u>
          <note type="speaker">
            Anf. 9 KIA ANDREASSON (mp):
          </note>
          <u who="kia_andreasson_ce6c96" xml:id="i-c6f86cc96cb6d93e">
            <seg>
              Fru talman! Den centrala uppgiften för rättsväsendets myndigheter
              är att värna den enskildes rättssäkerhet och rättstrygghet. Detta
              ger, enligt Miljöpartiet, verksamheten inom rättsväsendet en särställning
              i den statliga verksamheten. Det är en förutsättning för ett fritt
              och demokratiskt samhälle att verksamheten präglas av öppenhet
              och insyn. Vidare skall det utgå rättshjälp oavsett ekonomisk
              status.
            </seg>
            <seg>
              Man kan inte isolera de huvudsakliga områdena inom kriminalpolitiken,
              dvs. frågor om brott och straff samt brottsförebyggande verksamhet
              eller området som gäller rättsskipningen och organisationen av
              rättsväsendet, utan den kriminalpolitiska inriktningen bör enligt
              Miljöpartiets mening grundas på en helhetssyn och på en inriktning
              av den allmänna politiken som leder till social trygghet, en rättvis
              fördelning och ett samhälle som vilar på solidaritet mellan människor.
              Medvetenheten om att beslut inom samhällspolitiken som gäller
              t.ex. arbetsmarknad, ungdomspolitik, socialpolitik och bostadspolitik
              kan få kriminalpolitiska bieffekter måste öka på såväl central
              som regional nivå.
            </seg>
            <seg>
              I Miljöpartiets budgetförslag på rättsväsendets område yrkar
              vi på 17 miljoner extra samt en omfördelning inom ram. Vi avsatte
              10 miljoner extra till åklagarna för att ge möjlighet att återanställa
              administrativ personal. Tyvärr gjordes det ju omfattande uppsägningar
              av den här personalkategorin för att ge utrymme för åklagarnas
              lönehöjning, som man var tvungen att ta inom ram. Analysen av
              effekterna var inte tillräcklig enligt vår syn.
            </seg>
            <seg>
              Vi vill att 7 miljoner skall gå till Rättsmedicinalverket, som
              har fått en alltför snäv budet för att kunna bedriva sin verksamhet.
              50 miljoner omfördelar vi inom ram från SÄPO till den vanliga
              öppna polisen för att även där kunna återanställa administrativ
              personal, då uppsägningarna gjort effektiviteten inom den vanliga
              polisen mycket sämre. Det är oerhört viktigt att denna personalkategori
              återanställs.
            </seg>
            <seg>
              Vi vill också främja att pengar avsätts för att öka personalens
              delaktighet i beslut inom polisverksamheten. Personalen har ett
              stort ansvar som de också tar, och de har även många idéer till
              förbättringar. Men vi upplever att denna resurs inte tas till
              vara, vilket får följder för kvaliteten.
            </seg>
            <seg>
              Vi vill också avsättas pengar till ledarskapsutveckling inom
              polisen. Det behövs en ny typ av ledarskap för att få fram personalens
              potentiella kraft.
            </seg>
            <seg>
              Cheferna måste ge personalen en chans att formulera sig. Jag
              återkommer till dessa problem under polisavsnittet.
            </seg>
            <seg>
              En stor betydelse för rättsväsendet här i Sverige har också EU-samarbetet
              fått. Vi går mot en större överstatlighet, som gör att vi inte
              längre kan fatta vissa beslut i vår svenska riksdag eller i utskottsarbetet.
              Genom Amsterdamfördraget har det blivit överstatlighet på samtliga
              områden inom den tredje pelaren, inom vilken det rättsliga samarbetet
              fanns. Men det är väldigt svårt för den enskilde människan att
              se vilka effekter det får, för det innebär rambeslut, treårsförändringar,
              femårsförändringar, och en del av tredje pelarens områden flyttas
              direkt över till första pelaren och en överstatlighet. Dessutom
              är det majoritetsbeslut som skall gälla. Det finns en formulering
              i
            </seg>
            <seg>
              Amsterdamfördraget om att man skall konstruktivt avstå om man
              har en avvikande synpunkt. Effekterna när det gäller brott och
              straff blir ju stora om vi nu skall ha samma regler men inte får
              göra ändringar, på samma sätt som i Europol, dvs. att vi inte
              kan ändra någonting, utan antingen får vi vara med eller stå utanför.
              Det här är ju förödande.
            </seg>
            <seg>
              Miljöpartiet anser naturligtvis att det är viktigt med tidig
              reaktion när barnen är unga för att förebygga brottsuppkomst.
              Det är där insatserna måste sättas in. Det gäller stöd och hjälp
              i skola och på dagis, och hjälpen skall centreras till den unge
              som har problem.
            </seg>
            <seg>
              Det är inte bara familjen som skall få stöd, utan det skall tillkomma
              just den unge. Många gånger är ju problemen familjeberoende. Det
              är familjen som utgör problemet.
            </seg>
            <seg>
              De riksomfattande försök med medlingsverksamhet som vi har beslutat
              om, hoppas vi kommer i gång.
            </seg>
            <seg>
              Vi tror att detta är en form som kan göra att ungdomar inte fortsätter
              med brott.
            </seg>
            <seg>
              Den sociala myndigheten skall få större restriktioner. Miljöpartiet
              hoppas att det skall komma sådana förslag från regeringen. Domstolen
              ger yttranden när det gäller hur innehållet för den unge skall
              se ut. Vi tycker även att frivården inom kriminalvården skall
              kunna vara en resurs i detta samarbete.
            </seg>
            <seg>
              Brottsofferutredningen har inte redovisat sina förslag. Vi avvaktar,
              men vi tycker att brottsoffrens ställning är något som det är
              viktigt att hålla reda på så att vi kan göra förbättringar.
            </seg>
            <seg>
              Alternativ till fängelse är ett annat förslag som vi hoppas kommer
              genom Straffsystemkommitténs förslag. Förslaget i fråga om våld
              mot kvinnor har vi väntat på länge. Det har skjutits fram av regeringen,
              men nu är det aviserat till den 4 februari. Vi hoppas verkligen
              att det inte försenas ytterligare.
            </seg>
            <seg>
              Rättshjälpen har ju genomgått en försämring enligt
            </seg>
            <seg>
              Miljöpartiets syn. Vi var emot den nya rättshjälpslagen. Den
              försämrar allmänhetens rättsskydd genom att försäkringsbolag skall
              ta över. De formuleringar som finns när det gäller villkoren säger
              att de som borde ha haft en rättsskyddsförsäkring inte skall få
              hjälp. Det är en väldigt vag formulering. Sedan står det om dem
              som har särskilda skäl. Men i fråga om de här särskilda skälen
              blir man inte riktigt klok på vad som gäller.
            </seg>
            <seg>
              Vi känner en stor oro på det familjerättsliga området. Oron gäller
              att det skall ske inskränkningar när det gäller äktenskapsmål
              och bodelning. Dessa förändringar drabbar ytterst kvinnor. Därför
              yrkar jag bifall till reservation 53. Där vill vi ha en utvärdering
              så fort som möjligt efter ett år för att just se hur försäkringsbolagen
              har skött det här och hur kvinnor -
            </seg>
            <seg>
              och även andra enskilda - har drabbats. Eftersom vi förlorade
              omröstningen har vi dock inte avsatt pengar, och förslaget har
              inte börjat gälla. Det gör det först till årsskiftet. Därför tycker
              vi att det är bättre att föreslå en utvärdering.
            </seg>
            <seg>
              Rättsmedicinalverket har fått för snålt tilltagen budget. Man
              säger i regeringens budgetförslag att nedläggning av avdelningen
              i Uppsala kommer att ge sådana ekonomiska resurser att man kan
              ha verksamheten som tidigare.
            </seg>
            <seg>
              Men när man kontrollerar siffrorna finner man att det inte stämmer.
              Verksamheten i Uppsala skulle hålla på fram till juni 1998. Men
              man måste betala lokalkontraktet, alltså årshyran, och man måste
              betala en upprustning som har skett i lokalen. Man måste betala
              full lön till dem som har blivit uppsagda och som vill studera,
              och man behöver då anställa vikarier för att driva verksamheten
              till juni. Sammanlagt blir det därför inga besparingar under 1998.
              Bedömningen är då att personal- och driftskostnadsminskningarna
              äts upp av omställningskostnaderna.
            </seg>
            <seg>
              Dessutom har Rättsmedicinalverket fått en ökning av antalet rättspsykologiska
              undersökningar. Under
            </seg>
            <seg>
              1997 var det 50 undersökningar fler än under föregående år. Under
              1997 fick Rättsmedicinalverket dessutom ta 14 miljoner ur sitt
              anslagssparande för att verksamheten skulle gå runt. Det säger
              sig självt att man, eftersom man inte själv kan påverka detta
              med de rättspsykologiska undersökningarna utan att det är domstolarnas
              efterfrågan som avgör, inte med denna tajta budget kan göra verksamheten
              så bra som den tidigare har varit eller över huvud taget få den
              att fungera. Därför är det mycket angeläget att man tillskjuter
              pengar för denna verksamhet.
            </seg>
          </u>
          <note type="speaker">
            Anf. 10 ROLF ÅBJÖRNSSON (kd):
          </note>
          <note>
            Fru talman! Jag yrkar bifall till reservationerna 3, 4 och 52.
          </note>
          <u who="rolf_abjornsson_0bbaeb" prev="cont">
            <seg>
              Utgångspunkten för kriminalpolitiken måste vara en personalistisk
              människosyn. Människan har ett absolut värde i sig, och hon utvecklas
              i samvaro med andra. Människan är ett subjekt med fri vilja och
              förmåga att skilja på rätt och fel. Hon kan ta ansvar för sina
              handlingar. Människan är påverkbar, särskilt i tidig barndom.
              Det är i familjen barn danas, och familjen är brottspreventionens
              största resurs.
            </seg>
            <seg>
              Den för en civil kulturs bestånd avgörande internaliseringen
              sker i tidig barndom i interaktion mellan föräldrar och barn.
              Gammal klassisk uppfostran har således en alldeles avgörande betydelse,
              och barnen behöver bägge sina föräldrar. Däri ligger hela grunden
              för det lagreglerade äktenskapet.
            </seg>
            <seg>
              Utskottsmajoriteten nämner i inledningsavsnittet inte familjen
              och dess betydelse med ett enda ord.
            </seg>
            <seg>
              Familjen har i samhällsbygget en så stor betydelse att man i
              all lagstiftning bör beakta att familjens ställning om möjligt
              stärks. Att vissa misslyckas eller väljer andra samlevnadsformer
              får inte ur samhällsperspektivet innebära att man fjärmar sig
              från idealet.
            </seg>
            <seg>
              Fru talman! Utskottsmajoriteten talar i betänkandet om en helhetssyn
              och om att reservanterna har en alltför inskränkt formulering.
              Häri ligger ett fundamentalt samhällsproblem. Utskottsmajoriteten
              tror att allmän politik, såsom t.ex. förbättrad arbetsmarknadspolitik,
              har bäring på brottslighetens utveckling i stort. Detta är helt
              fel. Möjligen är det tvärtom.
            </seg>
            <seg>
              Socialdemokratisk välfärdspolitik efter andra världskriget har
              inneburit en våldsamt ökad kriminalitet. Mycket talar för att
              socialdemokratins bristande känsla för immateriella värden och
              för enskilda människors behov av gemenskap och socialisation,
              har gjort att den moderna, värdenihilistiska, atomiserade staten
              etablerats som en bra grogrund för kriminalitet och mänskligt
              utanförskap.
            </seg>
            <seg>
              Tillfället gör tjuven, har det sagts. Detta stämmer inte med
              modern kriminologi. Det är i stället fråga om hur individens självkontroll
              utvecklas. Har en bra normöverföring ägt rum under barnets uppväxt,
              har straff eller liknande repressiva element mindre betydelse.
              Personen vet ändå vad som rätt och fel och handlar därefter. Därför
              kan man säga att den bästa kriminalpolitiken är en bra familjepolitik.
            </seg>
            <seg>
              Fru talman! När det gäller brott och straff, måste kriminalpolitiken
              styras av principer som tydlighet, likhet, rättvisa, proportionalitet
              och förutsägbarhet.
            </seg>
            <seg>
              Prioriteringar kanske i praktiken är nödvändiga, men lagstiftningen
              skall utgå från att alla brott beivras. Om ett beteende inte föranleder
              ingripande skall avkriminalisering ske.
            </seg>
            <seg>
              Resurserna till rättsväsendet måste vara tillräckliga. Budgetskäl
              kan inte motivera nedskärningar i rättsväsendet.
            </seg>
            <seg>
              Det är ett omistligt värde i en civil kultur med ett väl fungerande
              rättsväsende. I själva verket är detta förhållande en förutsättning
              för ett utvecklat och rikt kultursamhälle och en i ekonomisk mening
              fungerande välfärdsstat. Rättsordningen är institutionernas infrastruktur.
              Inom nationalekonomin betonar man i dag institutionernas avgörande
              betydelse för ett lands välstånd.
            </seg>
            <seg>
              Fru talman! All offentlig verksamhet skall bedrivas effektivt
              och rationellt, men ekonomiska styrmedel för företag passar inte
              inom rättsväsendet. Rättssäkerheten och kravet på mänsklig värdighet
              omöjliggör detta. Vi ser i dag ett rättsväsende i förfall, mycket
              beroende på regeringens okänslighet när det gäller att hantera
              rättsväsendets olika känsliga instrument.
            </seg>
            <seg>
              Regeringens politik inom rättslivet har under innevarande mandatperiod
              präglats av ryckighet och planlöshet. Säkerligen har en övergripande
              syn förelegat, men verkligheten har kanske inte kunnat hanterats
              på ett sätt som överensstämt med planerna. Under alla förhållanden
              har en stor olust och osäkerhet spritt sig inom rättsväsendet,
              och detta är inte bra. En offentlig strategi borde tas fram och
              i största möjliga utsträckning förankras brett. Man bör inte göra
              allvarliga ingrepp i domstolsväsendet, åklagarväsendet eller polisen
              utan en mycket stor samstämmighet, och även med ett mycket långsiktigt
              perspektiv.
            </seg>
            <seg>
              Avslutningsvis vill jag nämna något om rättshjälpskostnaderna.
              Jag blir mer och mer orolig för att den här rättshjälpsreformen
              inte kommer att bli så bra. Det känns som om människor kommer
              att komma i kläm.
            </seg>
            <seg>
              Människor som behöver komma till sin rätt får inte rätt. Därför
              har jag anslutit mig till Miljöpartiets inställning att här måste
              det ske en utvärdering snabbt.
            </seg>
            <seg>
              Det är just stramheten i kravet i tidspreciseringen som är värdefull.
              Under mandatperioden har vi i utskottet gjort olika påpekande
              under tidens gång, men det har hanterats litet si och så av regeringen.
              Rent allmänt sett krävs det en litet mer skarp respons på de krav
              som utskottet ställer.
            </seg>
            <seg>
              Fru talman! Målet för kriminalpolitiken är att minska brottsligheten
              och öka tryggheten. För att klara detta krävs ett moderniserat
              och effektivare rättsväsende. Det är bl.a. mot den bakgrunden
              som
            </seg>
            <seg>
              Socialdemokraterna nu ökar insatserna inom rättsväsendet med
              ca 1 miljard kronor under de närmaste åren. Av den ökningen går
              huvuddelen till att förstärka polisens verksamhet. Närpolisreformen
              fullföljs och ny teknik och nya effektiva arbetsmetoder utvecklas.
            </seg>
            <seg>
              En förutsättning för att vi skall kunna hålla tillbaka brottsligheten
              är att vi främjar en god social utveckling och att vi genom tidiga
              insatser motverkar missbruk och utslagning. Men den rena brottsbekämpningen
              har naturligtvis också stor betydelse.
            </seg>
            <seg>
              Därför krävs det också insatser mot bl.a. vardagsbrottsligheten,
              våldet, drogerna, fiffel och organiserad brottslighet.
            </seg>
            <seg>
              Närpolisreformen har en central betydelse för våra möjligheter
              att få ned vardagsbrottsligheten. Polisen skall finnas på de platser
              och de tider där brott begås.
            </seg>
            <seg>
              New York är långt ifrån ensamma om att pröva nya metoder. Vi
              har Eskilstuna, Kalmar och många andra orter där polisen och övriga
              myndigheter gör mycket fina insatser för att minska brottsligheten
              och öka tryggheten för medborgarna.
            </seg>
            <seg>
              Arbetet med det nationella brottsförebyggande programmet går
              vidare och inriktas nu på att mobilisera kommunerna till att utarbeta
              lokala brottsförebyggande program och inrätta brottsförebyggande
              råd. Vi måste göra just det som polisen gör i dag, nämligen att
              gå från ett rent reaktivt agerande i kampen mot brottsligheten
              till ett proaktivt och mer problemorienterat arbetssätt. Alla
              som kan påverka brottsligheten skall involveras, polis, skola,
              socialtjänst, föreningar, företag, enskilda och familjer.
            </seg>
            <seg>
              Vi måste också bli bättre på att bekämpa våldet.
            </seg>
            <seg>
              Tusentals drabbas varje år, och dessutom är rädslan för våld
              i sig ett stort problem. I storstäderna och en rad andra orter
              har polisen och de sociala myndigheterna gjort fina insatser för
              att kartlägga och analysera våld, drogmissbruk och främlingsfientlighet.
              Nu måste vi gå vidare med rent konkreta åtgärder för att minska
              gängkriminaliteten och användningen av våld var helst det förekommer
              i vårt samhälle.
            </seg>
            <seg>
              När unga begår brott måste regler och insatser vara snabba och
              tydliga. Vi socialdemokrater kommer att föreslå en ny påföljd
              för unga. Överlämnande till socialtjänsten måste ges ett tydligare
              innehåll, och domstolens inflytande över påföljden måste öka.
            </seg>
            <seg>
              Verksamhet med familjerådslag och medling skall stimuleras och
              utvecklas som metoder för att förhindra att ungdomar begår nya
              brott.
            </seg>
            <seg>
              Det behövs också samlade insatser mot våldet. Det behövs särskilda
              krafttag mot det våld som riktas mot kvinnor. Regeringen kommer
              inom kort att lägga fram en särskild kvinnovåldsproposition. Den
              handlar om en rad åtgärder för att förbättra berörda myndigheters
              arbete med dessa frågor, men den handlar också om att skärpa lagstiftningen.
              Ett särskilt fridsbrott införs, könsköp förbjuds, våldtäktsbrottet
              utvidgas och sexualbrottsbestämmelserna ses över. All hantering
              av barnpornografi förbjuds.
            </seg>
            <seg>
              Fru talman! Oroande tecken finns på att alltfler ungdomar prövar
              narkotika och att alltfler är mer välvilligt inställda till narkotika.
              Detta måste tas på största allvar. Vi måste förstärka kampen mot
              drogerna i samhället. Det krävs mer information och utbyggda förebyggande
              insatser. Polisen måste ingripa både mot de stora narkotikahajarna
              och mot gatulangningen. En principiell nollgräns för droger i
              trafiken skall införas. Och landets fängelser skall vara fria
              från narkotika. Regeringen utarbetar för närvarande en strategi
              och handlingslinjer för de närmaste årens narkotikapolitik.
            </seg>
            <seg>
              Vi behöver alla aktivt medverka till en förstärkt opinionsbildning
              mot det ökade drogmissbruket. De liberaliseringssträvanden som
              drivs här i landet och utomlands i en del länder inom EU måste
              vi motarbeta med kraft och konsekvens. Jag tycker att det är mycket
              glädjande att det råder en bred enighet i Sveriges riksdag om
              en restriktiv narkotikapolitik - den traditionella svenska narkotikapolitiken.
              Jag tror det behövs i dessa dagar när alltfler börjar tala sig
              varma för en liberalisering av narkotikapolitiken även i Sverige.
            </seg>
            <seg>
              Fru talman! Vi måste också bli bättre på att bekämpa fiffel och
              organiserad brottslighet. Vi måste sätta åt dem som fifflar och
              de som lever på storskalig brottslighet. Det gäller bl.a. ekonomisk
              brottslighet, s.k. mc-brottslighet och internationella brottssyndikat
              av maffiatyp.
            </seg>
            <seg>
              Ett femtiotal åtgärder har hittills satts i gång inom ramen för
              regeringens särskilda aktion mot den ekonomiska brottsligheten.
              Under 1998 inrättas den nya ekobrottsmyndigheten. I nästa års
              budget avsätts särskilda medel för att skärpa kampen mot den mcrelaterade
              brottsligheten. Straffet för hot mot vittnen har skärpts kraftigt.
              Det övervägs också om vi skall kriminalisera aktivt deltagande
              i organisationer som ägnar sig åt brottslig verksamhet.
            </seg>
            <seg>
              Inom kort får vi förslag om datoriserade förspaningsregister
              och DNA-register och möjligheterna till hemlig avlyssning, buggning,
              utreds. Allt detta syftar till att vi bl.a. skall bli bättre på
              att förhindra och bekämpa den mycket grova brottsligheten, en
              brottslighet som allt oftare visar sig ha internationell anknytning.
              Påföljdssystemet ses över. Halvtidsfrigivningen för grova brottslingar,
              som aldrig avskaffades av den borgerliga regeringen, skall nu
              avskaffas.
            </seg>
            <seg>
              Fru talman! Sedan tre år pågår ett omfattande arbete med att
              reformera rättsväsendet för att det skall bli effektivare och
              för att vi på ett bättre sätt skall förhindra och klara upp brott.
              Genom förslag för att stärka välfärdssamhället, minska arbetslösheten
              och reformera viss kriminallagstiftning skall vi öka möjligheterna
              att uppnå de kriminalpolitiska målet att minska brottsligheten
              och öka tryggheten.
            </seg>
            <seg>
              Kriminalpolitiken kan inte ses isolerad. Den måste för att vara
              verkningsfull präglas av en helhetssyn och ingå som en del av
              den sociala välfärdspolitiken. Den hårdhänta budgetsaneringen
              som har varit nödvändig för att få ordning på Sveriges ekonomi
              har inneburit att vi har tvingats att vidta en rad åtgärder som
              inte har varit bra ur ett välfärdsperspektiv.
            </seg>
            <seg>
              Nu kan vi dock se ljuset i tunneln. Vi kan numera betala för
              oss med egna pengar. Staten kan under de närmaste åren ge kommuner
              och landsting kraftigt ökade statsbidrag för att bygga ut vården,
              omsorgen och utbildningen. På det sättet håller vi samman politiken.
              Vi skapar förutsättningar för att öka tryggheten för barn och
              ungdomar under uppväxttiden. Vi skapar förutsättningar för att
              kommuner och landsting skall kunna hjälpa människor som hamnar
              i kläm. Vi ser till så att välfärdspolitiken också blir ett stöd
              för målet att bekämpa brottsligheten.
            </seg>
            <seg>
              Rolf Åbjörnsson uttryckte sig, tycker jag, på ett för honom drastiskt
              sätt. Han sade att socialdemokratisk välfärdspolitik är grogrunden
              för en våldsam ökning av kriminaliteten under efterkrigstiden.
              Jag måste säga att jag tycker att det var överord.
            </seg>
            <seg>
              Rolf Åbjörnsson och jag hade tillfälle att bevista
            </seg>
            <seg>
              New York för ett tag sedan. New Yorks politik har knappast präglats
              av en socialdemokratiskt välfärdspolitik. Men kriminaliteten och
              brottsligheten i det samhället är ju betydligt högre än i det
              svenska samhället. Det är tvärtom så att den socialdemokratiska
              välfärdspolitiken har gjort att Sverige har haft en något mindre
              brottsutveckling än vad man har haft i många andra länder som
              har haft större sociala skillnader, större sociala motsättningar
              och sämre förhållanden för barn och ungdom.
            </seg>
            <seg>
              Kriminalpolitiken måste bygga på en helhetssyn.
            </seg>
            <seg>
              Det går inte att enbart med polisresurser, straff och krav på
              hårdare tag bekämpa brottsligheten. Man måste också se till brottslighetens
              orsaker och vara hård mot de faktorer som gör att människor begår
              brott. Det är utifrån den helhetssynen som utskottsmajoriteten
              argumenterar i sitt betänkande.
            </seg>
            <seg>
              Visst är familjen viktig, som Rolf Åbjörnsson säger. Det håller
              jag verkligen med om. Men vi har olika förutsättningar här i livet.
              Vi föds utifrån olika förhållanden, ibland i splittrade familjer,
              ibland i familjer som har stora missbruksproblem. Därmed måste
              vi också driva en välfärdspolitik som gör att vi stärker de barn
              och ungdomar som har en särskilt utsatt situation.
            </seg>
            <seg>
              Det är det sammanhållna perspektivet som man inte får glömma
              bort i den kriminalpolitiska debatten.
            </seg>
            <seg>
              Kriminalpolitiken är en del av välfärdspolitiken. Både välfärdspolitik
              i form av åtgärder för att öka den sociala tryggheten och kriminalpolitiska
              åtgärder måste gå hand i hand om vi skall vara framgångsrika i
              vår brottsbekämpning.
            </seg>
          </u>
          <note>
            Anf. 11 LARS-ERIK LÖVDÉN (s):
          </note>
          <note type="speaker">
            Anf. 12 GUN HELLSVIK (m) replik:
          </note>
          <u who="gun_hellsvik_30e307" xml:id="i-2ede720246396be6" next="cont">
            <seg>
              Fru talman! Jag vill ställa några frågor i anslutning till Lars-Erik
              Lövdéns anförande.
            </seg>
            <seg>
              Halvtidsfrigivningen slopades vad gäller straff upp till ett
              år av den borgerliga regeringen. Sedan påbörjades en utbyggnad
              av våra fängelser för att även de för längre tid dömda skulle
              kunna omfattas av tidigast tvåtredjedelsfrigivning.
            </seg>
            <seg>
              Nu säger Lars-Erik Lövdén att socialdemokraterna helt skall avskaffa
              halvtidsfrigivningen, vilket vi är positiva till. Samtidigt görs
              kraftiga besparingar och fängelser stängs. Stångbyanstalten stängs,
              Tidaholmsanstalten förlorar 64 platser. Var skall då de som icke
              längre skall omfattas av halvtidsfrigivningen sitta av sin tid?
            </seg>
            <seg>
              Det andra som Lars-Erik Lövdén tar upp är frågan om narkotika.
              Där är vi vad gäller målen helt överens.
            </seg>
            <seg>
              Lars-Erik Lövdén nämnde att informationen skall ökas. För ett
              och ett halvt år sedan utlovade socialministern på en fråga från
              mig att man skulle skapa förutsättningar för bättre information
              till föräldrar.
            </seg>
            <seg>
              Efter ett och ett halvt års tid har ingenting hänt. Innebär Lars-Erik
              Lövdéns uttalande att man nu konkret kommer att göra något i denna
              del?
            </seg>
            <seg>
              Vidare säger Lars-Erik Lövdén att landets fängelser skall bli
              narkotikafria. Hur skall detta gå till i praktiken? Socialdemokraterna
              har ju sagt nej till de förslag som vi moderater bl.a. har lagt
              fram, om att ytterligare hindra möjligheten med exempelvis helt
              bevakade besök.
            </seg>
            <seg>
              Slutligen säger Lars-Erik Lövdén att polisen skall få en förstärkning
              med över 800 miljoner. I själva verket är det en bestående förstärkning
              med 157 miljoner.
            </seg>
            <seg>
              Om Lars-Erik Lövdén genom ett treårigt avtal får en löneökning
              med 2 % och dessutom tillfälligt får en hel extra månadslön som
              motsvarar ungefär 8 %, skulle Lars-Erik Lövdén då säga att han
              får en löneökning på 14 %? Det är ju så Lars-Erik Lövdén och socialdemokraterna
              uttrycker sig när det gäller förstärkningen till polisen.
            </seg>
          </u>
          <note>
            Anf. 13 LARS-ERIK LÖVDÉN (s) replik:
          </note>
          <u who="gun_hellsvik_30e307" prev="cont">
            <seg>
              Fru talman! Först till halvtidsfrigivningen. När den borgerliga
              regeringen tillträdde 1991 fanns det ett utkast till en lagrådsremiss
              om avskaffande av halvtidsfrigivning, som var förberett av den
              dåvarande socialdemokratiska regeringen. Gun Hellsvik valde att
              gå fram med ett förslag som innebar att man avskaffade halvtidsfrigivningen
              för de korttidsdömda, men behöll den för de långtidsdömda.
            </seg>
            <seg>
              krävde vi att man skulle avskaffa halvtidsfrigivningen helt och
              hållet. Nu kommer regeringen att under nästa år lägga fram ett
              förslag om att avskaffa halvtidsfrigivningen även för de långtidsdömda.
              Då frågar Gun
            </seg>
            <seg>
              Hellsvik: Kommer det att finnas plats på anstalterna för det?
            </seg>
            <seg>
              Ja, det är alldeles givet att det kommer att finnas plats på
              våra kriminalvårdsanstalter för att ta emot vistelser under längre
              tid till följd av avskaffande av halvtidsfrigivning. Beläggningen
              i dag är utomordentligt låg på anstalterna bl.a. som en följd
              av att vi har infört en rad alternativa påföljder där vi delvis
              har varit överens, t.ex. när det gäller elektronisk övervakning.
            </seg>
            <seg>
              Polisens resurser ökar kraftigt under de kommande åren. För 1998
              ökar de med 440 miljoner. Det möjliggör för oss att anställa de
              400 polisaspiranter som går ut nu och att återuppta polisutbildningen.
            </seg>
          </u>
          <note>
            Under vår oppositionstid mellan 1991 och 1994
          </note>
          <note type="speaker">
            Anf. 14 GUN HELLSVIK (m) replik:
          </note>
          <u who="gun_hellsvik_30e307" xml:id="i-ee6906dfa68edd49" next="cont">
            <seg>
              Fru talman! Jag kan inte uppfatta det på annat sätt än att det
              är socialdemokraternas gamla förslag när det gäller slopande av
              halvtidsfrigivningen som rimligen skall komma tillbaka. Lars-Erik
              Lövdén kanske kan påminna sig om att det förslag som då fanns
              från socialdemokratisk sida innebar att fler inte skulle sitta
              samtidigt i fängelse eftersom man i stället för halvtidsfrigivning
              skulle ha en frigivningspermission så att de dömda ändå inte skulle
              sitta längre i fängelse. Med de inskränkningar och de nedläggningar
              som nu äger rum kan det nya förslaget inte innehålla någonting
              annat heller.
            </seg>
            <seg>
              När det gäller förstärkningen till polisen är det ju så, Lars-Erik
              Lövdén, att den bestående förstärkningen är 157 miljoner. Men
              tydligen räknar Lars-Erik
            </seg>
            <seg>
              Lövdén på ett annat sätt. Han lägger samman för de kommande åren.
              Det innebär rimligen att när vi riksdagsmän nästa gång får förhöjt
              arvode kommer Lars-
            </seg>
            <seg>
              Erik Lövdén att lägga samman denna förhöjning månad för månad,
              år för år, och när medierna frågar om vår höjning kommer Lars-Erik
              Lövdén att tala om att vi får en höjning på ungefär 75 000 kr.
            </seg>
          </u>
          <note>
            Anf. 15 LARS-ERIK LÖVDÉN (s) replik:
          </note>
          <u who="gun_hellsvik_30e307" prev="cont">
            <seg>
              Fru talman! Vi skall kanske inte ägna oss åt för mycket sifferexercis
              när det gäller polisanslaget. Det kommer en särskild polisdebatt
              litet senare på dagordningen. Jag måste ändå upprepa vad Ingbritt
              Irhammar sade i sin replik. Vi har genomfört besparingar sammanlagt
              inom polisväsendet på 790 miljoner kronor fram till förra budgetåret.
            </seg>
            <seg>
              Därutöver har inga besparingar genomförts. Nu ökar vi ramen för
              Polisens anslag med 440 miljoner för det kommande budgetåret.
              Gun Hellsvik har varit med om 60 %, 500 miljoner kronor, av de
              besparingarna. Dem har vi varit politiskt överens om i den här
              kammaren. Gun Hellsvik kan väl inte inbilla sig att skillnaden,
              290 miljoner, är avgörande för om det blir en god eller en dålig
              polisverksamhet när det totala anslaget till polisväsendet uppgår
              till 11 miljarder kronor.
            </seg>
            <seg>
              Jag tycker att Gun Hellsvik och moderaterna ute i landet nu vill
              frita sig litet från sitt ansvar när de för en argumentation innebärande
              att deras polispolitik skulle ge så mycket större resurser till
              polisväsendet.
            </seg>
          </u>
          <note type="speaker">
            Anf. 16 INGBRITT IRHAMMAR (c) replik:
          </note>
          <u who="ingbritt_irhammar_7dd43c" xml:id="i-679316197d01c532" next="cont">
            <seg>
              Fru talman! Jag vill ställa en fråga till Lars-Erik
            </seg>
            <seg>
              Lövdén om vilken rättspolitisk strategi socialdemokraterna har.
              Jag gör det mot bakgrund av vår reservation nr 5, där vi efterlyser
              en ordentlig helhetssyn och vill ha en samhällsekonomisk analys
              av organisationsförändringar. Vi är inte emot sådana, men vi vill
              ha organisationsförändringar som leder till ett decentraliserat
              rättsväsende.
            </seg>
            <seg>
              Min fråga till Lars-Erik Lövdén är om er strategi går ut på ett
              centraliserat system för rättsväsendet. Jag ställer denna fråga
              mot bakgrund av att åklagarna avregionaliseras. Åklagarna har
              försvunnit från många platser där de tidigare fanns, och samarbetet
              med polisen är försämrat. Ett antal häkten har lagts ned, och
              nu ägnas ytterligare tid åt att transportera häktade långa sträckor.
            </seg>
            <seg>
              Vi har visserligen gemensamt decentraliserat närpolisverksamheten,
              vilket är bra, men nu genomförs centraliseringar av kriminalpolis,
              vakthavande befäl och annat på de nya stormyndigheterna, och det
              oroar oss i Centern väldigt mycket. Min fråga är om denna centralism
              är i linje med det som socialdemokraterna vill, eller kommer det
              att läggas fram förslag om att polismyndigheterna måste agera
              mera decentraliserat?
            </seg>
            <seg>
              Vi ser nu också förslag om nedläggning av tingsrätter, vilket
              vi är emot.
            </seg>
          </u>
          <note>
            Anf. 17 LARS-ERIK LÖVDÉN (s) replik:
          </note>
          <u who="ingbritt_irhammar_7dd43c" prev="cont">
            <seg>
              Fru talman! Den politik som under senare år har bedrivits inom
              rättsväsendet har ju gått ut på att rationalisera de administrativa
              rutinerna inom detta. Det ser man tydligt inom polisväsendet.
              Införandet av de större polismyndigheterna, som nu i nästan hela
              landet omfattar ett län vardera, innebär att de administrativa
              rutinerna och resurserna samordnas. Till det kommer dock att utbyggnaden
              av närpolisverksamheten ger en decentraliserad och lokalt förankrad
              polisverksamhet.
            </seg>
            <seg>
              Vi har nu i stort sett nått målen för utbyggnaden av närpolisverksamheten,
              som innebär att 30 % av polisverksamheten skall bedrivas som närpolisverksamhet.
              För de mest kvalificerade kriminalpolisiära uppgifterna finns
              det ett behov av mer slagkraftiga enheter på länsnivå. Utvecklingen
              går i två riktningar:
            </seg>
            <seg>
              en decentraliserad närpolisverksamhet, väl utbyggd i bostadsområdena,
              respektive en kriminalpolisverksamhet med kvalificerade inslag
              på länsnivå och en samordning av de administrativa resurserna.
            </seg>
            <seg>
              Det är inte, såsom Ingbritt Irhammar säger, fråga om en kraftig
              centralisering inom polisväsendet.
            </seg>
          </u>
          <note type="speaker">
            Anf. 18 INGBRITT IRHAMMAR (c) replik:
          </note>
          <u who="ingbritt_irhammar_7dd43c" xml:id="i-096a37baa264991f" next="cont">
            <seg>
              Fru talman! Jag nämnde inte bara polisverksamheten utan rättsväsendet
              som helhet. Jag har inget emot att de administrativa uppgifterna
              centraliseras. Jag tycker inte att det räcker att decentralisera
              närpolisverksamheten. Jag menar att det också behövs viss decentralisering
              av kriminalpolisverksamhet och av vakthavande befäl. Vi har som
              exempel Skåne län, där det nu verkligen ser bekymmersamt ut.
            </seg>
            <seg>
              Det gäller också åklagarväsendet, domstolsväsendet, häktena osv.
              Lars-Erik Lövdéns svar ger mig intrycket att det finns en centraliseringsstrategi
              i socialdemokraternas kriminalpolitik.
            </seg>
          </u>
          <note>
            Anf. 19 LARS-ERIK LÖVDÉN (s) replik:
          </note>
          <u who="ingbritt_irhammar_7dd43c" prev="cont">
            <seg>
              Fru talman! Nej, det finns ingen sådan centraliseringsstrategi.
              Däremot går det att uppnå effektivitetsvinster genom att centralisera
              de administrativa rutinerna. Kan man på det sättet åstadkomma
              administrativ rationalisering, skall man givetvis använda möjligheterna
              härtill. I det avseeendet tycks det inte råda några delade meningar
              mellan Ingbritt Irhammar och mig.
            </seg>
          </u>
          <note type="speaker">
            Anf. 20 ROLF ÅBJÖRNSSON (kd) replik:
          </note>
          <u who="rolf_abjornsson_0bbaeb" xml:id="i-5190d30b3812f670" next="cont">
            <seg>
              Fru talman! Kriminalpolitik är någonting väldigt svårt. Det är
              möjligt att jag har formulerat mig litet spetsigt, men det är
              ett faktiskt förhållande att socialdemokratin har lett Sverige
              sedan andra världskriget och att vi har en väldigt kraftigt ökad
              kriminalitet.
            </seg>
            <seg>
              Man har trott att man kan bygga bort kriminaliteten med hjälp
              av en omvärldsanalys. Jag tror inte på det utan menar att man
              måste föra in en annan dimension i sammanhanget. Jag tror inte
              på en välfärdspolitik som grundas enbart på ett materialistiskt
              synsätt.
            </seg>
            <seg>
              USA är på intet sätt något ideal för mig, tvärtom.
            </seg>
            <seg>
              Min och kristdemokraternas syn på kriminalpolitiken har inget
              att göra med att man inte skulle ta hänsyn till att människor
              har skiftande och besvärliga förhållanden och att de kan behöva
              samhällets stöd. Givetvis skall de få det på alla de sätt, men
              budskapet är att det inte räcker fullt ut.
            </seg>
          </u>
          <note>
            Anf. 21 LARS-ERIK LÖVDÉN (s) replik:
          </note>
          <u who="rolf_abjornsson_0bbaeb" prev="cont">
            <seg>
              Fru talman! Det är väl bra att Rolf Åbjörnsson nu modifierar
              sitt uttalande - jag tolkar det så - men jag tycker att han kan
              ta tillbaka det helt och hållet. När han från kammarens talarstol
              ger uttryck för uppfattningen att det är den socialdemokratiska
              välfärdspolitiken som har lett till den ökade brottsligheten är
              han naturligtvis helt fel ute.
            </seg>
            <seg>
              I hela den del av västvärlden där vi har ett statistiskt underlag
              har brottsligheten ökat kraftigt sedan
            </seg>
            <seg>
              50-talet. Den har ökat mer i länder där de sociala skillnaderna
              är stora, där utslagningen är större, där människor lever under
              större otrygghet och där de sociala motsättningarna och spänningarna
              är starka.
            </seg>
            <seg>
              Där har vi en mer omfattande och framför allt mycket grövre kriminalitet,
              med större anslag av våld. Detta är fakta, Rolf Åbjörnsson.
            </seg>
            <seg>
              Det är klart att brottsligheten också i Sverige har ökat sedan
              50-talet. Den har femdubblats till drygt en miljon brott om året.
              Det är naturligtvis en följd av många faktorer. Antalet tillfällen
              till brott har blivit fler. Också anonymiteten i storstadsområdena
              och segregationen har sin inverkan. Att hävda att det är välfärdspolitiken
              som har lett till den ökade brottsligheten är väl ändock att ta
              i. Jag tycker att Rolf
            </seg>
            <seg>
              Åbjörnsson skall ta tillbaka det uttalandet.
            </seg>
          </u>
          <note type="speaker">
            Anf. 22 KIA ANDREASSON (mp) replik:
          </note>
          <u who="kia_andreasson_ce6c96" xml:id="i-ad609c34583ce516" next="cont">
            <seg>
              Fru talman! Jag vill ta upp narkotikabruket, vilket
            </seg>
            <seg>
              - som Lars-Erik Lövdén sade i sitt anförande - är ett ökande
              ungdomsproblem. Det är helt riktigt att vi i
            </seg>
            <seg>
              Sverige har en samsyn på detta, men hur länge till kan vi stå
              emot liberaliseringstendenserna ute i Europa med tanke på att
              det i Amsterdamfördragets artikel
            </seg>
            <seg>
              129 står att det skall finnas en definition av narkotikabrott
              och att majoritetsbeslut skall tillämpas?
            </seg>
            <seg>
              Hur kommer detta att slå på narkotikasynen?
            </seg>
            <seg>
              Finns det över huvud taget möjlighet att ha en egen linje?
            </seg>
            <seg>
              Juristerna tvistar om hur artiklarna skall tolkas.
            </seg>
            <seg>
              Samtidigt finns Schengensamarbetet, där man inte har några gränskontroller.
              Tullen har inte de resurser som behövs. Transiteringarna av transporter
              är av ett helt annat slag. Det underlättar smuggling.
            </seg>
            <seg>
              Vilka möjligheter finns? Är loppet på något sätt kört? När man
              ser det som kommer i EU-samarbetet får man nästan den känslan.
              Har socialdemokraterna studerat det här problemet?
            </seg>
          </u>
          <note>
            Anf. 23 LARS-ERIK LÖVDÉN (s) replik:
          </note>
          <u who="kia_andreasson_ce6c96" prev="cont">
            <seg>
              Fru talman! Den nationella strafflagstiftningen ligger utanför
              EU:s domäner. Vi kan själva utforma vår strafflagstiftning. Det
              är fullt möjligt för oss att upprätthålla den svenska restriktiva
              narkotikapolitiken även inom ramen för ett EU-samarbete.
            </seg>
            <seg>
              Vad man kan känna oro för - och där delar jag
            </seg>
            <seg>
              Kia Andreassons uppfattning - är de allmänna liberaliseringssträvanden
              som förekommer ganska brett ute i Europa och vilka konsekvenser
              de har för en mer sammanhållen narkotikapolitik i Europa.
            </seg>
            <seg>
              Det är klart att Sverige blir ett mer utsatt land om många andra
              länder öppnar för en legalisering av vissa droger. Det i sig är
              ett hot även när det gäller narkotikabruket i Sverige.
            </seg>
            <seg>
              Jag menar att det är fullt möjligt att upprätthålla en restriktiv
              svensk narkotikapolitik med nuvarande narkotikastrafflagstiftning
              även inom ramen för ett
            </seg>
            <seg>
              EU-samarbete.
            </seg>
          </u>
          <note type="speaker">
            Anf. 24 KIA ANDREASSON (mp) replik:
          </note>
          <u who="kia_andreasson_ce6c96" xml:id="i-b01bfad02f9d9342" next="cont">
            <seg>
              Fru talman! Strafflagstiftningen i sig kan vi kanske få behålla.
              Men också där finns en strävan efter att få samma bestämmelser.
              Det är oerhörda krafter som verkar med stor intensitet.
            </seg>
            <seg>
              När det gäller just definitionen av narkotikabrott vet vi att
              innehav för eget bruk ute i Europa inte är något som rättsväsendet
              över huvud taget ingriper mot. Om det skulle bli en överordnad
              bestämmelse, och vi skulle få rätta oss efter den definitionen,
              kommer det att inverka på vår narkotikapolitik.
            </seg>
            <seg>
              Då har dessa krafter tagit över, vilket är på väg.
            </seg>
            <seg>
              Det föregår en intensiv lobbyverksamhet i EU-
            </seg>
            <seg>
              parlamentet, och även en lobbyverksamhet för att påverka den
              FN-deklaration som finns och göra den liberalare.
            </seg>
          </u>
          <note>
            Anf. 25 LARS-ERIK LÖVDÉN (s) replik:
          </note>
          <u who="kia_andreasson_ce6c96" prev="cont">
            <seg>
              Fru talman! Det är då än viktigare att vi i Sveriges riksdag
              och på de sätt vi kan arbeta internationellt hävdar den svenska
              narkotikapolitikens fundament.
            </seg>
            <seg>
              Vi måste se till att vi blir motkrafter mot de liberaliseringssträvanden
              som finns inom delar av Europa.
            </seg>
            <seg>
              De har tyvärr också ibland börjat göra sig gällande i
            </seg>
            <seg>
              Sverige.
            </seg>
            <seg>
              Det är bra att vi har en samsyn när det gäller narkotikapolitiken
              i Sverige. Vi måste blir aktivare internationellt för att också
              verka för den politiken.
            </seg>
          </u>
          <note type="speaker">
            Anf. 26 KIA ANDREASSON (mp) replik:
          </note>
          <u who="kia_andreasson_ce6c96" xml:id="i-6a8ad6dbfde5213d">
            <seg>
              Fru talman! Det gäller hur majoritetsbesluten kommer att utformas.
              Blir det majoritetsbeslut blir lagarna överordnade de svenska,
              och då kan vi inte göra någonting. Det är där den stora faran
              ligger.
            </seg>
          </u>
          <note>
            Polisen, åklagarväsendet, domstolarna och kronofogdemyndigheterna
          </note>
          <note type="speaker">
            Anf. 27 ANDERS G HÖGMARK (m):
          </note>
          <u who="anders_g_hogmark_9d5e82" xml:id="i-9ae7708a04a79c00">
            <seg>
              Fru talman! Det är en viktig debatt som riksdagen i dag för om
              det svenska rättsväsendet. Det är med en viss förvåning som jag
              noterar att det är så pass tomt i kammaren och att det till yttermera
              visso inte är någon från departementet som tycker att det är värt
              att avlyssna denna debatt. Jag beklagar det. Jag är inte övertygad
              om att det skickar rätt signal ut från detta hus till den allmänhet
              som i dag känner att debatten om rättssamhället, eller rättssamhällets
              upplevda förfall, är en väldigt central fråga för människor och
              tryggheten.
            </seg>
            <seg>
              Det är som vi moderater ser det viktigt - och jag tror att det
              är en uppfattning som kan delas av de flesta - att de olika länkarna
              i kedjan i rättssamhället verkligen griper in i varandra och är
              väl avvägda så att kedjan fungerar. En kedja är som bekant aldrig
              starkare än sin svagaste länk. Man kan diskutera detta utifrån
              flera perspektiv.
            </seg>
            <seg>
              Det är viktigt utifrån ett klientperspektiv att man får sin sak
              prövad och utredd, skulden bedömd och dömd. Detta måste ske effektivt
              och på ett rättssäkert sätt. Det är viktigt utifrån ett medborgarperspektiv
              att människor upplever att rättssamhället fungerar. Det är också
              viktigt utifrån ett resurshushållningsperspektiv att rättskedjan
              fungerar effektivt och rättsäkert och att man använder pengarna
              på ett riktigt sätt.
            </seg>
            <seg>
              Polisen är självfallet en av dessa länkar, och en viktig sådan.
              Det är den mest publika delen av rättskedjan. I dagens debatt
              ägnas väldigt stor uppmärksamhet åt hur polisen fungerar, inte
              fungerar eller inte påstås fungera. Från moderat sida känner vi
              en oro för den här debatten. Det beror inte på att medierna granskar.
              Det är det öppna demokratiska samhällets adelsmärke att granska
              polisen. Det finns saker som tål att kritiseras och bör kritiseras.
              Men debatten har utvecklats till någon form av klappjakt där i
              stort sett allting är felaktigt.
            </seg>
            <seg>
              De enskilda polismännen ute på fältet får klä skott för verkliga
              och påstådda brister. Det skapar en olustkänsla som inte förstärker
              möjligheterna att förbättra polisen, oaktat vilka resurser vi
              tillför den. Det är också viktigt att den politiska ledningen,
              som den högsta i landet, och som inte är företrädd i den här debatten,
              inte undsläpper sig signaler och uttalanden som skapar än större
              problem ute på fältet.
            </seg>
            <seg>
              Det är ingen tvekan om hur vi från Moderata samlingspartiet uppfattar
              regeringen, Socialdemokraterna och Centerpartiet - eftersom man
              biträder de resursramar som nu är väsentligt mindre än vad vi
              föreslår från moderat sida. Vi anser att regeringens politik aktivt
              har bidragit till denna utveckling. Det är en politik som karakteriseras
              av dragspelets konst när det gäller att öka och dra ned anslag.
            </seg>
            <seg>
              Från moderat sida har vi, som Gun Hellsvik tidigare har sagt,
              föreslagit en helt annan ram för de kommande tre åren. Det är
              viktigt att man har ett flerårsperspektiv. Det går inte att rätta
              till de brister som jag tror att vi alla är överens om finns på
              något enstaka år, utan det krävs många saker. Flera talare har
              varit inne på detta. Det är nödvändigt att man har detta något
              längre tidsperspektiv.
            </seg>
            <seg>
              Det gäller att bryta den onda cirkel som vi i dag har och som
              man upplever ute på fältet i poliskåren på alla nivåer, vågar
              jag påstå. Det är en ond spiral som på något sätt utvecklar en
              form av håglöshet. Det är en bristande tilltro till förmågan att
              jobba, och en bristande tilltro till ledningen. Det är inte bra.
              Vi måste bryta den utvecklingen och få den goda utvecklingens
              spiral i stället.
            </seg>
            <seg>
              Från vår sida har vi grundinställningen att all brottslighet
              skall bekämpas. Det låter ganska självklart. Men man kan ställa
              det mot diskussionen om att man måste prioritera det ena och det
              andra. Utskottet väljer i sin text - och det finns i och för sig
              en stor enighet om det - att prioritera ett otal brottstyper.
            </seg>
            <seg>
              Man kan litet grand fråga sig vad det är som vi inte prioriterar.
              När man talar så mycket om att prioritera vissa brottstyper leder
              det fram till frågeställningen:
            </seg>
            <seg>
              Vad är det vi inte prioriterar?
            </seg>
            <seg>
              De människor som blir utsatta för den typ av brott som inte prioriteras
              kommer att fundera över samhällets reaktion på detta. Jag tror
              därför att det är viktigt att gå tillbaka till något som man kan
              kalla på många sätt, och som man t.ex. i New York har valt att
              kalla för nolltolerans, dvs. att all brottslighet skall bekämpas.
              Det är en central fråga. Den attityden är djupt förankrad i rättsmedvetandet
              hos människor ute i samhället.
            </seg>
            <seg>
              Vi kan från moderat sida sammanfatta strategin för polisen i
              några punkter.
            </seg>
            <seg>
              Vi måste förebygga och förhindra vardagsbrottsligheten, stoppa
              nyrekryteringen till brottsligheten och uppmärksamma de unga i
              10-15-årsåldern. Flera tidigare talare har varit inne på detta.
              Där spelar närpolisen och uppbyggnaden av en väl fungerande närpolis
              en central roll. Det är då viktigt att den under dessa år får
              resurser att byggas upp i samspel med skola, föreningsliv och
              andra myndigheter. Här vill jag också understryka vikten av norm-
              och värdesystemet. Vi kan fylla samhället med poliser om vi inte
              får ett väl fungerande norm- och värdesystem som inre kompass.
            </seg>
            <seg>
              Vi behöver föra en intensifierad kamp mot den kvalificerade och
              organiserade gränsöverskridande brottsligheten. Vi behöver se
              till att brottsuppklarningsprocenten förbättras. Det kräver en
              kvalificerad utredningsverksamhet, men den lider av stora brister
              genom de avgångar som skett. De neddragna ramarna har definitivt
              aktivt medverkat till bristerna genom att skapa ett flöde av uppsägningar.
            </seg>
            <seg>
              Vi behöver också se till att polisen får ett administrativt stöd
              när det gäller t.ex. organisation. Det är fråga om ett rent och
              krasst administrativt stöd. Det finns i dag stora farhågor inför
              uppsägningen av civilanställd personal. Det görs för små satsningar
              på datautveckling, både av hårdvara och av mjukvara.
            </seg>
            <seg>
              Man kommer aldrig att få ett effektivt fungerande system inom
              polisen om man inte skapar detta, vilket också kräver resurser.
            </seg>
            <seg>
              Vi behöver se till att man nyrekryterar, och det förutsätter
              polisutbildning. Från moderaternas sida konstaterar vi att de
              stora neddragningarna i polisutbildningen kommer att innebära
              stora brister under de kommande åren.
            </seg>
            <seg>
              Fru talman! Domstolarna ingår också som en väsentlig del i rättskedjan.
              Deras uppgift är självfallet att på ett effektivt och rättssäkert
              sätt skipa rätt. Även på detta område finns påtagliga brister.
              Det redovisas klart och tydligt i budgetpropositionen. I förvaltningsdomstolarna
              finns påtagliga brister. Omloppstiderna är oacceptabla, och ett
              antal förhållanden beskrivs i propositionen som oacceptabla. Det
              är jag som använder ordet oacceptabelt, men det visar min och
              Moderata samlingspartiets värdering av budgetpropositionens beskrivning
              av tillståndet i domstolarna.
            </seg>
            <seg>
              I vårt ursprungliga förslag tillförde vi domstolarna ungefär
              200 miljoner kronor under en treårsperiod -
            </seg>
            <seg>
              även här krävs en viss långsiktighet. Regeringen gör i princip
              ingenting tillsammans med Centerpartiet. Man talar om att budgeten
              kommer att överskridas både det ena och det andra året, och man
              avser att komma tillbaka senare, inför 1999. Man påstår att anledningen
              till eländet är att riksdagen har förkastat förslaget om att dra
              ned antalet nämndemän och förslaget om prövningstillstånd i hovrätterna.
            </seg>
            <seg>
              Så riksdagens uselhet att inte gilla regeringens förslag tar
              man till intäkt för att det inte fungerar.
            </seg>
            <seg>
              Man har inga konkreta förslag om att rätta till bristerna med
              långa omloppstider. Jag tror det var Siw Persson som i sitt inledningsanförande
              nämnde att människor får vänta flera år i vissa typer av mål.
              Detta är enligt vår uppfattning helt oacceptabelt. Jag skulle
              vilja fråga Göran Magnusson: Varför denna senfärdighet från regeringens
              sida? Tycker han att det är acceptabelt att människor skall behöva
              vänta så länge på att få sin rätt prövad? Är det förenligt med
              en god funktion i rättssamhällets rättskedja?
            </seg>
            <seg>
              Det finns även andra saker man kan göra för att få domstolsväsendet
              att fungera bättre. Vi har lagt fram en del förslag som återfinns
              i ett antal reservationer.
            </seg>
            <seg>
              Det gäller bl.a. åtgärder för att minska antalet inställda huvudförhandlingar.
            </seg>
            <seg>
              Vi tycker också, fru talman, att det är rimligt att riksdagen
              ger klara signaler om hur viktig nämndemännens uppgift är. Vi
              föreslår att man höjder deras arvoden. Nämndemännen åtnjuter i
              dag 300 kronor.
            </seg>
            <seg>
              Det är inte många kommunala församlingar där man bara får 300
              kronor för sitt arbete. Varför skall man då låta dessa människor
              som har att skipa rätt få dessa dåliga villkor? Det är helt oacceptabelt.
            </seg>
            <seg>
              Jag skulle vilja fråga t.ex. Ingbritt Irhammar, som också tydligen
              anser att man inte skall ge mer pengar till detta, varför hon
              tycker det är rimligt att nämndemännen inte får en skälig ersättning
              för dessa kvalificerade uppgifter. Om Göran Magnusson vill stödja
              henne är jag självfallet intresserad av att lyssna på honom.
            </seg>
            <seg>
              När det gäller domstolarna finns det avslutningsvis anledning
              att fråga sig vad Domstolskommittén egentligen sysslar med. Det
              har försports att den nu skall få ytterligare förlängd tid. Med
              den politikens logik som finns är det naturligt att den utsträckta
              tiden gäller fram till efter valet. Vad är det som Göran
            </seg>
            <seg>
              Magnusson tänker kreera inom ramen för Domstolskommittén och
              skapa majoritet för, som inte går att presentera före valet? Det
              vore intressant att få den frågan utvecklad.
            </seg>
            <seg>
              Fru talman! Andra moderater kommer att belysa frågan om åklagarna
              och ytterligare frågor om polisen. Det finns dock ett par saker
              som jag mycket kort skulle vilja avsluta med.
            </seg>
            <seg>
              Det är glädjande att utskottet samfällt efter litet funderande
              har fått en klar skrivning om insatserna för oljebekämpning i
              Östersjön. Vi noterar det arbete som pågår i Regeringskansliet,
              men vi tycker att det går för långsamt. Vi utgår från att en proposition
              kan föreläggas riksdagen före 1998 års utgång. Det vore utomordentligt
              bra. Det har tagit för lång tid, men vi får vara nöjda med att
              vi kunnat pressa regeringen fram till detta. Samtidigt efterlyser
              vi en klar strategi för miljöbrottsbekämpningen: kompetensutveckling,
              myndighetssamverkan och återigen ekonomiska ramar.
            </seg>
          </u>
          <note>
            Med detta, fru talman, vill jag biträda yrkandet om bifall till
            reservation nr 3.
          </note>
          <note type="speaker">
            Anf. 28 INGBRITT IRHAMMAR (c):
          </note>
          <u who="ingbritt_irhammar_7dd43c" xml:id="i-6229d73be4cc6817">
            <seg>
              Fru talman! Polisen har en nyckelroll i arbetet att motverka
              och stävja våldstendenser i samhället. Den förebyggande verksamheten
              är speciellt viktig och måste prioriteras. Det är mycket viktigt
              att människor kan lita på att polisen finns till hands. Polisens
              närvaro verkar i hög grad brottsförebyggande och skapar förtroende
              mellan polis och allmänhet.
            </seg>
            <seg>
              Men tyvärr har utvecklingen gått åt ett annat håll, vilket vi
              varit inne på tidigare. I medierna rapporteras dagligen om hur
              allt färre brott klaras upp, och detta beskrivs också i budgetpropositionen.
              Polisen hinner inte utreda alla fall. Uppklarningsprocenten är
              mycket låg. Mindre än 10 % av anmälda stölder och inbrott klaras
              upp, och denna andel sjunker dessutom stadigt.
            </seg>
            <seg>
              Polismyndigheterna prioriterar bekämpningen av våldsbrott, men
              den s.k. småbrottsligheten försummas i alltför stor utsträckning.
              Åklagarna lägger ned alltfler fall, och domstolarna får följaktligen
              färre mål att handlägga.
            </seg>
            <seg>
              Det är mot den bakgrunden det känns så viktigt att polisen nu
              tillförs ökade resurser. Som jag tidigare påtalade kommer ju polisen
              att tillföras förstärkningar med sammanlagt 862 miljoner kronor
              under de tre kommande budgetåren. Dessa medel skall främst användas
              till att finansiera anställning av 400 nya poliser, vidareutbildning,
              bekämpning av mcbrottslighet och modernisering av datatekniken.
            </seg>
            <seg>
              Vi har från Centerpartiets sida i ett särskilt yttrande framfört
              att det är viktigt att de ytterligare resurser som polisen nu
              tillförs fördelas så att balans uppnås mellan civilanställd personal
              och polispersonal. I dag fördelas de polisiära resurserna enligt
              en modell som i korthet innebär att länsramarna beräknas efter
              invånarantalet i länen. Hänsyn tas sedan också till storstädernas
              särskilda behov, särskilda arbetsuppgifter i länet som t.ex. tunnelbevakning,
              fjällräddning eller sjöpolisverksamhet.
            </seg>
            <seg>
              Men i dag finns ingen särskild faktor som tar hänsyn till glesbygden.
              Vi i Centerpartiet har länge menat att man vid medelstilldelning
              till polisen ute i landet även bör ta hänsyn till de problem som
              finns i glesbygd, bl.a. långa avstånd och lång utryckningstid.
            </seg>
            <seg>
              Därför yrkar jag bifall till reservation 8, där detta behandlas.
            </seg>
            <seg>
              I reservation 10 menar vi att närpolisverksamhet alltid bör prioriteras,
              även i för polisen kärva tider.
            </seg>
            <seg>
              När det gäller polisens förändrade arbetsmetoder och de erfarenheter
              som finns att ta till vara i New York, vill vi särskilt betona
              att de erfarenheter som finns i vårt land, t.ex. i Eskilstuna
              och Kalmar, är lättare att överföra.
            </seg>
            <seg>
              Så sent som i höstas vid motionsskrivandet krävde
            </seg>
            <seg>
              Centerpartiet en parlamentarisk utredning om polisens effektivitet.
            </seg>
            <seg>
              Ibland kan det gå väldigt snabbt att få sina önskemål tillgodosedda.
              Nu har direktiv för en sådan här utredning tagits fram, och man
              har börjat utse ledamöter som skall sitta i utredningen. En sådan
              här utredning är väldigt viktigt. Den kan nämligen ge svar på
              om det brister i effektiviteten, och om det kan bli en bättre
              polisverksamhet genom en effektivare polisorganisation - vilket
              jag tror - eller om det saknas ytterligare resurser. Skulle det
              vara så får vi ta hänsyn till detta senare, och öka på resurserna
              till Polisen ytterligare. Detta har vi också påtalat i Centerpartiets
              motion.
            </seg>
            <seg>
              I reservation 15 har vi påtalat att omorganisationen av den fasta
              åklagarverksamheten gjort att åklagarna har försvunnit från ett
              stort antal platser. Detta var vi också inne på och diskuterade
              i den förra debatten. Det har inneburit försämrat samarbete mellan
              polis och åklagare och en försämrad verksamhet och service till
              allmänheten. Detta tycker vi är mycket olyckligt. I reservationen
              har vi därför uttalat att polis och åklagare bör finnas kvar på
              samma platser som i den förra organisationen.
            </seg>
            <seg>
              I reservation 21 påtalas att miljöbrottsligheten i många fall
              är en form av ekonomisk brottslighet.
            </seg>
            <seg>
              Bekämpandet av miljöbrott kräver en stor kompetens och en avancerad
              organisationsstruktur. Enligt reservanternas mening faller det
              sig därför naturligt att denna typ av brottslighet och dithörande
              brott, även vad gäller handeln med djur och växter, i framtiden
              skall handläggas av den nya Ekobrottsmyndigheten när det är fråga
              om grövre mål.
            </seg>
            <seg>
              Fru talman! När det gäller ersättning till nämndemän kan jag
              bara instämma i vad Anders G Högmark framhåller, nämligen att
              nämndemännen gör ett fantastiskt arbete och att de 300 kr som
              de får varje gång är ett väldigt lågt belopp. Centerpartiet önskar
              - och det framhålls också från majoritetens sida - att arvodet
              bör höjas snarast möjligt. Jag vet inte varför Anders G Högmark
              tar till sådana brösttoner. Moderaternas reservation är nämligen
              väldigt svag, och det som sägs där är i stort sett samma sak som
              majoriteten säger. Moderaterna har ju inte finansierat någon höjning
              av nämndemännens ersättning! Mot bakgrund av att Anders G Högmark
              låter så indignerad är det konstigt att det bara står så här i
              Moderaternas reservation: "Med hänsyn till det viktiga och krävande
              arbete som utförs av nämndemän bör deras arvoden höjas väsentligt."
              Ja, det tycker vi alla! Sedan står det:
            </seg>
            <seg>
              "Regeringen bör beakta vad vi anfört i det kommande budgetarbetet."
              Ja, det tycker alla andra i utskottet också! Men Moderaterna har
              ju inte finansierat någonting. Det har inte vi i Centerpartiet
              heller kunnat, och därför har vi ingen reservation.
            </seg>
            <seg>
              Däremot har vi en reservation som gäller följande.
            </seg>
            <seg>
              Nämndemän i länsrätt får arvode med 300 kr per dag för förberedelsearbete.
              De behöver läsa in sig på de mål de skall delta i. Enligt vad
              regeringen har uttalat i propositionen om domstolssammansättning
              skall nämndemän i kammarrätt erhålla motsvarande ersättning. Nämndemän
              i hovrätt får däremot endast ersättning för sammanträdesdagar
              i hovrätten. Enligt
            </seg>
            <seg>
              Centerpartiets mening är denna skillnad omotiverad.
            </seg>
            <seg>
              Även nämndemän i hovrätt måste ju inför ett måls avgörande läsa
              tingsrättens dom och vissa handlingar i målet. Detta förberedelsearbete
              bör ersättas på motsvarande sätt som gäller för nämndemän i förvaltningsdomstol.
              Därmed stöder vi i Centerpartiet utredningen om domstolssammansättning.
              Däremot är reservationen svag, eftersom inte vi heller har finansierat
              detta. Men vi tycker att den här principen skall gälla i framtiden,
              och det är vi ensamma om att ha uttalat.
            </seg>
            <seg>
              I reservation 26 framhåller vi att tyngdpunkten i rättsskipningen
              bör ligga i första instans och att överprövning, inte omprövning,
              skall vara den andra instansens uppgift.
            </seg>
            <seg>
              Reservation 28 gäller antalet tingsrätter. En utgångspunkt för
              det fortsatta arbetet med domstolsorganisationen måste vara att
              antalet orter där det finns tingsrätter förblir oförändrat. Det
              är Centerns syn på ett decentraliserat domstolsväsende. Vi tycker
              att domstolarna har en regionalpolitisk betydelse. De är av allmän
              betydelse för orten och regionen. De skapar sysselsättning, men
              framför allt ger de samhällsservice av såväl privat som offentlig
              natur. Det finns anledning att befara att nedläggning av mindre
              tingsrätter medför negativa samhällsekonomiska konsekvenser utan
              att för den skull medföra några besparingar för rättsväsendet.
              Vid nedläggningar måste man nämligen räkna med att resekostnader
              för bl.a. advokater och nämndemän för inställelse vid förhandlingarna
              blir högre. Vidare finns det risk för att längre resvägar för
              parter och vittnen kan öka antalet inställda förhandlingar. Nedläggning
              av mindre tingsrätter kan också leda till minskning av den juridiska
              kompetensen på orten. Över huvud taget kan det ifrågasättas om
              större domstolar är mer effektiva än mindre domstolar i sitt dömande.
            </seg>
            <seg>
              Jag vill ställa en fråga till Anders G Högmark. Det finns moderater
              som reser runt i landet och talar om att de skall bevara de små
              tingsrätter som de besöker.
            </seg>
            <seg>
              Som ett exempel kan jag nämna Anders G Högmarks kollega Maud
              Ekendahl, som har varit vid Klippans tingsrätt och lovat att hon
              skall arbeta för att den skall vara kvar. Men moderater och folkpartister
              är ju de enda som i en reservation har uttalat att de kan tänka
              sig att lägga ned ett visst antal tingsrätter. Det skall dock
              inte vara någon omfattande nedläggning. Min direkta fråga till
              Anders G Högmark blir alltså: Tänker Moderaterna värna om Klippans
              tingsrätt? Det kan jag lova att vi i Centerpartiet tänker göra.
            </seg>
            <seg>
              I reservation 29 påtalas att starka skäl talar för att de s.k.
              sidoverksamheterna bör ligga kvar vid tingsrätterna. En renodling
              av domstolarnas arbetsuppgifter får betydelse för domstolsorganisationen
              genom att det underlag som behövs för en domstol försvinner.
            </seg>
            <seg>
              Det bör vidare framhållas att arbete med frågor om bouppteckningar,
              arvsskatt och inskrivning är av stor betydelse för utbildningen
              av tingsnotarierna och därmed för framtidens jurister.
            </seg>
            <seg>
              När det gäller inskrivningsväsendet vill vi i Centerpartiet framhålla
              att Lantmäteri- och inskrivningsutredningen i sitt betänkande
              ansåg att inskrivningsmyndigheterna vid tingsrätterna fungerar
              väl. Utredningen ansåg att det finns samordningsfördelar bl.a.
            </seg>
            <seg>
              genom tillgången till tingsrätternas juridiska kompetens. I dag
              har samtliga tingsrätter tillgång till modern datateknik och står
              i direkt förbindelse med Centralnämnden för fastighetsdata i Gävle.
              Inskrivningsärenden handläggs i princip omedelbart. Att flytta
              inskrivningsväsendet till lantmäterimyndigheterna leder alltså
              till en onödig och dyrbar centralisering och medför inga effektivitetsvinster.
              En sådan förändring bör inte genomföras. Enligt min mening bör
              regeringen ge Domstolskommittén nya direktiv som går ut på att
              kommittén i sina överväganden skall utgå från att sidoverksamheterna
              skall vara kvar vid tingsrätterna.
            </seg>
          </u>
          <note type="speaker">
            Anf. 29 ANDERS G HÖGMARK (m) replik:
          </note>
          <u who="anders_g_hogmark_9d5e82" xml:id="i-9ff3188ee68b3cb6">
            <seg>
              Fru talman! I det landskap jag kommer ifrån,
            </seg>
            <seg>
              Småland, har vi lärt oss att man inte kan ha råd med allting.
              Med de knappa resurser människorna där har haft har de fått vrida
              och vända på slantarna. Tar man av något så får man avstå någonting
              annat. Detta borde också prägla riksdagen - kanske i högre grad
              nu än tidigare.
            </seg>
            <seg>
              Ingbritt Irhammar! Moderaterna har faktiskt resurser inom de
              ramar - som i och för sig har röstats ned
            </seg>
            <seg>
              - som var vår politiska viljeyttring. För att ta det konkreta
              exemplet med nämndemännen har Moderaterna redovisat ramar som
              skulle ge möjligheter att ge nämndemännen en som vi, och uppenbarligen
              också
            </seg>
            <seg>
              Ingbritt Irhammar, tycker skäligare ersättning för det ansvarsfulla
              och viktiga värv de uträttar. Skillnaden mellan oss moderater
              och centerpartisterna är att de inte har några pengar. De har
              prioriterat på ett annat sätt - och det respekterar jag. Jag respekterar
              när man säger att man inte har pengar eftersom det inte finns
              några. Men Centerpartiet har använt pengarna till något annat,
              och kan därför inte ge nämndemännen någon ersättningsökning.
            </seg>
            <seg>
              Herr talman! Centerpartiet har t.ex. i stället valt partistödet.
              Det är ju också behjärtansvärt från en partiexpeditionshorisont.
              Centerpartiet har också valt presstöd. I och för sig är väl det
              här ett gruppintresse, om man lyssnar på de nämndemän som företräder
            </seg>
            <seg>
              Centerpartiet. Men om man gjorde en enkät är jag inte säker på
              att nämndemännen tycker att det är någon särskilt rysligt klok
              prioritering.
            </seg>
            <seg>
              Herr talman! Jag konstaterar att Centerpartiet inte har några
              pengar till detta. Moderaterna har det. Ett av skälen till att
              Centerpartiet inte har det är att partiet satsat på just den typ
              av verksamhet som vi moderater tycker är något lägre prioriterad,
              nämligen presstödet och stödet till politiska partier.
            </seg>
          </u>
          <note type="speaker">
            Anf. 30 INGBRITT IRHAMMAR (c) replik:
          </note>
          <u who="ingbritt_irhammar_7dd43c" xml:id="i-92239999e1aa5ab8">
            <seg>
              Herr talman! Nu börjar Anders Högmark blanda ihop äpplen och
              päron, presstöd och ersättningar för nämndemän osv. Vi håller
              oss till den motion ni har väckt om rättsväsendet. Där finns ingen
              specificering av att ni vill höja nämndemännens arvoden så och
              så mycket och att det kostar så och så mycket. Det är väl bakgrunden
              till att ni har varit så vaga i er reservation och ber regeringen
              återkomma med förslag. Ni kunde ha visat exakt hur det här skulle
              kunna finansieras, men det har ni inte gjort. Såvitt jag förstår
              är detta mest röstfiske.
            </seg>
            <seg>
              Jag fick inget svar från Anders Högmark: Jag tycker att man bör
              ha en enhetlig linje inom sitt parti.
            </seg>
            <seg>
              Om en ledamot lovar att Klippans tingsrätt - en av de minsta
              - inte skall läggas ned, kan väl Anders Högmark säga om det är
              Moderaternas linje eller ej. I
            </seg>
            <seg>
              reservationen har ni sagt att ni kan tänka er en nedläggning
              av vissa tingsrätter. Ni har inte sagt hur många, men att det
              inte skall vara något omfattande.
            </seg>
            <seg>
              Jag är förvånad över att ni redan i dag accepterar principen
              av en nedläggning av tingsrätter. Jag undrar vilka det skall vara.
              Skall det vara de med tre domare eller färre? I så fall kan inte
              Klippans tingsrätt bevaras. Jag önskar svar på det här området.
            </seg>
          </u>
          <note type="speaker">
            Anf. 31 ANDERS G HÖGMARK (m) replik:
          </note>
          <u who="anders_g_hogmark_9d5e82" xml:id="i-3d318e237d1a9ef0">
            <seg>
              Herr talman! Ingbritt Irhammar säger att jag blandar äpplen och
              päron. Jag tror att det är viktigt att vi i riksdagen inte bara
              sitter här i tårtbiten i dag utan att vi ställer de satsningar
              som vi nu gör eller inte gör på utgiftsområde 4 om rättsväsendet
              mot andra åtaganden som vi vill eller inte vill ha. Det handlar
              om att väga samman helheten. Då kan jag enkelt konstatera att
              vi moderater avdelar mer pengar till rättsväsendet.
            </seg>
            <seg>
              Centerpartiet avdelar mindre pengar. Jag konstaterar att ni gör
              den värderingen. Jag beklagar om detta är ett utslag för att ni
              har fått ge upp inför Socialdemokraternas budgetmanglingar. Jag
              tror att många av
            </seg>
            <seg>
              Ingbritt Irhammars medlemmar, inte minst inom CKF, beklagar detta
              djupt. Jag tror att de är betydligt mer moderata i sina värderingar
              av rättssamhället än vad som återspeglas i budgetramarna hos Ingbritt
              Irhammar. Sedan må man väl kalla det för äpplen eller päron -
              men det är väl ett utslag av den ekologiska mångfalden.
            </seg>
            <seg>
              Jag är alldeles säker på att Maud Ekendahl kommer att utom och
              inom vårt parti kämpa för ett ställningstagande som leder till
              att så många små tingsrätter som möjligt skall bevaras, bl.a.
              Klippan. Ingbritt
            </seg>
            <seg>
              Irhammar får sedan ge sig till tåls i fråga om vad vi landar
              i.
            </seg>
            <seg>
              Jag väntar på att Göran Magnusson skall säga något intressant
              om Domstolskommittén. Ni hade tidigare kunnat bekänna färg om
              Domstolskommittén hade kunnat visa något.
            </seg>
            <seg>
              Vi har varit på många små tingsrätter och sagt att med litet
              kreativ förmåga, med möjlighet att kombinera de olika domstolssystemen
              - förvaltningsdomstolarna och de allmänna domstolarna - finns
              det väsentligt bättre möjligheter att stärka den första instansen,
              vilket också är centralt i den moderata domstolspolitiken.
            </seg>
          </u>
          <note type="speaker">
            Anf. 32 INGBRITT IRHAMMAR (c) replik:
          </note>
          <u who="ingbritt_irhammar_7dd43c" xml:id="i-d54d0d048c440943">
            <seg>
              Herr talman! Då tolkar jag Anders Högmarks uttalande att Moderaterna
              kan lova att Klippans tingsrätt kan bli kvar. Nedläggningen av
              tingsrätter skall inte gälla Klippans tingsrätt. Jag kan inte
              tolka svaret på något annat sätt. Anders Högmark verkar också
              tycka att detta är viktigt. I så fall är det glädjande. Det gäller
              att sedan hålla politikerna till svars för vad de har lovat.
            </seg>
            <seg>
              Jag fick inget svar på varför det inte har skett en finansiering
              av höjningen av arvodet till nämndemännen, när man nu tyckte att
              det var så viktigt. Det är inte bara att avkräva att regeringen
              skall återkomma i budgetpropositionen.
            </seg>
          </u>
          <note type="speaker">
            Anf. 33 SIW PERSSON (fp):
          </note>
          <u who="siw_persson_b459bd" xml:id="i-1672ac158fc3d89f" next="cont">
            <seg>
              Herr talman! Vi vet att läget för polisen är bekymmersamt. Det
              går inte många dagar utan att vi ser olika tidningsartiklar med
              mer eller mindre braskande rubriker. Antalet anmälda brott ökar,
              och antalet uppklarade brott och antal ärenden som åklagaren har
              redovisat har minskat.
            </seg>
            <seg>
              Antalet uppklarade brott i dag är nere i en så låg siffra som
              25 %. Räknar man bort trafikbrott och liknande och ser till stölder
              och brott som drabbar enskilda personer, är uppklaringsprocenten
              så låg som ca 10 %.
            </seg>
            <seg>
              Riksrevisionsverket som granskar de statliga myndigheterna har
              också granskat polisens verksamhet. I en rapport redovisas väsentliga
              hinder för ett effektivt resursutnyttjande. Riksrevisionsverket
              har också föreslagit olika åtgärder för att undanröja hindren.
              Bl.a. pekar man på att polisen har en svag arbetsgivarfunktion
              och att facken har fått för stort inflytande.
            </seg>
            <seg>
              Vid en översyn av tjänstgöringslistorna kan man undra om ledstjärnan
              är maximal ledighet och så litet tjänstgöring som möjligt under
              kvällar och helger - då allmänhetens behov av polisens tjänster
              är som störst.
            </seg>
            <seg>
              Riksrevisionsverket skriver att de turlistor som
            </seg>
            <seg>
              Riksrevisionsverket har granskat i alltför stor omfattning är
              utformade efter personalens krav på bekostnad av verksamhetsintresset.
            </seg>
            <seg>
              I början av 90-talet gjorde RRV en enkät bland poliserna. Det
              var så många som 94 % som tyckte att deras egen organisation är
              både byråkratisk, trög och svår att förändra. Nästan 70 % menade
              att som enskilda poliser hade de liten möjlighet att utnyttja
              deras eget kunnande och erfarenhet.
            </seg>
            <seg>
              Enligt Folkpartiets uppfattning är polisens problem inte i huvudsak
              ett resursproblem. Vi menar att man skall använda resurserna på
              ett mer effektivt sätt.
            </seg>
            <seg>
              Det går att uppnå genom att bl.a. undanröja de hinder som Riksrevisionsverket
              har pekat på.
            </seg>
            <seg>
              Låt mig också ta några minuter för att tala om
            </seg>
            <seg>
              New York-polisens arbetsmetoder, den s.k. nolltoleransen, som
              har uppmärksammats även i Sverige.
            </seg>
            <seg>
              Arbetet grundar sig på professor James Wilsons tanke att det
              finns ett samband mellan oordning och brottslighet. Polisen har
              fokuserat quality of life crimes, dvs. ordningsbrott, vandalism,
              klotter, gatuprostitution och narkotikalangning men utan att de
              grövre brotten har glömts bort.
            </seg>
            <seg>
              Det var intressant för justitieutskottet att få komma dit och
              titta. Men jag blev personligen oroad över att representanter
              från organisationer för mänskliga rättigheter var kritiska till
              skillnaden i behandling mellan vita och färgade. Det är viktigt
              att bevaka utvecklingen och göra en kritisk granskning.
            </seg>
            <seg>
              Något som var mycket intressant var kontrollen av chefer på olika
              nivåer. De fick verkligen stå till svars för sina verksamheter.
              Vi måste bli mycket bättre i
            </seg>
            <seg>
              Sverige på att kontrollera att våra beslut har blivit som vi
              ville - oavsett om det gäller polisen eller någon annan myndighet.
            </seg>
            <seg>
              I fråga om nolltolerans har det genomförts ett projekt inom polisdistriktet
              i Eskilstuna. Det har visat på goda resultat. Men det är något
              fel på den svenska polisverksamheten när man måste skapa en projektform
              av något som faktiskt ingår i den grundläggande verksamheten.
            </seg>
            <seg>
              Vi i Folkpartiet menar att utredningsverksamheten inte får åsidosättas
              i samband med polisens omorganisation och nya verksamhetsinriktning.
              Polisutredningar är ett viktigt moment i att lagföra brottslingar.
              Det finns i dag oroande tecken på en tilltagande brist på den
              polisiära utredningssidan. Allt pekar på att problemen inte bara
              kräver ökad uppmärksamhet utan även en skärpning. Vi har väckt
              en särskild motion om detta.
            </seg>
            <seg>
              Ett område som måste prioriteras ytterligare är kampen mot de
              kriminella mc-gängen. Detta är inte bara polisens kamp. Detta
              är allas vår kamp. Vi kommer aldrig att klara detta, om vi så
              får alla poliser i världen, om vi låter det hela gå så långt att
              det blir en polisiär sak. Det gäller verkligen att ta tag i det
              så tidigt som möjligt. Vi har avsatt 45 miljoner kronor i nästa
              års budget för polisens kamp mot detta.
            </seg>
            <seg>
              Jag vill också passa på att säga att jag tycker att det är väldigt
              bra att man jobbar internationellt när det gäller både de kriminella
              mc-gängen och brottsligheten över huvud taget, speciellt den organiserade
              brottsligheten. Sådan här kriminalitet låter sig inte hindras
              av nationsgränserna. Som ni säkert vet har högnivågruppen inom
              EU kommit fram med flera bra förslag. Det som är intressant är
              att där också ligger en punkt om att se till att det som har föreslagits
              verkligen genomförs.
            </seg>
            <seg>
              När det gäller vad polisen skall arbeta med har vi i
            </seg>
            <seg>
              Folkpartiet föreslagit att man måste titta på vad och hur mycket
              polisen skall syssla med. Det gäller t.ex.
            </seg>
            <seg>
              hur polisen skall bevaka fotbollsmatcher, och jag menar då inte
              de vanliga fotbollsmatcherna utan de stora internationella, som
              ger mycket stora intäkter.
            </seg>
            <seg>
              Utskottet avstyrker motionen om detta men pekar på att det nu
              ligger ett uppdrag hos rikspolisen för att se efter vad polisen
              skall syssla med och vad som kan läggas över på privat verksamhet.
              Det är ett mycket bra steg i rätt riktning.
            </seg>
            <seg>
              Sedan är det frågan om domstolarna. Det finns en domstolskommitté
              som håller på att utreda, och den har fått förlängt förordnande.
              Det skall bli intressant att se när den verkligen kommer med sitt
              emotsedda slutbetänkande.
            </seg>
            <seg>
              Det har nyligen varit en diskussion om antalet tingsrätter. I
              Folkpartiet har vi sagt att vi inte kan gå med på de förslag som
              var på gång i domstolskommittén. Det fanns ett förslag om en minskning
              med drygt
            </seg>
          </u>
          <note>
            60 %, från 96 till 37 tingsrätter.
          </note>
          <u who="siw_persson_b459bd" prev="cont">
            <seg>
              Det kan vara intressant att notera att under den tid som diskussionen
              pågick sade Centerns representant ingenting. Sedan hade vi en
              debatt här i riksdagen, och då blev det litet klarare. Vi får
              hoppas att det håller hela vägen för Centerns del.
            </seg>
            <seg>
              Från Folkpartiets sida har vi sagt att vi inte accepterar en
              stor nedläggning av tingsrätter men att vi kan tänka oss en nedläggning
              av de allra minsta. Det är då inte speciellt meningsfullt att
              i diskussionen argumentera för att ta bort t.ex. Klippan eller
              någon annan tingsrätt, därför att det är att göra det för lätt
              för sig.
            </seg>
            <seg>
              När det gäller åklagarorganisationen vet vi att den också har
              varit utsatt för en förändring. Många har varit väldigt oroliga
              för hur det skulle bli. Vi har dessutom haft en särskild hearing
              om detta i utskottet.
            </seg>
            <seg>
              Många var väldigt tveksamma, och jag tillhörde dem.
            </seg>
            <seg>
              Det visade sig också att det speciellt i inledningsskedet var
              stora problem. Det är då glädjande att kunna relatera att det
              verkar som att det i alla fall börjar fungera något så när bra.
            </seg>
            <seg>
              Men det är inte bra totalt sett att så många olika myndigheter
              så ofta känner att de inte hinner med. I
            </seg>
            <seg>
              slutändan är det definitivt någon som drabbas. Personalen drabbas
              naturligtvis, men den som drabbas värst är den enskilda personen,
              som inte har de allra bästa möjligheterna att försvara sina rättigheter.
            </seg>
            <seg>
              Herr talman! Folkpartiet har sju reservationer. En reservation
              gäller förändrade arbetsmetoder och en annan om polisutredningar.
              Vi har också en reservation om Ekobrottsmyndighetens organisation
              och en om myndighetssamverkan vid bekämpning av ekonomisk brottslighet.
              Vi är med på en reservation om samordning av miljöbrottsbekämpningen.
              Vi har en reservation om domstolsorganisationen i allmänhet och
              en om antalet tingsrätter.
            </seg>
            <seg>
              Jag skall inte yrka bifall till alla sju reservationerna, för
              vinnande av tid, men Folkpartiet står naturligtvis bakom alla
              dessa reservationer. Jag vill yrka bifall bara till reservation
              11, som gäller mom. 15.
            </seg>
          </u>
          <note type="speaker">
            Anf. 34 ALICE ÅSTRÖM (v):
          </note>
          <note>
            Herr talman! Jag skall börja med att yrka bifall till reservationerna
            8, 13 och 16.
          </note>
          <u who="alice_astrom_782072" prev="cont">
            <seg>
              Jag vill instämma i en del av Anders Högmarks inlägg. Det här
              är en viktig debatt, och det har skett oerhörda förändringar inom
              rättsväsendet under de senaste åren.
            </seg>
            <seg>
              Jag saknar också en representant från regeringen i debatten här
              i dag. Det är tyvärr ytterst sällsynt, herr talman, att någon
              representant från regeringen är här när justitieutskottet har
              en debatt. Det hade varit viktigt, när det har skett så stora
              förändringar inom det här området. Det är en fråga som har debatterats
              oerhört mycket i samhället och som oroar väldigt många människor.
              När vi då har en sådan här heltäckande debatt och diskuterar varje
              del i rättskedjan borde det givetvis ha varit en representant
              från regeringen här.
            </seg>
            <seg>
              Herr talman! Trots detta kan debatten bli mycket viktig och bra.
            </seg>
            <seg>
              När det gäller polisen har det varit ett mycket omdebatterat
              område, speciellt det senaste året. Det har varit mycket i massmedierna
              om att polisen inte fungerar. Men polisen har också själv varit
              ute mycket och sagt att man inte kan fullfölja sin uppgift. Det
              sades tidigare från talarstolen att det nästan har blivit en klappjakt
              inom massmedierna med kritik mot polisen. Jag kan delvis hålla
              med om att det är en tendens i massmedierna att bara lyfta fram
              de dåliga exemplen. De goda nyheterna, när polisen lyckas och
              klarar upp brott, kommer aldrig att stå i tidningarna. Det är
              givetvis viktigt att vi som politiska representanter, som handskas
              med dessa frågor, också måste kunna se på det positiva arbete
              som bedrivs. Men tyvärr har man alltid begränsad tid, och då koncentrerar
              man sig på de delar som man anser inte fungerar.
            </seg>
            <seg>
              Polisen får nu ökade resurser. Vi i Vänsterpartiet tycker att
              det är väldigt bra, med de problem som har uppstått inom polisen.
              Men vi tycker inte heller att det har varit tillräckligt. Vi anser
              att man gjorde en felaktig bedömning också inom polisen. Det är
              inte bara en resursfråga, utan det är också en fråga om hur man
              effektivt använder sina resurser. I stället för att se över en
              del av sin verksamhet valde man en alldeles för lätt väg när man
              sade upp en så stor mängd kvinnliga civilanställda, som hade så
              mycket av de administrativa uppgifterna. Man vidtog denna åtgärd
              i stället för att titta på hur man kunde effektivisera.
            </seg>
            <seg>
              Problemet har varit att det har skett en stor omorganisation
              inom polisen när det gäller närpolisverksamheten och sättet att
              arbeta. Det är en mycket positiv förändring, men när det har skett
              i tider av stora neddragningar har man inte kunnat klara en effektivisering
              av sitt arbete och haft svårt att klara omorganisationen samtidigt.
              I och med att man tog det felaktiga greppet att säga upp en mängd
              civilanställda fick välutbildade poliser i stället ta över administrativa
              uppgifter. Det kan givetvis inte vara positivt.
            </seg>
            <seg>
              Även om det nu görs en satsning på poliser och det skall anställas
              400 nya poliser från Polishögskolan är det oerhört viktigt att
              de kommer att finnas ute i verksamheten, att de inte får administrativa
              tjänster.
            </seg>
            <seg>
              Antalet civilanställda behöver också ökas. Man har inte kunnat
              effektivisera administrationen. Man har inte kunnat datorisera
              i den utsträckning som man skulle behöva göra för att kunna minska
              de administrativa tjänsterna. Man gick fel väg.
            </seg>
            <seg>
              Dessutom behöver man nu också gå vidare med arbetet inom polisen
              och följa upp Riksrevisionsverkets rapport. Siv Persson talade
              tidigare om den oerhörda bristen när det gäller turlistorna. Det
              största antalet poliser är tyvärr inte i tjänst vid de tidpunkter
              då flest brott begås. Det gäller helger och sena kvällar. Det
              är oerhört viktigt att vi ser över dessa bitar, så att vi kan
              få ut så mycket som möjligt av de resurser som vi ändå satsar.
            </seg>
            <seg>
              Herr talman! När det gäller polisens uppgifter vill jag säga
              att bevakningen av stora fotbollsmatcher, stora musikarrangemang
              osv. tyvärr har inneburit ganska stora problem framför allt i
              storstadsregionerna, och framför allt här i Stockholm, när det
              gäller närpolisverksamheten. Detta tog även Siv Persson upp. Det
              finns en politisk enighet om att närpolisverksamheten måste fungera
              och att det är den vi skall värna om. Det är det arbetssättet
              som är det viktiga.
            </seg>
            <seg>
              Vi ser nu att närpolisstyrkorna i områdena runt centrum i stort
              sett aldrig är fullbemannade därför att våra närpoliser ständigt
              och jämt blir inkommenderade för att vara med på bevakning vid
              de större arrangemangen. Det är givetvis ett problem för närpolisverksamheten.
              Jag tycker att det är oerhört positivt att Rikspolisstyrelsen
              skall göra en översyn av vad som egentligen är polisens uppgift.
              Här tror jag att det finns en hel del att göra.
            </seg>
            <seg>
              Herr talman! Sedan kommer vi till åklagarväsendet, som har genomgått
              en stor organisationsförändring. Även där gjorde man en kraftig
              neddragning av antalet civilanställda. Det har skapat problem.
              Men man har lyckats genomföra omorganisationen, och den har börjat
              sätta sig. Vi ser positiva resultat. Nu får man ökade resurser,
              som man kommer att använda för att anställa fler åklagare och
              för att återanställa civil personal. Jag tror att vi kommer att
              få se ytterligare förbättringar när det gäller den nya åklagarorganisationen
              i framtiden.
            </seg>
            <seg>
              Sedan kommer vi in, herr talman, på domstolarna och utvecklingen
              inom domstolsväsendet. Det stämmer att det finns problem inom
              vissa delar av domstolsväsendet. Vänsterpartiet skulle gärna se
              att man hade kunnat ösa ut pengar till domstolarna så att de hade
              klarat av målen mycket snabbare och kunnat arbeta bort obalanserna.
              Men det är, som alltid i det politiska livet, en fråga om prioriteringar.
              I den rådande ekonomiska situationen har det framför allt ur det
              brottsförebyggande perspektivet varit viktigt att prioritera ökade
              resurser till kommunerna, vilket vi tog upp i föregående debatt.
            </seg>
            <seg>
              Domstolsutredningen arbetar med frågorna om antalet tingsrätter
              och utvecklingen på det området framöver. Tyvärr har utredningen
              dragit ut på tiden väldigt länge. Jag ser det inte som positivt
              om utredningen får ytterligare tid på sig. Vi i Vänsterpartiet
              har ändå inte velat reservera oss i just detta betänkande. Vi
              vill inte säga hur tingsrättsorganisationen skall se ut i framtiden
              eller hur många tingsrätter som skall läggas ned när utredningen
              ser över dessa bitar. Vi har tidigare signalerat att vi inte kan
              tänka oss den stora neddragning som Domstolsutredningen hade på
              gång från början. Man ser att den politiska processen och signalerna
              från de olika politiska partierna har förändrat diskussionen i
              Domstolsutredningen. Var den kommer att landa återstår att se.
            </seg>
            <seg>
              Frågan om ersättning till nämndemän var uppe tidigare. Utskottsmajoriteten
              skulle väldigt gärna vilja se en höjning. Vi har också i dag hört
              företrädare för olika partier säga att nämndemännen bör få ökad
              ersättning. Man reserverar sig. Man vill att polisen skall få
              mer pengar, att domstolsväsendet skall få mer pengar osv. Man
              vill ha mer pengar till alla områden.
            </seg>
            <seg>
              Det handlar om prioriteringar.
            </seg>
            <seg>
              Här har man valt att föra en politik där man drar ned på kommunerna
              och i stället satsar på detta område. Det är en politisk avvägning.
              Jag hoppas att den ekonomiska situationen kommer att utveckla
              sig så, att det finns möjlighet att ge nämndemännen en bättre
              ersättning i framtiden.
            </seg>
            <seg>
              Utskottet har enats om ett tillkännagivande när det gäller utbildningen
              av nämndemännen. Det tycker jag är en väldigt viktig fråga att
              lyfta upp.
            </seg>
            <seg>
              Herr talman! Min talartid är alldeles strax ute, men jag vill
              ändå nämna frågan om SÄPO. Vi anser att man skulle kunna göra
              besparingar på SÄPO med 50
            </seg>
            <seg>
              miljoner. Man behöver undersöka om det är den typen av organisation
              som man skall ha i framtiden. Skall
            </seg>
            <seg>
              SÄPO vara organiserat på det sättet? Vi har haft en väldig SÄPO-debatt,
              där mycket av verksamheten har ifrågasatts. Jag skall inte uppehålla
              mig längre vid det.
            </seg>
          </u>
          <note type="speaker">
            Anf. 35 KIA ANDREASSON (mp):
          </note>
          <u who="kia_andreasson_ce6c96" xml:id="i-719185832ce45417" next="cont">
            <seg>
              Herr talman! Det övergripande målet för polisen är att minska
              brottsligheten och öka människors trygghet. Det är lätt att säga.
              De målen kan vi alla instämma i. Men sedan kommer vi till frågan
              om hur vi angriper målen.
            </seg>
            <seg>
              Närpolisreformen, med ett brottsförebyggande problemorienterat
              arbetssätt i samverkan med andra organisationer och myndigheter,
              är den modell som
            </seg>
            <seg>
              Miljöpartiet stöder och som vi vill få att fungera.
            </seg>
            <seg>
              Varför fungerar inte polisarbetet som det är tänkt?
            </seg>
            <seg>
              Det måste vi faktiskt konstatera att det inte gör.
            </seg>
            <seg>
              Problem har uppmärksammats. Utredningsverksamheten fungerar inte
              tillfredsställande. Poliser hinner inte med både utredning och
              allmänt polisarbete.
            </seg>
            <seg>
              Utryckningsverksamheten omkullkastar planerat arbete och utredningsarbete.
              Det värsta av allt är att många poliser har tappat arbetslusten.
              De känner inte de positiva framtidsutsikter som de borde göra.
            </seg>
            <seg>
              Effekterna har blivit att antalet anmälda brott ökar, medan antalet
              uppklarade brott minskar med den följdverkan att antalet ärenden
              till åklagaren minskar osv. Det påverkar hela rättskedjan. Mitt
              i all denna röra har administrativ personal sagts upp.
            </seg>
            <seg>
              Vi kräver från Miljöpartiets sida att civilanställd personal
              snarast återanställs och att regeringen ger direktiv om detta
              i det kommande regleringsbrevet.
            </seg>
            <seg>
              De civilanställda har stor betydelse för myndigheternas sätt
              att fungera. En datorisering innebär inte den effektivisering
              som man trott och leder inte till den ökade produktivitet som
              man planerat. Ibland verkar det som om man införskaffar datorer
              därför att man tror att de kommer att verka som robotar, så att
              man kan friställa den administrativa personalen.
            </seg>
            <seg>
              Informationsålderns produktivitetsvinster är en myt, hävdar flera
              ekonomer, med nobelpristagaren
            </seg>
            <seg>
              Robert Solow i spetsen. Han säger att datorer visar sig överallt
              utom i produktivitetsstatistiken. Oavsett om det är rätt eller
              fel finns det en övertro på IT-
            </seg>
            <seg>
              satsningarna. De kostar stora summor, bl.a. när det gäller installering.
              Jag är inte alls motståndare till att man använder IT - tvärtom.
              Men man får ha ett annat förhållningssätt. I och med datorinstallationerna
              får man nya möjligheter.
            </seg>
            <seg>
              Polisen har redan gjort felsatsningar. Man har kastat bort ungefär
              40 miljoner på datorer i radiobilarna, som skulle vara mobila
              arbetsplatser. Det har inte fungerat. Man har heller inte kunnat
              använda datorerna av säkerhetsskäl.
            </seg>
            <seg>
              Däremot finns det andra områden där det saknas datorer. En polis
              som arbetar med att spåra barnporr på Internet, vilket är en mycket
              viktig uppgift, har inte ens en egen dator. Kommunikationen mellan
              åklagare och polis är inte den bästa. Man har inte ens ett fungerande
              e-mail-system.
            </seg>
            <seg>
              Samtidigt är installationen av datorer för EU-
            </seg>
            <seg>
              samarbetet en prioriterad verksamhet. Det är stora system som
              är mycket kostnadskrävande. Det gäller
            </seg>
          </u>
          <note>
            Europol Information System, Schengen Information
          </note>
          <note>
            System och Customs Information System. Det hela handlar faktiskt
            om prioriteringar.
          </note>
          <u who="kia_andreasson_ce6c96" prev="cont">
            <seg>
              Det är inte bara den formen av organiserad brottslighet som skall
              prioriteras i Schengensamarbetet, utan det handlar också om att
              leta efter försvunna varor från andra länder. När vi här i Sverige
              inte kan åtgärda vår egen vardagsbrottslighet, med stulna cyklar,
              inbrott, osv., skall vi i stället leta stulna varor från exempelvis
              Tyskland och Belgien. Det rimmar illa.
            </seg>
            <seg>
              Omorganisationen till en länspolismyndighet och närpolisområden
              har inte fungerat tillfredsställande för de anställda. Enligt
              min åsikt har de anställda ytterst i organisationen inte fått
              vara med i beredningen av omorganisationen. Delaktighet, ansvarstagande
              och ett problembaserat arbetssätt skall gälla även för den egna
              inre organisationen. Det går inte att auktoritära chefer trycker
              på en ny organisation uppifrån utan att det förankras hos de anställda
              och dessa får var med i processen. Närpolisområden skall enligt
              min åsikt vara självstyrande, med vissa samordnande tjänster från
              länspolismyndigheten. Länspolismyndigheten skall inte styra och
              ge närpolisen order som gör ingrepp i och omöjliggör närpolisens
              planering.
            </seg>
            <seg>
              Är polisens problem ett resursproblem? Nej, flera talare här
              har sagt att det inte enbart handlar om resurserna, utan att det
              även handlar om brist på strategi och samordning och att det saknas
              ändamålsenliga modeller och målmedvetenhet för polisarbetet. Som
              exempel har nämnts Eskilstuna. Där tog man minsann tag i sådana
              här frågor. Man införde vad man kallade
            </seg>
            <seg>
              "låg tolerans", vilket i själva verket betydde att man såg till
              att efterleva de lagar som finns och att man såg till att ha gemensamma
              normer för sitt agerande. Jag trodde faktiskt att det var ett
              normalt arbetssätt för polisen, men detta skulle alltså vara unikt.
              Det gör mig mycket förvånad.
            </seg>
            <seg>
              Polisen har under flera år förbrukat mer pengar än vad som anslagits.
              Under 1995/96 förbrukades så mycket som 868 miljoner mer än vad
              som anslagits, men till detta har man sedan utnyttjat sitt anslagssparande.
              Inför budgetåret 1998 börjar polisen med ett underskott på 400
              miljoner. Hur detta hämtas in finns inte redogjort. Det finns
              inga strategier, det finns inte längre något anslagssparande att
              ta av.
            </seg>
            <seg>
              Då kommer vi till de resurser som har utökats för det kommande
              budgetåret. Det är en anslagshöjning på 157 miljoner, men de är
              redan öronmärkta. De skall gå till polisaspiranternas anställning,
              till ny polisutbildning och till utbildning av civil personal.
              De pengarna finns alltså inte tillgängliga. Sedan tillförs ett
              engångsbelopp på 237 miljoner kronor, men också det är öronmärkt.
              En del skall gå till bekämpandet av mc-brott, och resten skall
              gå till IT-projekt för internationellt samarbete, vilket jag redan
              har nämnt.
            </seg>
            <seg>
              Detta stora internationella samarbete, med uppkoppling och investering
              i datorer, har inte ens föregåtts av en konsekvensanalys. Jag
              har gång på gång påpekat hur viktigt det är med konsekvensanalyser
              för att förhindra felsatsningar, som de 40 miljonerna som jag
              redan har nämnt. Man måste göra analyser.
            </seg>
            <seg>
              Slutsatsen blir att inga pengar kommer att satsas på den löpande
              verksamheten, utan polisen måste fortsätta sitt sparande för att
              hämta in de 400 miljoner kronorna från 1997. Det är verkligheten.
            </seg>
            <seg>
              Miljöpartiet vill omfördela 50 miljoner kronor från SÄPO till
              den vanliga polisen med motiveringen att SÄPO behöver omorganiseras,
              eftersom förutsättningarna i dag inte är desamma som tidigare.
              Dessutom vill vi satsa de 237 miljonerna på vardagsbrottslighet
              i stället för att bygga upp register av varierande slag som skall
              kontrollera medborgarna utan att någon skälig brottsmisstanke
              finns som grund. Vi vill att anmälda brott skall klaras av i större
              utsträckning och att polisen finns tillgänglig och synlig för
              medborgarna. Detta kan bäst ske med en lokal polis med både personkännedom
              och geografisk kännedom.
            </seg>
            <seg>
              När det gäller narkotikabrott säger vi i en reservation att vi
              vill att gränskontrollen skall skärpas och bli bättre. Jag har
              redan talat om att jag är rädd för att
            </seg>
            <seg>
              EU-samarbetet skall spoliera vår restriktiva samsyn i fråga om
              narkotika.
            </seg>
            <seg>
              En särskild glesbygdsfaktor är angelägen att ha med vid medelsfördelningen.
              Miljöpartiet anser att särskilda hänsyn bör tas till de problem
              som försvårar ett effektivt polisarbete i glesbygden.
            </seg>
            <seg>
              Miljöpartiet har under hela mandatperioden även påtalat behovet
              av att utbilda poliser och åklagare i miljörätt och problematiken
              kring miljöbrott. Vi kan efter att ha fått information från Polishögskolan
              konstatera att miljörätt nu finns med som ett ämne i kommande
              polisutbildning samt att det skall finnas fortbildningskurser
              på åtta veckor för verksamma poliser. Den utbildning som hittills
              skett har varit mycket uppskattad för bredden och djupet i ämnesområdet,
              engagemanget och det pedagogiska framförandet. Det är min förhoppning
              att denna kvalitet i utbildningen bibehålls.
            </seg>
            <seg>
              Åklagarna har omorganiserats, och det har inneburit problem.
              Jag ser att jag inte har mycket taletid kvar, så jag tar därför
              i första hand upp
            </seg>
            <seg>
              Ekobrottsmyndigheten.
            </seg>
            <seg>
              Miljöpartiet skriver i sin reservation 21 att miljöbrott skall
              ingå i Ekobrottsmyndighetens ansvarsområde. Det här har jag framfört
              vid många tillfällen, men det har skjutits framåt, och regeringen
              har sagt att man skall utreda frågan i ett annat sammanhang.
            </seg>
            <seg>
              Jag tar nu i reservationen upp frågan på nytt. Det är mycket
              viktigt att det kommer till stånd en samverkan, eftersom miljöbrott
              är så pass krångliga att utreda. Vi vill också att miljöbrott
              skall ingå i Ekorådet, som just skall sköta samverkan med myndigheter.
              Vi återkommer till Ekobrottsmyndighetens organisation när riksdagen
              skall behandla regeringens skrivelse om ekonomiska brott.
            </seg>
            <seg>
              Vi kan enas om att det sker en översyn av vad som skall gälla
              för domstolarna i framtiden. Det är inte lätt att spara 200 miljoner
              på domstolsverksamheten. Det är därför utredningen har stora bekymmer
              att kämpa med. Det handlar inte bara om antalet domstolar, utan
              det handlar framför allt om den inre organisationen.
            </seg>
            <seg>
              Uppgiften är att få till stånd ett fungerande domstolsväsende
              för 2000-talet. Det är inte så enkelt som att man kan lägga ned
              verksamheten i Klippan eller att det handlar om var i landet domstolarna
              skall finnas, utan det som behövs är just en översyn av den inre
              organisationen.
            </seg>
            <seg>
              Vi stöder reservation 23. Arvodet till nämndemännen måste höjas.
              Man har inte gjort något åt arvodet sedan 1989. Skall man vänta
              tills man får råd att genomföra en höjning så sker det aldrig,
              eftersom resurserna alltid är knappa. Det handlar här om en ren
              prioritering.
            </seg>
            <seg>
              Vi tror också att domstolarna kan spara på kostnader i samband
              med inställda förhandlingar. Hur detta skall ske kanske mer handlar
              om att anonymiteten är väldigt stor, att advokater och kontaktpersoner
              får ett större ansvar och att man får andra rutiner för att kunna
              hindra det läckage av resurser som blir följden då förhandlingar
              måste ställas in.
            </seg>
          </u>
          <note>
            Jag yrkar bifall till reservationerna 13, 21, 30, 36,
          </note>
          <note>
            38, 42 och 52.
          </note>
          <note type="speaker">
            Anf. 36 ANDERS G HÖGMARK (m) replik:
          </note>
          <u who="anders_g_hogmark_9d5e82" xml:id="i-243f9a348e535c21">
            <seg>
              Herr talman! Jag hade egentligen inte tänkt begära replik på
              det här inlägget, men när man lyssnar på Kia
            </seg>
            <seg>
              Andreasson får man en känsla av att det är så kolossalt mycket
              som Miljöpartiet skall och vill göra. Man vill göra mycket inom
              landet, och man vill göra en del utom landet. Så har man också
              17 miljoner kronor mera i total ram. Visserligen gör man omfördelningar
            </seg>
            <seg>
              - man har ett minus på Säkerhetspolisen med 50 miljoner och kan
              därför till polisorganisationen lägga 50
            </seg>
            <seg>
              miljoner - men jag måste ändå säga att detta är tveksamt. Jag
              blir något undrande inför Miljöpartiets möjlighet att åstadkomma
              detta.
            </seg>
            <seg>
              Kia Andreasson antydde att det är bättre att jobba internt inom
              landet och städa för egen dörr, men finns det något område där
              jag kan önska Miljöpartiet framgång i ett vidgat internationellt
              samarbete - de större partierna håller sig ju med ett utvecklat
              internationellt samarbete i Europa där vi kan försöka lära av
              och påverka varandra, då kulturerna ju kan vara litet olika -
              så är det narkotikapolitiken.
            </seg>
            <seg>
              Här på hemmafronten har Miljöpartiet en mycket klar linje, och
              det är glädjande. Det är en total enighet i Sveriges riksdag.
              Ingen skugga över det. Men jag tror att Miljöpartiet med litet
              god pedagogik skulle kunna ägna litet mer kraft åt vad som kanske
              är dess stora uppgift under de kommande åren i Europasamarbetet,
              nämligen att försöka övertyga en och annan av sina syster- och
              broderorganisationer om den linje som ni har intagit i Sverige.
              Där har ni en uppgift. Om ni kunde åstadkomma någonting där tror
              jag att många i Sveriges riksdag skulle tycka att det var glädjande.
            </seg>
            <seg>
              Sedan är det ju så med den öppna värld vi har i dag och med Europasamarbetet,
              oaktat vilka former vi tycker att det skall ske i, att brottsligheten
              inte känner några gränser. Jag tycker att det är litet grand att
              avskärma sig från den verkligheten när Kia Andreasson pekar på
              alla problem och allt som investeras för att förebygga brottslighet.
              Det är litet märkligt att man är så negativ till detta om man
              verkligen vill bekämpa gränsöverskridande brottslighet.
            </seg>
            <seg>
              Men börja gärna med era egna syster- och broderorganisationer
              ute i Europa och övertyga dem om hur förkastlig den narkotikaliberalism
              är som ett antal av dem pläderar för.
            </seg>
          </u>
          <note type="speaker">
            Anf. 37 KIA ANDREASSON (mp) replik:
          </note>
          <u who="kia_andreasson_ce6c96" xml:id="i-4839baa7da821e98">
            <seg>
              Herr talman! Anders G Högmark kan vara försäkrad om att vi lägger
              stora resurser och krafter just på att påverka inte bara vår egen
              grupp i EU-parlamentet utan även övriga. Min kollega i motsvarande
              utskott i
            </seg>
            <seg>
              EU-parlamentet ägnar stor kraft och en stor del av sin tid åt
              att göra detta. Men, Anders G Högmark, eftersom samarbetet inte
              längre är mellanstatligt utan överstatligt finns det - och det
              var precis det jag tidigare ville påpeka - en stor risk när det
              gäller narkotikasynen och narkotikabrottsligheten om beslut skall
              fattas med majoritet i EU-samarbetet. Det kan nämligen innebära
              att just den strävan vi alla har här i Sveriges riksdag punkteras.
              Vi blir då tvungna att gå den linje som EU-majoriteten bestämmer,
              och där är man klart på väg mot en liberalisering.
            </seg>
            <seg>
              Miljöpartiet vill ha ett samarbete mellan självständiga länder
              där vi tar tag i sådana här frågor, men faran är nu att det i
              stället blir en backlash med denna överstatlighet. Det måste Anders
              G Högmark noga studera i Amsterdamfördragets artiklar.
            </seg>
          </u>
          <note type="speaker">
            Anf. 38 ANDERS G HÖGMARK (m) replik:
          </note>
          <u who="anders_g_hogmark_9d5e82" xml:id="i-82e84bc3816be3f7">
            <seg>
              Herr talman! Jag inser mycket väl att diskussionen om grad av
              överstatlighet eller inte överstatlighet leder fram till en del
              funderingar av det här slaget.
            </seg>
            <seg>
              Men det är alldeles uppenbart att den i grunden viktigaste uppgiften
              för politiska partier i de nationella parlamenten och i internationella
              fora, t.ex. inom EU, är att med parlamentsledamotens uppdrag övertyga
              och skapa opinion för någonting, i det här fallet skapa opinion
              mot tendenser till drogliberalisering.
            </seg>
            <seg>
              Jag vet att även Kia Andreasson agerar i olika sammanhang. Här
              kan Miljöpartiet verkligen ha funnit sin nisch och uträtta någon
              nytta.
            </seg>
          </u>
          <note type="speaker">
            Anf. 39 KIA ANDREASSON (mp) replik:
          </note>
          <u who="kia_andreasson_ce6c96" xml:id="i-b7abcd87ac27c760">
            <seg>
              Herr talman! Miljöpartiet har många nischer som är viktiga att
              fortsätta arbeta för.
            </seg>
            <seg>
              När det gäller narkotikan har vi många gånger poängterat att
              vi velat ha samarbete i dessa frågor men som vi själva vill ha
              det i politiskt hänseende. Den största invändning vi haft mot
              EU-samarbetet gäller ju inte samarbetet i sig utan att det är
              en politisk tillställning med politiska ställningstaganden. Det
              är det som gör det så komplicerat i rättsliga frågor.
            </seg>
          </u>
          <note type="speaker">
            Anf. 40 ROLF ÅBJÖRNSSON (kd):
          </note>
          <note>
            Herr talman! Jag skall inleda med att yrka bifall till reservationerna
            11, 13, 21 och 29.
          </note>
          <u who="rolf_abjornsson_0bbaeb" prev="cont">
            <seg>
              Vi är nog alla ganska bekymrade över att polisväsendet ser ut
              som det gör. Det är inte alldeles lätt att peka på vad man skall
              göra för att komma till rätta med dessa ting. Men man kan inte
              blunda för att det finns ett resursproblem. Vi har också tillskjutit
              ett antal hundra miljoner för att nödtorftigt täppa till det här
              skeppet, som tydligen blöder utomordentligt mycket. Som det sades
              här tidigare går man in i 1998
            </seg>
            <seg>
              med ett minus på 400 miljoner.
            </seg>
            <seg>
              Men det är naturligtvis inte bara en resursfråga.
            </seg>
            <seg>
              Som det ser ut just nu är man rädd att det inte blir några märkbara
              förändringar hur mycket vi än pumpar in det här väsendet.
            </seg>
            <seg>
              Det är säkert en hel del psykologiska faktorer som gjort att
              luften har gått ur polisväsendet. Ett fenomen som vi har pekat
              på och som det har blivit bred uppslutning kring är bekymret kring
              den civilanställda personalen. För mig är det en fullkomlig gåta
              hur någon kan komma på idén att man kan skära bort, enligt vad
              som står i betänkandet, 804 personer under
            </seg>
            <seg>
              1997 i den här typen av organisation. Det är helt oförsvarligt.
              Det är ju hela blodomloppet i den här typen av verksamhet - administrativ
              personal, reception, växel, kansligöromål och allt det som får
              det hela att fungera. Om vi på vår advokatbyrå skulle skära ned
              vår administrativa personal med en fjärdedel skulle byrån inte
              fungera över huvud taget.
            </seg>
            <seg>
              Nu har en bred politisk opinion givit uttryck för att detta besinningslösa
              beslut är galet. Det hoppas jag att regeringen tar åt sig.
            </seg>
            <seg>
              Sedan är det i och för sig mycket märkligt att det här till 100
              % gäller kvinnor. Men när det för en gångs skull sker något realt
              i en kvinnofråga hör man ingenting i den offentliga debatten.
              Det är mycket märkligt. Dessutom har vi den sociala aspekten.
              Att slänga ut människor som troget har jobbat 20 år i det offentligas
              tjänst och alltså besitter en hygglig kompetens osv. i garanterad
              arbetslöshet är inte bra.
            </seg>
            <seg>
              Allt det här skickar naturligtvis också en massa psykologiska
              signaler kors och tvärs om att det inte står rätt till.
            </seg>
            <seg>
              Sedan har vi organisationsfrågor. Jag skall inte upprepa så mycket
              kring det här med New Yorkmodellen, nolltolerans, prioriteringar
              osv., utan som jag tidigare har sagt är grundprincipen att all
              brottslighet skall bekämpas. Också JO har kraftfullt framhållit
              att detta är ett rättvisekrav. Det är också i enlighet med rättsväsendets
              grundidé att alla skall behandlas lika.
            </seg>
            <seg>
              Men en poäng med New York-modellen är resultatuppföljningen.
              Jag tror att vi har ett ledningsproblem i Sverige. Det gäller
              inte bara polisväsendet, även om det kanske är särskilt uttalat
              där. Jag har som ledord skrivit: Sverige har låtsaschefer. Det
              skall jag väl inte säga offentligt, men vad jag menar är förmodligen
              någonting som jag har fångat upp: Man har en akademisk karriär
              inom polisväsendet och en ickeakademisk. Juristerna går in på
              en högre plattform och blir sedan polischefer. Sedan har vi de
              poliser som går från botten och upp, men dessa blir aldrig
            </seg>
            <seg>
              "riktiga" chefer.
            </seg>
            <seg>
              Jag tror att det kan finnas många inom polisväsendet som anser
              att de inte har riktiga chefer. De chefer som uppfattar att de
              är chefer har alltså inte de underlydandes förtroende. Det här
              skall man nog inte prata för mycket om offentligt, men jag tror
              att det där finns ett problem.
            </seg>
            <seg>
              I mina papper står också: Utveckla arbetsgivarrollen. Det har
              redan sagts här att det inte är klokt när facket styr en verksamhet.
              Det finns ingen motpol, utan det är en identitet mellan arbetstagare
              och arbetsgivare. Då blir det den här kantringen som många har
              påtalat, med en schemaläggning som är helt absurd. Politikerna
              måste helt enkelt ta tag i detta för landets bästa. Det är bara
              så.
            </seg>
            <seg>
              En annan sak är ledningens stöd. I den här typen av verksamhet
              där man får fronta, dvs. man får ge sig ut och möta bekymmer i
              sin yrkesutövning, krävs det verkligen att man har stöd uppifrån,
              så att man inte känner att man står ensam och övergiven i slutändan.
            </seg>
            <seg>
              Ett problem är faktiskt, tycker jag, vår egen justitieombudsman,
              som har en benägenhet att mer eller mindre klandra varje litet
              ingrepp som möjligen slirar på någon millimeter utanför vad den
              formella lagen tillåter. Det måste finnas en bättre genomlysning
              av vad polisen verkligen håller på med. Men, som sagt var, regering,
              rikspolischef och justitieombudsman måste gemensamt jobba på sådant
              sätt att den enskilde polismannen, när han står inför en mycket
              svår situation, verkligen vågar ingripa och inte i stället väljer
              att tjänstgöra i polisstationens växel.
            </seg>
            <seg>
              Polishögskolan är också av stor psykologisk betydelse. Det var
              helt enastående att stänga den här typen av verksamhet för att
              nu öppna den igen, med allt vad detta har inneburit. Det är ekonomiskt
              slöseri. Men det är också en känsla av att den verksamhet man
              bedriver inte är riktigt seriös när man inte vill satsa på nyrekrytering,
              nyutbildning, vidareutbildning m.m.
            </seg>
            <seg>
              Det är alltså oerhört viktigt att ha en polishögskola som fungerar
              väl.
            </seg>
            <seg>
              När det sedan gäller åklagarväsendet - det här är en diger lunta
              som man skall gå igenom - får jag inskränka mig till att säga
              att jag sammanfattningsvis tycker att det lokala rättslivet har
              kollapsat genom regeringens politik inom det här området. Det
              är ett faktum. Jag ifrågasätter om man kommer att kunna renovera
              det. Är det någon gång man möjligen skall kunna lägga regionalpolitiska
              synpunkter på saker och ting är det inom rättslivet. Det finns
              många skäl till att man skall ha en stark lokal förankring.
            </seg>
            <seg>
              Vad gäller Statskontorets knep att centralisera administrationen
              men ha kvar verksamheten lokalt behöver man bara åka ut och kolla
              läget för att upptäcka att det inte finns någon lokal verksamhet.
              Åklagarna kommer cyklande eller också åker de tåg - bil vägrar
              de åka - i stället för att jobba med det de skall.
            </seg>
            <seg>
              Sambandet mellan polis och tingsrätt är brutet. Det är en fiktiv
              idé att man kan bryta upp verksamhet i administration och någonting
              annat. Jag tänker med fasa på om vi på vårt kontor skulle ha vår
              administration nere i Göteborg. Nej, den måste naturligtvis vara
              runt omkring.
            </seg>
            <seg>
              De inkomna målen har i värsta fall, det ser man i tingsrätterna,
              minskat med så mycket som 30 %.
            </seg>
            <seg>
              Tingsrätterna handlägger i dag erkända bagatellbrott och mycket
              svåra häktningsmål. Hela skiktet däremellan är borta. Det är inte
              bra.
            </seg>
            <seg>
              Ekobrottsmyndigheten skulle man kunna ta upp mycket tid med.
              Jag måste ändå säga att det är starkt att man har fått fram den
              nya organisationen. Jag inser vilka enorma problem som regeringen
              har haft med att sjösätta någonting nytt inom det här området.
              Jag är en av dem som på ett mycket tidigt stadium har sagt att
              vi måste göra någonting för att komma till rätta med den avancerade
              organiserade brottsligheten.
            </seg>
            <seg>
              Jag måste säga att detta ändå är ett steg i rätt riktning, väl
              medveten om alla bekymmer man har med alla grupper som känner
              sig trampade på tårna på olika sätt. Det är bara att kämpa vidare
              med det. Sedan kan man säkert göra det här mycket bättre när man
              har kommit underfund med vilka misstag man nu har gjort.
            </seg>
            <seg>
              Myndigheten skall självklart handlägga miljöbrotten. Det verkar
              vara en rätt bred enighet om det. Jag kan inte riktigt begripa...
            </seg>
            <seg>
              Är inte mikrofonen inkopplad, är det därför lampan lyser?
            </seg>
          </u>
          <note type="speaker">
            Anf. 41 FÖRSTE VICE TALMANNEN:
          </note>
          <u xml:id="i-eef0344f976d0196" who="unknown">
            <seg>
              Den av talaren angivna taletiden har överskridits.
            </seg>
            <seg>
              Det är därför lampan markerar.
            </seg>
          </u>
          <note type="speaker">
            Anf. 42 ROLF ÅBJÖRNSSON (kd):
          </note>
          <u who="rolf_abjornsson_0bbaeb" xml:id="i-2e1ba1a814d6ecd6">
            <seg>
              Herr talman! Får jag bara fråga, är det de fem minuter jag föranmält
              som har gått?
            </seg>
          </u>
          <note type="speaker">
            Anf. 43 FÖRSTE VICE TALMANNEN:
          </note>
          <u xml:id="i-18c9ef1b0df5fc8c" who="unknown">
            <seg>
              Nej, det är tio minuter.
            </seg>
          </u>
          <note type="speaker">
            Anf. 44 ROLF ÅBJÖRNSSON (kd):
          </note>
          <u who="rolf_abjornsson_0bbaeb" xml:id="i-5f98234e6ef412b1">
            <seg>
              Herr talman! Då skall jag ge mig. Tack!
            </seg>
          </u>
          <note type="speaker">
            Anf. 45 GÖRAN MAGNUSSON (s):
          </note>
          <u who="goran_magnusson_4b25ed" xml:id="i-f6c69040de0b11c7">
            <seg>
              Herr talman! Jag skall börja med att yrka bifall till hemställan
              i justitieutskottets betänkande nr 1, så att det inte uppstår
              några problem när vi så småningom skall gå till beslut.
            </seg>
            <seg>
              Min uppgift är nu att klara av ungefär en timmes ganska ensartad
              kritik mot polisväsendet, mot åklagarväsendet och kanske i någon
              mindre grad mot domstolsväsendet. Jag skall försöka att på några
              punkter beröra det som har sagts här.
            </seg>
            <seg>
              Ramen för rättsväsendet är beslutad tidigare av riksdagen. Några
              förändringar mellan olika utgiftsområden inom ramen har egentligen
              inte föreslagits utöver den förändring på 50 miljoner från Säkerhetspolisen
              till den öppna polisen som Miljöpartiet har föreslagit och som
              för Miljöpartiets del är inledningen till en nedläggning av Säkerhetspolisen.
            </seg>
            <seg>
              Polisen får genom den här budgeten ytterligare
            </seg>
            <seg>
              440 miljoner kronor för 1998. Det är naturligtvis oerhört viktigt
              att vi nu har en ekonomi i landet som innebär att vi kan göra
              den här insatsen för att förstärka polisens arbete.
            </seg>
            <seg>
              Herr talman! I det här sammanhanget kan det ändå vara värt att
              något beröra de besparingar som polisen har utsatts för från 1992
              och framåt. Utgångspunkten var ju att den borgerliga regeringen
              hade kört in Sverige i en ekonomisk situation som innebar att
              det faktiskt inte fanns något utrymme för handlingsfrihet längre.
              Då gjordes en uppgörelse för att sanera ekonomin och i den blev
              socialdemokraterna och de fyra borgerliga partierna överens om
              att 500 miljoner kronor skulle sparas inom polisen.
            </seg>
            <seg>
              En viktig faktor i den uppgörelsen och i de beslut som sedan
              fattades var faktiskt att de 500 miljoner kronorna i första hand
              skulle sparas in på administrationen inom polisen. Därför är det
              något egenartat att i dag uppleva att partier som bestämde att
              det skulle vara på det sättet nu säger att det är besinningslöst
              eller vansinnigt, vilket uttryck Rolf Åbjörnsson nu använde. Nu
              är det kanske inte så noga för Åbjörnsson med uttrycken, för han
              talar ju inte i offentliga sammanhang utan i en trängre krets
              i riksdagens kammare. Därav kan man kanske förstå ytterligare
              ett och annat uttryck som han har meddelat oss i dag.
            </seg>
            <seg>
              Det är egenartat att höra hur partier som var överens om att
              det var den administrativa personalen som skulle bära besparingen
              i allt väsentligt i dag tycker att det var mycket märkligt. Det
              framställs närmast som om det är polischeferna och polisverksamheten
              själv som har bestämt den inriktningen. Jag tycker att vi skall
              vara hederliga nog och säga att ingen av oss stod upp och sade
              att besparingen måste drabba polismanstjänster. Det fanns två
              skäl: Annars skulle bara kvinnor drabbas, och dessutom skulle
              verksamheten inte fungera om den här personalkategorin minskades
              för mycket. Jag tycker att vi skulle kunna vara överens om den
              delen av den här debatten.
            </seg>
            <seg>
              Får jag sedan beträffande domstolsväsendet säga att det naturligtvis
              inte är tillfredsställande med de balanser som finns i detta sammanhang.
              Regeringen har lagt fram förslag till riksdagen som syftade till
              att man skulle kunna öka effektiviteten. Men dessa förslag ogillades
              av riksdagen, och jag tycker inte att det är konstigt att regeringen
              påpekar det. Sedan får man naturligtvis fundera på ytterligare
              åtgärder för att ta sig fram i detta sammanhang.
            </seg>
            <seg>
              Jag skall säga något om Domstolskommittén, även om det inte är
              någon huvudfråga för riksdagen i dag.
            </seg>
            <seg>
              Den kommer möjligen att tas upp så småningom. Det är riktigt
              att kommittén har begärt ytterligare tid, inte på grund av att
              den inte har slutdiskuterat antalet tingsrätter utan därför att
              den vill avvakta erfarenheterna av viss försöksverksamhet som
              pågår om domstolarnas, egentligen tingsrätternas, inre arbete.
              Den förändringen av domstolsarbetet skulle leda till en ökad effektivitet.
            </seg>
            <seg>
              Vi har från talarstolen fått deklarationer från flera partier
              om vad de inte kan gå med på i Domstolskommitténs arbete. Även
              i kommittén har vi hört dessa deklarationer. Som ledamot i den
              kommittén måste jag säga att det vore trevligare och mer konstruktivt
              att höra om partiernas företrädare både här i kammaren och i kommittén
              kunde meddela vad de är beredda att gå med på. Det är först då
              som vi har möjlighet att konstruktivt diskutera ett slutbetänkande.
            </seg>
            <seg>
              Jag skall åter tala om domstolarna. Jag fick en direkt fråga
              om de långa handläggningstiderna var acceptabla. Jag vill bara
              säga att det naturligtvis inte är acceptabelt i ett längre perspektiv
              med långa handläggningstider. Det är inte acceptabelt med t.ex.
              skattemål som drar ut för långt på tiden, utan man bör på något
              sätt försöka förändra och förbättra läget.
            </seg>
            <seg>
              Jag vill i detta sammanhang också ta upp frågan om arvodet till
              nämndemännen. Det har här framställts som om de trehundra kronorna
              vore den enda ersättning som nämndemännen får. Så är ju inte fallet.
            </seg>
            <seg>
              Nämndemännen får också ersättning för förlorad arbetsförtjänst.
              De som egentligen har det minsta utbytet av arvodet, om man ser
              det som ersättning för utfört arbete, är faktiskt de som har en
              anställning, vilket innebär att de förlorar pengar när de går
              till tingsrätten, därför att de då först måste satsa de trehundra
              kronorna och sedan få ersättning upp till den förlustnivå som
              de har i arbetet. De får alltså egentligen ingen ersättning alls
              för det utförda arbete utan bara ersättning för den inkomstförlust
              som de åsamkas. Andra nämndemän som inte gör denna inkomstförlust
              får ju ut de trehundra kronorna. De skall naturligtvis betala
              skatt för dessa pengar, men det behöver väl inte särskilt påpekas.
              Men de får i alla fall de trehundra kronorna.
            </seg>
            <seg>
              Herr talman! Sedan vill jag säga något om narkotikadiskussionen.
              Jag har självklart ingen annan mening än riksdagen tidigare har
              uttalat om den svenska narkotikapolitiken. Den skall givetvis
              ligga fast. Jag är också som många andra oroad över utvecklingen
              av narkotikadebatten inom Europa, och kanske framför allt inom
              EU-området, eftersom det är den debatten som vi hör. Men mitt
              engagemang i Europarådet gör att jag har anledning att känna oro
              för Europa som helhet därför att det bl.a. ute i de f.d. kommuniststaterna
              också finns en utomordentligt besvärande utveckling som går oberoende
              av eller parallellt med utvecklingen inom det nuvarande EU-området.
              Varför jag tycker att det är angeläget att beröra denna fråga
              är att jag under informationen och diskussionen i bl.a.
            </seg>
            <seg>
              EU-nämnden inför Amsterdamfördraget i varje fall inte har uppfattat
              det på ett sådant sätt att fördraget, när det blir ratificerat
              i Sveriges riksdag och av andra länder, i sig leder till en försvagning
              av den svenska nakotikapolitiken. Jag tycker att det är angeläget
              att få säga att det inte finns något förslag inom EU:s beslutsinstanser
              som tyder på att man är på väg att förändra narkotikapolitiken.
              Jag har naturligtvis den allra största respekt för Europaparlamentet.
              Men jag måste också konstatera att Europaparlamentets beslut,
              åtminstone i denna typ av frågor, mer är av opinionsbildande karaktär
              än av den karaktären att de direkt påverkar den svenska narkotikapolitiken.
            </seg>
            <seg>
              När det gäller narkotikafrågan tycker jag också att det är angeläget
              att faktiskt peka på att förändringar i gränskontrollen självklart
              har inverkan på dessa frågor. Men det som jag tror är avgörande
              för hur det utvecklar sig i Sverige är normbildningen och attityderna
              till narkotika i allmänhet ute i Europa och den påverkan som det
              har också på den svenska allmänheten. Jag menar att om man får
              en kraftig utveckling mot en liberalisering kommer vi aldrig att
              kunna kontrollera bort det problemet ur Sverige. Då är det dessvärre
              andra åtgärder som måste vidtas.
            </seg>
          </u>
          <note type="speaker">
            Anf. 46 INGBRITT IRHAMMAR (c) replik:
          </note>
          <u who="ingbritt_irhammar_7dd43c" xml:id="i-150417e4d3eb3134">
            <seg>
              Herr talman! Till Göran Magnusson vill jag meddela vad vi i Centerpartiet
              har gått med på när det gäller domstolsorganisationen. Vi går
              med på att bevara de tingsrätter som vi har i dag. Vi menar att
              det är samhällsekonomiskt lönsamt och effektivt. Men jag förstår
              att Göran Persson och Socialdemokraterna har en annan inriktning.
              Då förstår jag också att Socialdemokraterna kan glädjas åt att
              Moderaterna och
            </seg>
            <seg>
              Folkpartiet går med på en nedläggning av antalet tingsrätter,
              dock inte omfattande. Sedan är det väl bara intressant att försöka
              luska ut vad "inte omfattande" betyder. Men jag undrar om Göran
              Magnusson är beredd att i dag meddela hur pass omfattande minskning
              som Socialdemokraterna är beredda att göra av antalet tingsrätter.
            </seg>
            <seg>
              Min andra fråga rör resurser till polisen - resursfördelningssystemet.
              I dag fördelar vi resurserna, som jag sade i mitt anförande, efter
              antalet invånare. Vi har en storstadsfaktor, och vi har ytterligare
              en faktor som tar hänsyn till speciella problem. Det gäller t.ex.
            </seg>
            <seg>
              sjöpolis, fjällräddning och tunnelbana. Har Göran
            </seg>
            <seg>
              Magnusson och Socialdemokraterna inte någon förståelse för att
              det kan behövas en extra glesbygdsfaktor just mot bakgrund av
              svårigheter för polis att nå fram till brottsplats, att stödja
              brottsoffer, m.m. på grund av att det finns speciella problem
              med långa avstånd i glesbygden?
            </seg>
          </u>
          <note type="speaker">
            Anf. 47 GÖRAN MAGNUSSON (s) replik:
          </note>
          <u who="goran_magnusson_4b25ed" xml:id="i-14920ca75612642e">
            <seg>
              Herr talman! Jag har även tidigare förstått att Ingbritt Irhammar
              går med på inga förändringar alls. Det är klart att det naturligtvis
              ändå är ett besked. Men om man har uppfattningen att det är angeläget
              att organisationsförändringar beträffande domstolsväsendet omfattas
              av en bred majoritet tror jag att det är viktigt för alla partier
              att försöka medverka till att det kan bli en bred majoritet om
              en sådan fråga. Det är väl ändå på det sättet att de allra minsta
              tingsrätterna har svårigheter av olika slag som det finns anledning
              att observera.
            </seg>
            <seg>
              Jag har naturligtvis också förstått att man inte kan nå en majoritet
              precis för det som man kan utläsa av direktiven till domstolsutredningen
              beträffande nivån på antalet tingsrätter. Jag föreställer mig
              att jag för min del i varje fall kan vara beredd att diskutera
              en nivå strax över 70.
            </seg>
            <seg>
              När det gäller fördelningen av resurser till polisområdet och
              detta med en särskild glesbygdsfaktor har jag, och det har jag
              också sagt i utskottet, ingenting emot nämnda faktor. Frågan är
              bara vilka effekterna totalt sett blir. Jag har inte sysslat särskilt
              länge med polisfrågor, men det är bekant för mig att det har gjorts
              omfattande studier kring nycklar för resursfördelning med en rad
              olika faktorer inlagda. När allt sist och slutligen summerades
              kom man fram till att det blev ungefär samma resultat med fördelade
              resurser, med de tillägg som finns i systemet. Jag är alltså inte
              helt övertygad om att det är alldeles enkelt att åstadkomma den
              här förändringen.
            </seg>
          </u>
          <note type="speaker">
            Anf. 48 INGBRITT IRHAMMAR (c) replik:
          </note>
          <u who="ingbritt_irhammar_7dd43c" xml:id="i-ad7b0523e98723d9">
            <seg>
              Herr talman! Jag vill tacka Göran Magnusson för att hans besked
              om i vilken riktning förändringarna är på väg när det gäller antalet
              domstolar.
            </seg>
            <seg>
              Vi i Centerpartiet är inte emot förändringar, men vi menar att
              förändringar skall leda till något som är bättre och mera effektivt.
              Vi har verkligen gjort besök och även tittat närmare på utvärderingen
              av effektiviteten hos de minsta tingsrätterna, som visar sig vara
              väl så effektiva som de större. Vi skulle snarare vilja tala för
              en delning av de allra största tingsrätterna.
            </seg>
            <seg>
              Det har nämligen visat sig att de mindre och de minsta tingsrätterna
              på ett mycket fint sätt klarat av de allra svåraste målen och
              att de har mycket att lära andra tingsrätter. Detta gör att vi,
              trots att en majoritet är mot oss, absolut inte vill lägga ned
              de mindre tingsrätterna, som alltså är fantastiska.
            </seg>
            <seg>
              När det gäller glesbygdsfaktorn måste jag säga att det är ledsamt
              att vi i utskottet inte kunde ha en positiv skrivning om att detta
              återigen borde ses över. Vi ser ju att poliser uppe i norr lämnar
              sina tjänster därför att det med nuvarande resursfördelning är
              omöjligt att klara de enorma områden som måste täckas in.
            </seg>
            <seg>
              Detta är inte så konstigt. Kanske rör det sig om två tre timmars
              tid för att rycka ut till en brottsplats. Det kan röra sig om
              misshandel i hemmet. Om en misshandlad kvinna vill ha polishjälp
              tar det ett par timmar för polisen att nå fram. Den faktorn måste
              man ta hänsyn till i sådana här fall.
            </seg>
          </u>
          <note type="speaker">
            Anf. 49 GÖRAN MAGNUSSON (s) replik:
          </note>
          <u who="goran_magnusson_4b25ed" xml:id="i-048157e10feccadd">
            <seg>
              Herr talman! När det gäller antalet tingsrätter vill jag inte
              bli citerad som att utvecklingen skulle vara på väg mot drygt
              ett sjuttiotal tingsrätter. Jag vågar över huvud taget inte uttala
              mig om den saken, utan jag gav väl mera uttryck för min bedömning
              av vad som skulle kunna vara ett något så när lämpligt antal.
            </seg>
            <seg>
              När det gäller Domstolskommitténs arbete är det en stark fokusering
              på just antalet tingsrätter och på skyddet/bevarandet av de allra
              minsta tingsrätterna.
            </seg>
            <seg>
              Detta är litet olyckligt. Domstolskommittén har en bredare uppgift.
              Jag tror att det skulle vara värdefullt för det framtida domstolsväsendet
              om kommittén fick möjligheter att redovisa sina tankar och synpunkter
              på en framtida domstolsorganisation, inklusive verksamheten i
              de olika, eventuellt sammanlagda, organisationerna.
            </seg>
            <seg>
              Vi har också studerat frågan om de allra största tingsrätterna
              men hittills har vi inte kommit fram till att något skulle vara
              att vinna på att göra dem mindre.
            </seg>
            <seg>
              Just nu finns det alltså inga förslag på den punkten.
            </seg>
            <seg>
              När det gäller den särskilda glesbygdsfaktorn pågår det stora
              förändringar inom polisverksamheten.
            </seg>
            <seg>
              Man har inte bara haft besparingar att arbeta med, utan det har
              också rört sig om anslagsöverskridanden av nästan otroliga mått
              något år efter att året innan ha haft ett anslagssparande av ungefär
              samma omfattning. Dessutom har det varit en omflyttning av polisresurser
              från vissa delar av landet till tätorterna. Allt detta har varit
              väldigt påfrestande. Därför menar jag att det inte är meningsfullt
              att nu studera den här fördelningsnyckeln ytterligare.
            </seg>
          </u>
          <note type="speaker">
            Anf. 50 KIA ANDREASSON (mp) replik:
          </note>
          <u who="kia_andreasson_ce6c96" xml:id="i-461fea79dd27a9a8">
            <seg>
              Herr talman! På många punkter är vi i Miljöpartiet kritiska till
              den insynsskyddade verksamhet som bedrivs av SÄPO. Det är andra
              eller tredje gången jag hör att Miljöpartiet vill lägga ned SÄPO.
              För att en gång för alla klargöra hur det förhåller sig vill jag
              säga att det inte är så drastiskt. Man kan inte säga på det viset.
              Jag vill inte att Göran Magnusson heller gör det. Av vårt budgetförslag
              för de kommande åren framgår det tydligt att vi vill omfördela
              50 miljoner kronor år 1998, 100 miljoner kronor år 1999 och
            </seg>
            <seg>
              100 miljoner kronor år 2000. På sikt vill vi ha en levande diskussion
              om hur verksamheten inom SÄPO
            </seg>
            <seg>
              skall kunna samordnas med den vanliga polismyndigheten och kanske
              träffa en överenskommelse. Göran
            </seg>
            <seg>
              Magnussons beskrivning är alltså felaktig, vilket jag nu har
              förtydligat.
            </seg>
            <seg>
              Narkotikan och Amsterdamfördraget har vi inte alls diskuterat
              här i Sverige, säger Göran Magnusson, och det har inte diskuterats
              i EU-nämnden att det skulle vara en fara för synen på narkotikan.
              Jag kan då berätta för Göran Magnusson att denna diskussion är
              livlig i EU-parlamentet. Just narkotikaliberalerna ser i Amsterdamfördraget
              en möjlighet att styra utvecklingen. Därför rekommenderar jag
              er socialdemokrater att tränga in i frågan. Ni har ju verkligen
              resurser att kontrollera hur det förhåller sig.
            </seg>
          </u>
          <note type="speaker">
            Anf. 51 GÖRAN MAGNUSSON (s) replik:
          </note>
          <u who="goran_magnusson_4b25ed" xml:id="i-2a77132f3df7299f">
            <seg>
              Herr talman! Det är väldigt bra om Miljöpartiet nu anser att
              det arbete som bedrivs inom säkerhetspolisen behövs. Men att det
              mer är fråga om huruvida det skall organiseras på en särskild
              SÄPO-enhet eller integreras med den öppna polisens verksamhet
              är naturligtvis en uppfattning som jag inte delar.
            </seg>
            <seg>
              Av Miljöpartiets motion om detta framgår det mycket tydligt att
              de 50 miljoner kronorna år 1998
            </seg>
            <seg>
              och de ytterligare 100 plus 100 miljoner kronorna för de två
              kommande åren är inledningen på en nedläggning av SÄPO. Jag kan
              inte förstå det på annat sätt än att man helt enkelt vill lägga
              ned SÄPO. Om man anser att SÄPO:s verksamhet i sig är nödvändig
              för en nation av samma typ som vår nation, men att det skall organiseras
              på ett annat sätt, är det en helt annan sak.
            </seg>
            <seg>
              Vi får nu anse att den saken är utredd. Miljöpartiets motion
              gäller alltså inte, utan Kia Andreassons uttalande nu är det som
              är det korrekta.
            </seg>
            <seg>
              I narkotikafrågan är jag av samma uppfattning som Kia Andreasson.
              De krafter i EU-parlamentet som vill göra förändringar i lagstiftningen
              genom direktbeslut eller genom direktiv som får direkt effekt
              i varje nations lagstiftning försöker måhända se möjligheter till
              detta i Amsterdamfördraget, men det är inte detsamma som att Amsterfördraget
              medger detta.
            </seg>
            <seg>
              Vi är på det klara med att det i Europa, framför allt bland de
              krafter som vill driva EU i federalistisk riktning, finns ett
              intresse av att också koordinera strafflagstiftningen och då inte
              bara på narkotikaområdet utan också rent allmänt. Det är en utveckling
              som enligt min och Socialdemokraternas mening på alla sätt måste
              motverkas. Den här typen av lagstiftning är av speciell nationell
              karaktär och skall också förbehållas de nationella parlamenten.
            </seg>
          </u>
          <note type="speaker">
            Anf. 52 KIA ANDREASSON (mp) replik:
          </note>
          <u who="kia_andreasson_ce6c96" xml:id="i-40b30493d23b4633">
            <seg>
              Herr talman! Vi behöver inte orda mer om
            </seg>
            <seg>
              SÄPO:s neddragning. Motioner tolkas på olika sätt, men jag tycker
              att det har gjorts klarlägganden här.
            </seg>
            <seg>
              Likadant är det med Amsterdamfördraget. Det handlar om tolkning.
              Jurister studerar artiklarna och tolkar dem olika - de kommer
              till olika slutsatser. Just att det är möjligt att göra så olika
              tolkningar av dessa artiklar är oroväckande. Det som sägs här
              i Sverige av
            </seg>
            <seg>
              Socialdemokraterna, nämligen att straffrätten skall vara en nationell
              angelägenhet osv., har ju redan överträtts i Amsterdamfördraget.
            </seg>
            <seg>
              När man studerar artiklarna ser man att det inte är så längre.
              Det behövs en diskussion om detta även i justitieutskottet, inte
              bara i EU-nämnden, därför att det specifika för de här frågorna
              är att vi diskuterar, tittar på artiklarna och har jurister till
              hjälp i vår tolkning av dem.
            </seg>
          </u>
          <note type="speaker">
            Anf. 53 ROLF ÅBJÖRNSSON (kd) replik:
          </note>
          <u who="rolf_abjornsson_0bbaeb" xml:id="i-1799e911e72d3005">
            <seg>
              Herr talman! Jag ser här en möjlighet att stryka mig från talarlistan.
              Göran Magnusson ville ha besked beträffande domstolsväsendet.
              Det var precis det jag tänkte ta upp. Jag har sagt tidigare i
              kammaren att jag tycker att det är rimligt att en tingsrätts storlek
              skall bestämmas av att man har arbete för tre till fem ordinarie
              domare.
            </seg>
            <seg>
              Sedan tycker vi att Regeringsrätten skall göras om till en författningsdomstol
              så att Högsta domstolen blir en riktig högsta domstol. På sikt
              bör man kunna slå samman förvaltningsdomstolarna med de allmänna
              tingsrätterna.
            </seg>
            <seg>
              Slutligen bör vi bevara inskrivningsväsendet och registrering
              av bouppteckningar vid tingsrätterna. Det är Centern som har motionerat
              om det. Det är nog en alldeles riktig uppfattning. Det är framför
              allt de legala inslagen i den här hanteringen som motiverar att
              de skall ligga kvar där de ligger.
            </seg>
          </u>
          <note type="speaker">
            Anf. 54 GÖRAN MAGNUSSON (s) replik:
          </note>
          <u who="goran_magnusson_4b25ed" xml:id="i-2439f18d78509aaf">
            <seg>
              Herr talman! Låt mig då säga att om man håller sig i intervallet
              tre till fem domare, eller i varje fall i den nedre delen av detta,
              alltså tre ordinarie domare, hamnar man någonstans strax över
              70 tingsrätter.
            </seg>
            <seg>
              Jag tror att man skulle kunna smälta samman Regeringsrätten och
              Högsta domstolen, framför allt om man smälter samman förvaltningsdömandet
              och de allmänna domstolarna på länsnivå, i första och andra instans.
              Däremot delar jag inte uppfattningen att man skall göra om Regeringsrätten
              till en författningsdomstol. Jag anser inte att vi behöver en
              författningsdomstol i Sverige.
            </seg>
          </u>
          <note type="speaker">
            Anf. 55 ANDERS G HÖGMARK (m) replik:
          </note>
          <u who="anders_g_hogmark_9d5e82" xml:id="i-490f0bf5f2d95ac5">
            <seg>
              Herr talman! Göran Magnusson medgav på samma sätt som man indirekt
              gör i utskottsbetänkandet att situationen vid domstolarna är otillfredsställande.
            </seg>
            <seg>
              Göran Magnusson tillägger att det "i ett längre perspektiv" är
              otillfredsställande med den tid det tar. Jag tror i och för sig
              att även ett kortare perspektiv är otillfredsställande för människor.
              Men perspektivet blir längre eftersom man får vänta år efter år.
            </seg>
            <seg>
              Det här är ingenting nytt, utan det är ett förhållande som har
              varit vid handen under många år. Då säger
            </seg>
            <seg>
              Göran Magnusson att man får fundera på olika åtgärder nu när
              riksdagen avvisade förslaget om en finansiering via nedskärning
              i fråga om nämndemän och prövningstillstånd till hovrätterna.
            </seg>
            <seg>
              Göran Magnusson har tidigare sagt att han personligt tillåter
              sig vara litet frispråkig när det gäller antalet tingsrätter framöver.
              Finns det några funderingar som Göran Magnusson själv har på olika
              åtgärder för att rätta till det som är otillfredsställande både
              i ett kortare och i ett längre perspektiv? Jag konstaterar att
              Göran Magnusson delar min uppfattning att det inte är acceptabelt
              att människor under så lång tid skall vänta på att få sin sak
              prövad och avgjord.
            </seg>
            <seg>
              Jag frågade vad som händer i Domstolskommittén.
            </seg>
            <seg>
              Med tanke på det meningsutbyte som var tidigare tror jag mig
              förstå att det behövs längre tid, om man får uttrycka det så.
            </seg>
            <seg>
              Sedan konstaterar jag att många, av meningsutbyten att döma,
              är intresserade av att nämndemännen skall få vettigare ersättningsförhållanden.
              Man kan säga att det nuvarande beror på det eller det, några har
              ersättning för förlorad arbetsförtjänst, andra har det inte. Sammantaget
              är det vår uppfattning från Moderata samlingspartiet att om man
              hade bekvämat sig att prioritera resurserna på ett vettigt sätt
              hade man också skapat förutsättningar för rimligare ersättning
              för nämndemän. Mot den bakgrunden är jag glad, Göran
            </seg>
            <seg>
              Magnusson, att vi gemensamt i utskottet biträdde en moderatmotion
              av Ulla Löfgren och Lars Björkman där vi samfällt tyckte att utbildningen
              av nämndemän påtagligt borde förbättras. Det är glädjande. Det
              visar det intresse och den insikt som man ändå har om nämndemännens
              stora betydelse.
            </seg>
            <seg>
              Får jag avsluta kort...
            </seg>
          </u>
          <note type="speaker">
            Anf. 56 FÖRSTE VICE TALMANNEN:
          </note>
          <u xml:id="i-63c1dd3fcd92ab2c" who="unknown">
            <seg>
              Tiden är ute.
            </seg>
          </u>
          <note type="speaker">
            Anf. 57 ANDERS G HÖGMARK (m) replik:
          </note>
          <u who="anders_g_hogmark_9d5e82" xml:id="i-1b7e25ab0f5a5be7">
            <seg>
              Herr talman! Jag beklagar.
            </seg>
          </u>
          <note type="speaker">
            Anf. 58 GÖRAN MAGNUSSON (s) replik:
          </note>
          <u who="goran_magnusson_4b25ed" xml:id="i-e102ed8c9c24e43f">
            <seg>
              Herr talman! När det gäller långa väntetider vid avgöranden i
              mål skall man vara litet försiktig med att dra slutsatser av statistiken.
              Jag vet av studiebesök och annat att en hel del mål blir liggande
              länge, framför allt skattemål, i bl.a. länsrätten i avvaktan på
              avgörandet i högre instans. När det avgörandet så småningom kommer
              rasslar det till ganska raskt i ett stort antal mål. Jag vill
              inte påstå att det är acceptabelt i och för sig. Men man skall
              ha klart för sig att det i de mest komplicerade skattemålen finns
              resurser att driva ärendena - och det finns skäl också sakligt
              sett
            </seg>
            <seg>
              - upp så långt det går i instanskedjan för att få kanske prejudicerande
              domar. Det gör att det tar litet tid.
            </seg>
            <seg>
              Ett par ord om nämndemännens ersättningar. Det har diskuterats
              vid olika tillfällen. Sett ur mitt perspektiv är ett mycket stort
              problem just detta att nämndemän som är löneanställda får lönedrag
              när de tjänstgör som nämndeman och får då satsa arvodet på
            </seg>
            <seg>
              300 kr. Jag medverkar gärna till att det blir förbättringar på
              det här området, men det måste naturligtvis ske inom ramen för
              de ekonomiska resurser som är tillgängliga.
            </seg>
            <seg>
              Jag minns från Högmarks anförande att han talade väl om nämndemännen.
              Det finns väl knappast någon i den här kammare, sedan Ny demokrati
              har lämnat den, som vill avskaffa nämndemannainstitutionen. Det
              hot som i dag finns mot nämndemännen som institution kommer definitivt
              inte från riksdagen och de politiska partierna utan från helt
              andra grupper som anser att nämndemännen är överflödiga i rättsskipningen.
            </seg>
          </u>
          <note type="speaker">
            Anf. 59 ANDERS G HÖGMARK (m) replik:
          </note>
          <u who="anders_g_hogmark_9d5e82" xml:id="i-e3a9f3d5839be744">
            <seg>
              Herr talman! Vi är överens om att det finns nämndemän som har
              problem med att det görs löneavdrag.
            </seg>
            <seg>
              Då kan man fråga sig: Vad avspeglar det för värderingar? I många
              andra statliga uppdrag har man rätt till kompensation för olika
              former av löneavdrag. Vad illustrerar detta? Jo, det illustrerar
              på något sätt att detta uppdrag inte har varit så viktigt. Det
              har ett symbolvärde. Är vi överens om detta borde man försöka
              framöver ta fram de resurser som behövs. Vi har prioriterat detta
              före höjt partistöd och presstöd, som jag sade tidigare. Göran
              Magnusson har gjort en annan prioritering, och det får väl han
              stå till svars för.
            </seg>
            <seg>
              En liten fråga apropå polisen. Det finns alldeles uppenbart en
              mycket stor oro hos människorna. Om man kan lämna det förflutna
              och lära av den neddragning som har skett: Vilka är de största
              lärdomarna, Göran Magnusson, av den mycket kraftfulla neddragningen
              av administrativ personal? Vilken är den lärdom som Göran Magnusson
              har dragit av detta inför framtiden och i fråga om eventuellt
              behov av att stärka resurserna?
            </seg>
          </u>
          <note type="speaker">
            Anf. 60 GÖRAN MAGNUSSON (s) replik:
          </note>
          <u who="goran_magnusson_4b25ed" xml:id="i-1cfd26c736f1c614">
            <seg>
              Herr talman! Lärdomen är naturligtvis att om man hamnar i en
              situation där man måste vidta panikåtgärder i nationen som sådan
              - Moderata samlingspartiet sade så sent som i 1995/96 års budget
              att det statsfinansiella läget är sådant att besparingar måste
              göras även inom polisen - är det angeläget att man hinner tänka
              igenom hur besparingarna skall ske. Jag är den första att säga
              att det sätt som det här genomfördes på naturligtvis inte är bra.
              Vad jag försökte säga från talarstolen tidigare var att riksdagen
              har ett ansvar för detta. Vi har ett samfällt ansvar. Inget parti
              kan ta sig ur ansvaret för att vi ansåg att det var den administrativa
              verksamheten, som då värderas som något mindre viktig än den direkta
              polisiära verksamheten, som skulle få stryka på foten i det sparbeslut
              som vi då fattade.
            </seg>
          </u>
          <note type="speaker">
            Anf. 61 ALICE ÅSTRÖM (v) replik:
          </note>
          <u who="alice_astrom_782072" xml:id="i-6b8d568ce2545efe">
            <seg>
              Herr talman! Jag skall gå vidare med diskussionen om de civilanställda
              och bakgrunden till att man fattade beslutet om besparingar på
              den administrativa personalen. I dagsläget ser vi att den ekonomiska
              situationen har blivit annorlunda. Nu skjuts det till pengar till
              polisen. När man beslutar om besparingar så snabbt som man gjorde
              i det läget är man kanske inte alltid medveten om de fullständiga
              effekterna.
            </seg>
            <seg>
              Men i dag, när Socialdemokraterna ser effekterna av den stora
              neddragningen, finns det ändå ingen antydan i budgetpropositionen
              om att den här sidan behöver förstärkas. Ser inte Göran Magnusson
              att det behövs?
            </seg>
            <seg>
              När det sedan gäller Domstolskommittén och diskussionen om vad
              man kan gå med på har vi i Vänsterpartiet inte sagt att vi inte
              är beredda att gå med på någon neddragning över huvud taget, utan
              det var utgångspunkterna i direktiven som vi inte kunde ställa
              oss bakom. Precis som Göran Magnusson sade finns det ingen vits
              med att stå här och diskutera just den typen av domstolar, eftersom
              Domstolsutredningen har en så komplex uppgift att se över hur
              domstolsväsendet skall se ut. Det kommer givetvis att ha betydelse
              för hur många tingsrätter man kommer att ha kvar.
            </seg>
          </u>
          <note type="speaker">
            Anf. 62 GÖRAN MAGNUSSON (s) replik:
          </note>
          <u who="goran_magnusson_4b25ed" xml:id="i-57d18d956d987cc2">
            <seg>
              Herr talman! Beträffande civilanställda är det inget som hindrar
              polisen att rekrytera civilanställda inom ramen för de anslag
              man har. Det pågår ju en utbildning i dag av civilanställda som
              skall kunna användas som utredningsbiträden, som jag tror att
              termen är, inom den polisiära verksamheten. Det finns inget motstånd
              från oss socialdemokrater eller från regeringen på den punkten.
              Däremot har vi inte funnit anledning att göra något särskilt uttalande
              på den här punkten. Flera av reservationerna tyder dessutom på
              att man har glömt historien kring den här frågan, vilken jag har
              försökt att erinra om i dag.
            </seg>
            <seg>
              När det gäller Domstolskommittén, igen, är väl inte detta rätt
              forum att diskutera hur vi skall göra upp saken. Men jag tyckte
              ändå att det från mina utgångspunkter var angeläget att något
              beröra frågan eftersom den togs upp. Om man läser respektive partiers
              motioner om domstolsfrågorna, finner man att det inte är så alldeles
              lätt att göra en anpassning i förhållande till direktiven, även
              om man gör en generös tolkning av direktiven. Därför ville jag
              något beröra frågan också i detta forum.
            </seg>
          </u>
          <note type="speaker">
            Anf. 63 ALICE ÅSTRÖM (v) replik:
          </note>
          <u who="alice_astrom_782072" xml:id="i-90ef6b9e61741af6">
            <seg>
              Herr talman! När det gäller polisens möjligheter att rekrytera
              civilanställda inom sin budget osv. visade Göran Magnusson ganska
              tydligt att man inte tycker att det är speciellt viktigt att återanställa
              de civilanställda. Där skiljer vi oss åt. Jag tycker att det är
              oerhört viktigt att den utbildade polis som finns också används
              i polisverksamheten, vilket inte är fallet i dag. Det är därför
              som jag har tyckt att det har varit viktigt att poängtera behovet
              av att återanställa personal.
            </seg>
            <seg>
              Det är väldigt positivt att man nu vidareutbildar de civilanställda
              som finns inom polisen för att ta över flera uppgifter. Jag har
              en fråga till Göran Magnusson: Pågår det en liknande diskussion
              om utbildning av de civilanställda även inom domstolsväsendet?
              Jag tror att det är oerhört viktigt att ta tillvara den kompetensen,
              se till att domarrollen renodlas och att de civilanställda kan
              överta en del av de uppgifter som i dag utförs av domaren.
            </seg>
          </u>
          <note type="speaker">
            Anf. 64 GÖRAN MAGNUSSON (s) replik:
          </note>
          <u who="goran_magnusson_4b25ed" xml:id="i-ca76052c7e97d9d7" next="cont">
            <seg>
              Herr talman! Polisen har möjligheter att anställa den personal
              som man behöver, naturligtvis. Det finns ju inte längre något
              riktigt giltigt riksdagsbeslut om hur många poliser som skall
              finnas i landet. Vi var för ett ganska stort antal år sedan överens
              om att det skulle vara 16 750 poliser. Det är väl ungefär det
              antal poliser som finns i dag. Eftersom vi socialdemokrater har
              gjort de avvägningar som vi har gjort beträffande budgeten och
              ramanslaget för rättsväsendet har vi ju inga möjligheter att direkt
              förorda ytterligare anställningar av civilanställda utan att det
              kan riskera att inkräkta på antalet poliser. Jag är inte säker
              på att vi skulle bli så populära i vare sig Kronobergs län,
            </seg>
          </u>
          <note>
            Jönköpings län, Västmanlands län eller i andra län om detta skulle
            ske.
          </note>
          <u who="goran_magnusson_4b25ed" prev="cont">
            <seg>
              När det gäller det som Alice Åström kallar för civilanställda
              inom domstolarna vill jag säga att det förvisso inte finns några
              andra inom domstolarna än civilanställda. Biträdespersonalen,
              som den ibland kallas, är en mycket viktig grupp inom domstolarna.
            </seg>
            <seg>
              Bl.a. med erfarenhet från polisområdet har det också diskuterats
              att det är viktigt att ha en korrekt och riktig personalmix för
              att uppnå full effektivitet i arbetet. Den beredningsorganisation
              som jag tidigare berörde syftar ju faktiskt till att avlasta domaren
              en rad arbetsuppgifter, inte enbart med hjälp av domstolsbiträden
              utan genom olika organisatoriska grepp, för att domaren skall
              kunna avgöra fler mål per år än vad som är möjligt med nuvarande
              beredningsorganisation i de allmänna domstolarna.
            </seg>
          </u>
          <note type="speaker">
            Anf. 65 GÖTHE KNUTSON (m):
          </note>
          <u who="gothe_knutson_dd332f" xml:id="i-6c5c45cfc954e839">
            <seg>
              Herr talman! Det har varit en intressant stund, då
            </seg>
            <seg>
              Göran Magnusson nu har lovat att 70 tingsrätter skall bli kvar
              såvitt det beror på honom. Jag skall inte säga någonting om detta,
              men det där antalet 70 eller aningen däröver blir i alla fall
              sanningen ute i landet.
            </seg>
            <seg>
              Nu är det bara fråga om att försöka friköpa de tingsrätter som
              man har nära, i synnerhet de mindre. För min del vill jag bidra
              till att tingsrätterna i Arvika,
            </seg>
            <seg>
              Sunne och Kristinehamn blir kvar och icke skall räknas in i det
              där antalet över 70.
            </seg>
            <seg>
              Jag tycker att det här var sjyst, Göran Magnusson, därför att
              nu har det öppnats för en budgivning. Det var ju något som Göran
              Magnusson gick ut med, nämligen att vi skulle säga ett antal som
              ni kan gå med på. Det här är skickligt upplagt. Det tackar vi
              för, även om vi med beklämmande konstaterar att regeringen vill
              pruta på rättsväsendet också på det här området.
            </seg>
            <seg>
              Herr talman! Frågan om landets åklagare är en del av det avsnitt
              som behandlas i dag och som jag tänkte tala om just nu. De flesta
              av landets åklagare har haft ett par jobbiga år. Det har genomförts
              en omorganisation i åklagarväsendet, som alla här i denna slutna
              skara känner till. Orsaken till omorganisationen är i grunden
              bristen på ekonomiska resurser i åklagarväsendet. Denna brist
              beror på regeringens nedskärningspolitik på rättsväsendets område.
              Detta har tvingat åklagarväsendet till ett hypersnabbt verkställande
              av den s.k. reform som regeringen har beordrat.
            </seg>
            <seg>
              Riksåklagaren har varit tvingad att centralisera åklagarna och
              deras verksamhet till en åklagarkammare i varje län. Det hette
              visserligen att den fortsatta åklagarverksamheten skulle bedrivas
              på befintliga åklagarorter, men det har inte kunnat ske. Åklagarna
              kan visserligen bo kvar på hittillsvarande hemorter om de så önskar,
              men kontoren har lagts ned - i alla fall i praktiken. En stor
              del av den administrativa personalen har sagts upp, också här
              går detta igen.
            </seg>
            <seg>
              Här finns en del av orsakerna till den starkt minskade tillströmningen
              till våra kriminalvårdsanstalter.
            </seg>
            <seg>
              En mängd utredningar kommer inte till stånd inom åklagarväsendet.
            </seg>
            <seg>
              Detta beror i grunden på regeringens nedskärningar på rättsområdet.
              Särskilt hårt har polisen i vårt land drabbats av de ofta drastiska
              nedskärningarna i anslagsgivningen. Omkring 1 000 erfarna poliser
              har försvunnit genom en medveten utstötningspolitik.
            </seg>
            <seg>
              Därmed har en tidigare utredningskapacitet gått förlorad. Den
              nya närpolisen behöver utbildas i utredningsarbete. Den uppgiften
              har Riksåklagaren fått, och tagit på sig, och det skall nu vara
              på gång genom
            </seg>
            <seg>
              Riksåklagarens försorg. Men det kommer att dröja innan unga,
              nya och på utredningsområdet oerfarna poliser får den kapacitet
              som de poliser hade som nu mer eller mindre har tvingats bort.
            </seg>
            <seg>
              Regeringens nedskärningar har, det framgår klart av statistik,
              allvarligt minskat rättssäkerheten i vårt land. En mängd brott
              blir inte ens utredda. Brottslingar går fria och kan begå nya
              brott när de i stället borde sitta på anstalt eller vara föremål
              för annan straffsanktion.
            </seg>
            <seg>
              Dessvärre har den svenska allmänheten fått minskad tilltro till
              rättssamhället. Frågan är om vi någonsin i Sverige har haft en
              så låg allmän tilltro till rättssamhället. Kanske är det därför
              ansvarigt departement håller sig borta från riksdagen och denna
              kammare när vi har den här debatten och behandlar det här oerhört
              viktiga området. Ett signum för ett demokratiskt land, ett land
              som fungerar, är ju att det finns ett rättssamhälle, att det är
              en rättsstat. Men det ansvariga departementet har, som tidigare
              har påtalats här i dag, valt att hålla sig borta.
            </seg>
            <seg>
              Vi, riksdagen, har konstaterat behovet av ett penningtillskott
              till åklagarväsendet, och något har också medgivits enligt regeringens
              anvisningar. Det behövs dock mer resurser än vad majoriteten,
              dvs. regeringssidan, har medgivit. Vi moderater har blivit nedröstade
              i budgetdebatten och behandlingen av våra förslag till nödvändiga
              förstärkningar.
            </seg>
            <seg>
              Herr talman! Ekobrotten, den ekonomiska brottsligheten, skall
              bekämpas. Vi moderater har bl.a. i den borgerliga regeringen åren
              1991-94 varit tillskyndare av åtgärder mot ekobrotten t.ex. i
              form av inrättandet av det som först fick heta ekobrottskommandot
              och som skulle ha kunnat utvecklas vidare med förstärkningar.
              Det hade sannerligen kunnat svara mot de behov som finns och som
              är påtagliga. Den verksamhet som förekommit har på intet sätt
              varit felaktig.
            </seg>
            <seg>
              Det finns ingen grund att för den skull skapa en ny myndighet.
              Omkring detta har det blivit väldigt mycket av förvåning.
            </seg>
            <seg>
              Det har, för att citera ett tidigare uttryck i den svenska politiska
              debatten, blivit den stora oredans år omkring detta med ekobrottsbekämpning
              med tanke på den utomordentligt suddiga gång som förslagsställandet
              och planerandet har haft. Så har det varit alltifrån att det avsågs
              en verksamhet under Riksåklagaren till det att förslaget kom att
              Riksåklagaren inte skulle ha det överordnade ansvaret. Så har
              man tydligen gått någon form av medelväg - tror man - nämligen
              att de tre större städerna i landet skall ha sin egen myndighet
              på ekoområdet och att Riksåklagaren får hålla till godo med resten.
            </seg>
            <seg>
              Nu är inte det här en organisatorisk fråga i första hand, utan
              det är en fråga om rättssamhällets fungerande i klara linjer.
              Vi har en riksåklagare i Sverige, precis som andra länder också
              har. Naturligtvis skall såväl ekobrott som annan brottslighet
              i åtalsavseende ligga under Riksåklagaren och inte bilda några
              egna öar i ett rättssamhälle.
            </seg>
            <seg>
              Sedan tillkommer den här konstiga brådskan i fråga om genomförandet.
              Redan den 1 januari, om bara några få veckor, vill man genomdriva
              detta. Det kan inte vara rätt och riktigt. Därför har vi från
              borgerligt håll, och särskilt då från moderat håll, kommit att
              reservera oss i inte mindre än tre reservationer mot dels själva
              systemet med en särskild ekobrottsmyndighet, dels det häftiga
              genomförandet av detta.
            </seg>
            <seg>
              Jag har inte begärt så mycket tid att jag närmare skall gå in
              på detaljerna. Men efter all diskussion torde var och en i denna
              slutna församling vara införstådd med att detta är tokigt.
            </seg>
          </u>
          <note type="speaker">
            Anf. 66 GÖRAN MAGNUSSON (s) replik:
          </note>
          <u who="goran_magnusson_4b25ed" xml:id="i-5b89a2e652997294">
            <seg>
              Herr talman! Låt mig först säga om tingsrättsorganisationen att
              när jag talar om 70 tingsrätter så är det en möjlig organisation
              som man kan ha som utgångspunkt för debatten. Det finns också
              andra möjliga organisationer av dömandet i första instans när
              det gäller allmänna domstolar.
            </seg>
            <seg>
              Jag tycker att det är dystert när Göthe Knutson använder uttryck
              som: Finns det ännu ett rättssamhälle?
            </seg>
            <seg>
              Tidigare i debatten användes också uttrycket att själva fundamentet
              rämnar. Även om det finns problem skall vi naturligtvis inte förstora
              dem. Vi skall inte ge intryck av att läget skulle vara mer bekymmersamt
              än vad det faktiskt är.
            </seg>
            <seg>
              Jag tycker att det finns anledning att, inte minst på det här
              området, mana till en viss varsamhet med orden. Nu är ju Göthe
              Knutson i och för sig inte känd för att vara nyansernas mästare,
              men något måste man ändå få protestera mot överdrifterna.
            </seg>
            <seg>
              När det sedan gäller resurserna till åklagarväsendet så har ju
              det också sin historia. Den skall jag inte uppehålla kammaren
              med vid det här tillfället. Jag har en intressant fråga till Göthe
              Knutson. Med
            </seg>
            <seg>
              10 miljoner kronor ytterligare skall tydligen åklagarväsendet
              komma i en bra funktion. Då är min fråga:
            </seg>
            <seg>
              Om regeringen inte hade lagt på 33 miljoner till åklagarväsendet,
              hur mycket hade då Moderata samlingspartiet yrkat i påslag till
              åklagarväsendet? Hade det varit 10 miljoner eller hade det varit
              43 miljoner?
            </seg>
          </u>
          <note type="speaker">
            Anf. 67 GÖTHE KNUTSON (m) replik:
          </note>
          <u who="gothe_knutson_dd332f" xml:id="i-6e72869bafc08fd9">
            <seg>
              Herr talman! Försiktighet med orden är säkert bra ibland. Men
              eftersom Socialdemokraterna och den regering som skall regera
              - och som också i högsta grad har ansvaret för rättssamhället,
              rättstryggheten etc. - inte är varsamma i hanteringen, så må det
              väl vara förlåtet om man talar klartext. Något annat har jag faktiskt
              inte gjort. Några överord är det knappast.
            </seg>
            <seg>
              Jag skulle kunna använda den här minuten till att beskriva något
              av den reaktion som vi ständigt möter bland allmänheten.
            </seg>
            <seg>
              Jag är alldeles övertygad om att vi alla här hundratals och åter
              hundratals gånger hört vanliga medborgares uppfattning om det
              som är i skeendet. Man säger: Den och den personen kommer säkert
              inte att fällas därför att det är ju brottsoffret som blir lidande
              i det här landet.
            </seg>
            <seg>
              Det kan sägas vara en överdrift, men icke desto mindre är man
              van vid att ärenden avskrivs i våldsamt stor omfattning därför
              att resurser saknas först hos polisen och sedan hos åklagarväsendet.
            </seg>
            <seg>
              När vi kommer till detta med tingsrätter vill jag ännu en gång
              säga att det är jättebra att Göran Magnusson har gett ett tal
              i budgivningen.
            </seg>
            <seg>
              Sedan har vi frågan om hur mycket pengar som behövs till åklagarväsendet.
              Det är väl avvägt i den modesta moderata överläggning som skedde
              med åklagarämbetet. Med 10 miljoner kan åklagarväsendet anställa
              de nya åklagare som behövs. Det har ju varit stopp för intagningen
              på det området.
            </seg>
          </u>
          <note type="speaker">
            Anf. 68 GÖRAN MAGNUSSON (s) replik:
          </note>
          <u who="goran_magnusson_4b25ed" xml:id="i-2e417ce1d36ebea1">
            <seg>
              Herr talman! Det är bra att Göthe Knutson och
            </seg>
            <seg>
              Moderata samlingspartiet välkomnar regeringens påslag på 33 miljoner
              i det här sammanhanget.
            </seg>
            <seg>
              Jag minns inte riktigt hur många tingsrätter Göthe
            </seg>
            <seg>
              Knutson räknade upp. Det var väl tre fyra stycken.
            </seg>
            <seg>
              Jag kan räkna upp tre som jag gärna ser blir bevarade, nämligen
              Västerås, Köping och Sala. Då är vi uppe i sex sju. Sedan får
              resten av landet dela på 60. Jag tror inte att vi skall ge oss
              in i den här sifferexercisen alltför vidlyftigt. Då kommer vi
              fel.
            </seg>
            <seg>
              När det gäller resurserna i åklagarväsendet, och även i polisväsendet,
              och möjligheterna att arbeta där vill jag först säga att Göthe
              Knutson har ju ansvar för en stor del av besparingarna på polisområdet.
              Det tycker jag att han har lätt för att glömma.
            </seg>
            <seg>
              Dessutom kan jag meddela kammaren en glädjande nyhet, åtminstone
              för oss som bor i Köping. Nu har polisen nystat upp en stöldhärva
              med 40 brott som för ett par veckor sedan i den lokala tidningen
              ansågs vara omöjliga att komma till rätta med därför att man inte
              hade polisresurser. Något positivt inträffar ju varje dag även
              i polisorganisationen. Jag tycker att det kan vara bra att få
              säga det här i kammaren just i dag.
            </seg>
            <seg>
              Jag tror alltså att det finns anledning att mer ta fasta på vad
              som faktiskt utförs i organisationen och rätta till det som nu
              brister och inte bara föra en ensidig resursexercis. Det handlar
              också i ganska stor utsträckning om metoder i arbetet. Jag har
              ett uttalande från en mentoråklagare i Västerås, Anders Jakobsson,
              som säger att alldeles för många polisledda förundersökningar
              hamnar i papperskorgen hos dem.
            </seg>
            <seg>
              Poliserna lägger ned mycket jobb på dem, men i själva verket
              hade man kunnat lägga ned dem redan i inledningsskedet om man
              använt sig av möjligheten till förundersökningsbegränsning.
            </seg>
          </u>
          <note type="speaker">
            Anf. 69 GÖTHE KNUTSON (m) replik:
          </note>
          <u who="gothe_knutson_dd332f" xml:id="i-fe7bd2de88219952">
            <seg>
              Herr talman! Beträffande tingsrätterna kan vi väl vara lika goda
              nu, Göran Magnusson. Vi har tagit upp tre var här nu som vi vill
              bevara. Sedan vore det ju bra om också alla de tingsrätter som
              behövs och som kan motiveras blir kvar. Det är nog ganska många.
            </seg>
            <seg>
              Sedan gäller det polisen och det goda arbete de i vissa fall
              alltför få poliserna utför. Vi hade som mest poliser 1974. Statistiken
              är tydlig. Det har blivit en alltför hård nedskärning på det området.
              De som nu finns kvar efter den socialdemokratiska regeringens
              härjningar gör som sagt ett mycket gott jobb. Vi kan ju gå in
              för det som Göran Magnusson uppmanade till, nämligen att berömma
              de goda insatserna.
            </seg>
            <seg>
              I Värmland kan polisen säga att de reder ut alla mord som dessvärre
              har begåtts. Å andra sidan finns det ju en hel del lägenhetsinbrott
              som inte blir sakförda och där brottsoffren bokstavligen står
              i kö. Uppklarningsprocenten i landet ligger ju på ca 12-14 %
            </seg>
            <seg>
              som högst. Det är inte polisens fel - jag upprepar det.
            </seg>
            <seg>
              Polisen tar vara på alla resurser de har. Det måste ju vara utgångspunkten
              för arbetet. Vi bör förstärka dessa möjligheter att göra ett ännu
              bättre arbete.
            </seg>
          </u>
          <note type="speaker">
            Anf. 70 JEPPE JOHNSSON (m):
          </note>
          <u who="jeppe_johnsson_b82f02" xml:id="i-6cd1cae5b2ee0112" next="cont">
            <seg>
              Herr talman! Polisen är en av statens kärnfunktioner. Som vi
              alla vet måste polisen kunna fungera dygnet runt årets alla dagar.
              Även i sådan tider då landet befinner sig i ekonomisk kris måste
              faktiskt polisen ha tillräckliga resurser för att kunna utöva
              både sin brottsförebyggande och brottsbekämpande verksamhet. En
              fungerande polis som kommer när allmänheten behöver deras hjälp
              är enligt moderat uppfattning en av grundförutsättningarna för
              ett välfärdssamhälle.
            </seg>
            <seg>
              Sedan regeringsskiftet 1994 har rättsväsendet i allmänhet och
              polisen i synnerhet utsatts för kraftiga besparingar utöver vad
              man kom överens om i den s.k. krisuppgörelsen hösten 1992. Detta
              har resulterat i att vi i dag har ca 1 500 färre poliser. Vi måste
              lägga till att ca 1 000 personer på den administrativa sidan har
              sagts upp och att möjligheten till övertid i stort sett har upphört.
              Det har t.o.m. förekommit att poliser fått avsluta ett påbörjat
              förföljande av brottslingar för att förhindra att övertid uppkommer.
            </seg>
            <seg>
              Nu aviserar regeringen litet mer pengar till polisen, men den
              satsningen är otillräcklig. Ni försöker driva samma fram-och-tillbaka-politik
              på polisområdet som på övriga områden, dvs. att spara hårt och
              sedan ge tillbaka en del strax innan valet. Tage Danielsson har
              beskrivit ert handlande ganska träffande i en dikt som heter Att
              tänka rätt är stort. Så här står det i slutet av dikten:
            </seg>
            <seg>
              Först när helvetet gör stjärten stekhet kommer eftertankens kranka
              blekhet.
            </seg>
            <seg>
              Säll är den som har till rättesnöre att man bör nog tänka efter
              före.
            </seg>
            <seg>
              Socialdemokraterna har faktiskt medvetet minskat antalet poliser
              och minskningen har skett från två håll.
            </seg>
            <seg>
              En stor grupp av de mest erfarna brottsutredarna har lockats
              att gå i förtida pension genom förmånliga avtal. Samtidigt har
              ni stoppat intagningen av nya poliser till högskolan. Ert plötsliga
              försök till helomvändning är inte speciellt trovärdigt. Utvecklingen
              har nu gått dithän att människor som faller offer för brott i
              vårt land inte längre kan lita på att polisen har möjlighet att
              göra det som krävs för att brottslingen skall kunna gripas och
              brottet klaras upp.
            </seg>
            <seg>
              Vi moderater ser rättsväsendet ur ett brottsofferperspektiv.
              Samhället skall stå på brottsoffrets sida.
            </seg>
            <seg>
              Polisens roll är mycket viktig. Bäst är naturligtvis om polisen
              kan hindra att brott begås, men även då brott har begåtts är kanske
              det bästa stödet till brottsoffret att polisen kommer till platsen
              inom rimlig tid, seriöst utreder anmälan och löser brottet.
            </seg>
            <seg>
              Vi moderater tror på närpolisen. Men skall närpolisen ha en chans
              att lyckas måste även de ha tillräckliga resurser. Samtidigt måste
              även den övriga polisverksamheten ha möjlighet att fungera. Satsningen
              på närpolisen slår inte omedelbart igenom i form av minskad brottslighet.
              Under tiden som, och även om och när, närpolisverksamheten lyckas
              minska brottsligheten kommer vi att ha behov av både utryckningsstyrkor,
              kriminalpolis och trafikpolis, för att bara nämna några av de
              delar som tillsammans utgör vår polis. Det är olyckligt att starten
              för närpolisen sammanfaller med socialdemokraternas kraftiga besparingar
              på rättsväsendet. En bra idé är värd en bättre start.
            </seg>
            <seg>
              I dag är stämningen hos polisen ute i landets olika delar tyvärr
              ofta mycket dålig. Detta är inte att undra på. En alltmer uppgiven
              poliskår har inte tid att vare sig ingripa mot brott, utreda brott
              eller komma när folk ringer efter hjälp i den utsträckning som
              är nödvändig. När socialdemokraterna tog över regeringsmakten
              hösten 1994 stod det svenska rättsväsendet stärkt i många avseenden.
              80-talets polisbrist var avskaffad. Brottskurvan hade äntligen
              börjat vända nedåt. I dag har de kraftiga besparingarna försvårat
              för polisen att göra ett bra jobb. Antalet anmälda brott ökar
              samtidigt som antalet uppklarade brott minskar.
            </seg>
            <seg>
              Uppsägningarna av administrativ personal hos polisen har lett
              till att många av de allt färre poliserna måste sitta inne på
              polisstationerna med administrativa uppgifter i stället för att
              vara synliga ute i samhället.
            </seg>
            <seg>
              Varje vecka kan vi läsa i pressen om allvarliga situationer där
              polisen inte haft tid att rycka ut, situationer då polisen inte
              kunnat ingripa, då det inte funnits möjlighet att kalla på förstärkning
              eller då poliser utsatts för både hot om våld och faktiskt våld.
              Jag vill nämna ett exempel från mitt hemlän i slutet av november.
              I Blekinge Läns Tidning kunde man den 2
            </seg>
          </u>
          <note>
            december läsa följande:
          </note>
          <u who="jeppe_johnsson_b82f02" prev="cont">
            <seg>
              "Misshandlad polis kräver mer resurser.
            </seg>
            <seg>
              - Han försökte strypa mig! Det här är klara symptom på att det
              inte står rätt till, säger Lennart
            </seg>
            <seg>
              Under 34 år som polis har han aldrig varit med om något liknande.
            </seg>
            <seg>
              I fredags natt skadades han och två kollegor när de försökte
              stoppa bråket mellan två invandrargäng.
            </seg>
            <seg>
              Fredagsnattens händelser har lämnat djupa spår hos Lennart Hansson.
              Aldrig förr har han blivit påhoppad bakifrån och hotats oprovocerat."
            </seg>
            <seg>
              Detta var ett litet bidrag i den dagliga skörden som vi kan ta
              del av om vi går till tidningsrummet här i riksdagen.
            </seg>
            <seg>
              Fru talman! Under det gångna året har jag vid åtskilliga tillfällen
              träffat poliser i olika verksamheter.
            </seg>
            <seg>
              För mindre än två veckor sedan följde jag närpolisen i
            </seg>
            <seg>
              Karlshamn under en hel dag. Man försöker göra ett bra jobb och
              lyckas också med detta. Men humöret och arbetsglädjen har verkligen
              fått sig en knäck.
            </seg>
            <seg>
              Detta är allvarligt. Förutom de drastiska nedskärningarna har
              även kritiken från chefer högt upp i organisationen bidragit till
              att försämra arbetsglädjen. I
            </seg>
            <seg>
              Karlshamn hade man bl.a. fått kritik för att närpolisen vid några
              tillfällen spelat innebandy med ungdomar i riskzonen och för att
              man deltagit i pensionärsträffar och där informerat om våldet
              i samhället.
            </seg>
            <seg>
              "Vi ger fortfarande brottslingarna en match, även om det blir
              allt tuffare motstånd, samtidigt som vi blir allt sämre utrustade,
              allt sämre tränade och allt mindre motiverade. Vi vill ju inget
              annat än att göra ett bra jobb. Samtidigt som våra förutsättningar
              att göra det hela tiden försämras."
            </seg>
            <seg>
              Neddragningarna har inte endast drabbat personalens antal, utan
              även utrustningen. Längre fram i talet sägs det:
            </seg>
            <seg>
              "De bilar och övrig utrustning vi har får allt sämre service.
              Det händer i dag att våra bilar får körförbud för att bromsarna
              är för dåliga eller för att dom är allmänt illa underhållna. Det
              är inte lätt för en utryckningspolis att göra ett bra jobb om
              polisbilen är belagd med körförbud."
            </seg>
            <seg>
              Ytterligare litet längre fram i talet, och inte mindre allvarligt,
              sägs det:
            </seg>
            <seg>
              "Det värsta av allt är kanske den psykosociala belastningen.
              Att ständigt ställas inför svåra och pressande situationer, samtidigt
              som man riskerar att mötas av glåpord och skäll. Det blir givetvis
              inte bättre av att politikerna, som ju är våra arbetsgivare, börjar
              stämma in i kören och kalla oss 'blåljuspoliser' och gnällspikar."
            </seg>
            <seg>
              Vi moderater har här i denna kammare vid varje tillfälle som
              givits, påtalat det allvarliga i polisens situation. Ni som sitter
              i majoritetsställning har avfärdat våra varningar. För de kommande
              tre åren innebär det moderata förslaget en ram till polisen som
              innebär drygt en miljard mer än den som majoriteten i kammaren
              står bakom. En miljard mera pengar under tre år! Vi tycker att
              detta behövs för att återupprätta ett hårt tilltufsat polisväsende.
            </seg>
            <seg>
              Fru talman! Jag står givetvis bakom alla moderata reservationer,
              men väljer för att vinna tid här i kammaren att enbart instämma
              i de yrkanden som Gun
            </seg>
            <seg>
              Hellsvik tidigare har gjort här i dag.
            </seg>
          </u>
          <note>
            Hansson, närpolis.
          </note>
          <note>
            Vid ett tal den 27 november sade Lars Eriksson, ordförande för
            Svenska Polisförbundets avdelning i
          </note>
          <note>
            Stockholms län, bl.a. följande:
          </note>
          <note type="speaker">
            Anf. 71 GÖRAN MAGNUSSON (s) replik:
          </note>
          <u who="goran_magnusson_4b25ed" xml:id="i-69b7aa60d46ec1ce">
            <seg>
              Fru talman! Det inlägg vi nu har åhört tillförde egentligen inte
              den här debatten något nytt. Den diskussionen har vi redan haft
              i ett par omgångar. Jag vill ändå inte avstå från möjligheten
              att begära replik.
            </seg>
            <seg>
              Framför allt vill jag återigen peka på att Jeppe Johnsson och
              hans parti är ansvariga för 60 % av polisbesparingarna, tillsammans
              med oss socialdemokrater.
            </seg>
            <seg>
              Vi är beredda att stå för vad vi gjorde under de svåra år som
              den borgerliga regeringen hade 1991-92. Vi är beredda att stå
              för detta.
            </seg>
            <seg>
              Men Jeppe Johnsson och hans parti uppträder ju fullständigt ryggradslöst
              i den här frågan. Man talar om att socialdemokraterna tvingade
              dem. När landet hade en statsminister som visste vad ledarskap
              betydde var det så väldigt bra, alltsammans. Så rasade det ihop,
              och man är inte beredd att för fem öre ta ansvar för vad man faktiskt
              gjorde och sade.
            </seg>
            <seg>
              Jag vill också erinra om att man i Moderata samlingspartiet så
              sent som 1995-96 i justitieutskottet sade att det statsfinansiella
              läget gjorde att det var nödvändigt med besparingar även inom
              polisområdet.
            </seg>
            <seg>
              Gå ut och tala om det på era möten med poliserna.
            </seg>
            <seg>
              Tala om hur det faktiskt är, så skall vi tala om vad vi har ansvaret
              för och vad vi har gjort på det här området.
            </seg>
            <seg>
              Jag vill fråga Jeppe Johnsson: Med den moderata ramökning som
              kammarens majoritet har avvisat, hur många fler poliser blir det
              i Jönköpings län, i Gävleborgs län, i Dalarnas län? Det finns
              motioner kring de här frågorna. Hur många fler poliser bir det
              egentligen i de länen med Moderata samlingspartiets ramökning?
            </seg>
          </u>
          <note type="speaker">
            Anf. 72 JEPPE JOHNSSON (m) replik:
          </note>
          <u who="jeppe_johnsson_b82f02" xml:id="i-746d76b6e02eb9ac">
            <seg>
              Fru talman! När det gäller Göran Magnussons inledning ber jag
              att få tacka för passningen.
            </seg>
            <seg>
              500 miljoner sparades i den s.k. krisuppgörelsen.
            </seg>
            <seg>
              Jag skall inte säga att ni krävde det ena eller det andra, men
              hur som helst blir det här resultatet.
            </seg>
            <seg>
              Men jag vill också påminna Göran Magnusson om att den första
              borgerliga budgeten faktiskt trädde i kraft den 1 juli 1992. Så
              under månaderna fram till hösten kunde förmodligen inte den borgerliga
              regeringens politik ha raserat landet, utan det var kvarvarande
              effekter från det glada 80-talet när Göran Magnusson och hans
              parti hade ett stort ansvar.
            </seg>
            <seg>
              Låt oss utgå från att vi har gått med på de 500
            </seg>
            <seg>
              miljonerna. Det är rätt och riktigt, och det står vi för.
            </seg>
            <seg>
              Men därtill späddes det 1994 på med ytterligare 1
            </seg>
            <seg>
              miljard inom hela rättsväsendet, varav en del också hamnade inom
              polisen. Det har vi aldrig medverkat till. Vi anser att i alla
              ekonomiska lägen måste det faktiskt finnas ett rättsväsende som
              står pall och är stabilt. Det behövs kanske t.o.m. ett starkare
              rättsväsende i sådana tider av ekonomiska problem som vi har upplevt.
            </seg>
            <seg>
              Göran Magnusson frågar hur många poliser det blir i varje län.
              Jag skall inte vara så pass krass som han är och tala om hur många
              tingsrätter det skall vara i landet. Men för de pengarna, den
              miljard vi ger till polisen på tre år, blir det ganska många poliser,
              ganska många administrativa krafter.
            </seg>
            <seg>
              När jag var i Karlshamn hade två personer med administrativa
              uppgifter direkt ersatts av polismän.
            </seg>
            <seg>
              Det handlade om beslag och litet andra saker som man var tvungen
              att sköta. Polisen fick också ägna många arbetstimmar åt att sköta
              administrativa uppgifter inne på sina kontor.
            </seg>
            <seg>
              Hur många polistjänster det gäller är jag inte beredd att gå
              in på, Göran Magnusson, men för de pengar det gäller kan man få
              poliser och administrativ personal. Man kan kanske t.o.m. reparera
              bromsarna på bilarna.
            </seg>
          </u>
          <note type="speaker">
            Anf. 73 GÖRAN MAGNUSSON (s) replik:
          </note>
          <u who="goran_magnusson_4b25ed" xml:id="i-8e4ab533e914567e">
            <seg>
              Fru talman! Det är bra att Jeppe Johnsson nu i denna kammare
              har sagt att Moderata samlingspartiet har ansvar för 500-miljonersbesparingen.
              Uttalanden i motionerna, vid polismöten och i tidningar ger ju
              ett intryck av att Moderata samlingspartiets regerande mellan
              1991 och 1994 på intet sätt har påverkat Sveriges politik. Man
              kan fråga varför moderaterna eftersträvar regeringsmakten, om
              de inte är beredda att säga att de påverkar politiken. I stället
              skyller man på andra, i varje fall när det är obehagligheter på
              gång.
            </seg>
            <seg>
              Vad gäller resursfrågan och hur många poliser det blir anser
              t.o.m. Moderata samlingspartiet att det inte bara är en fråga
              om resurser. Polisen måste vidta kraftfulla åtgärder vad avser
              såväl metodutveckling som andra åtgärder för att öka produktiviteten.
              Det säger också Moderata samlingspartiet. Det är alltså inte bara
              en fråga om mera pengar utan också om metoder och innehåll i polisarbetet.
            </seg>
            <seg>
              Jeppe Johnsson försökte nu återigen ge intrycket att Moderata
              samlingspartiet alltid kommer att tilldela polisen de resurser
              som behövs, oberoende av det statsfinansiella läget. Det var kanske
              det som gjorde att polisen ett år gick med ett miljardunderskott.
              Man hade drygt 19 000 poliser anställda. Möjligen hade man t.o.m.
              flera anställda än vad man faktiskt hade anslag till från den
              borgerliga regeringen. Jag har inte närmare forskat i detta.
            </seg>
            <seg>
              Jag upprepar att Moderata samlingspartiet så sent som inför budgetåret
              1995/96 ansåg att det statsfinansiella läget kräver besparingar
              även inom polisverksamheten. Står Jeppe Johnsson fast vid det?
            </seg>
          </u>
          <note type="speaker">
            Anf. 74 JEPPE JOHNSSON (m) replik:
          </note>
          <u who="jeppe_johnsson_b82f02" xml:id="i-d65d69a49b78ac26">
            <seg>
              Fru talman! Naturligtvis tar vi ansvar för det här.
            </seg>
            <seg>
              Självfallet handlar det dessutom inte bara om resurser. Det handlar
              också om hur man använder resurserna. Men polisverksamheten är
              att jämföra med femskiftsarbete på ett pappersbruk. Den är t.o.m.
              ännu mer resurskrävande, eftersom man på pappersbruken ibland
              har stopp, vilket polisen faktiskt inte har. Där gäller det 365
              dagar om året.
            </seg>
            <seg>
              För detta krävs en viss bemanning, och vi är nu inne och skrapar
              på benen när det gäller möjligheterna att upprätthålla bemanningen,
              om vi vill att det skall finnas poliser i alla lägen och i alla
              delar av landet.
            </seg>
            <seg>
              I betänkandet anges att ni vill prioritera bekämpningen av sju
              olika brottskategorier. För att klara dessa och även de andra
              brotten måste man faktiskt ha en viss mängd poliser. Vi hävdar
              att antalet i dag är för litet.
            </seg>
            <seg>
              Er strategi var mycket klart att dra ned på antalet poliser.
              Jag utgår från att ni ville ersätta dem med datorer eller på annat
              sätt omorganisera arbetet. Man går fram på två vägar. Alla över
              58 års ålder erbjuds att gå i pension, och samtidigt minskar man
              tillflödet genom att stänga polisskolan. Det är en klart uttalad
              strategi, som vi i dag får lida av. Detta tar tid att reparera.
            </seg>
          </u>
          <note type="speaker">
            Anf. 75 ALICE ÅSTRÖM (v) replik:
          </note>
          <u who="alice_astrom_782072" xml:id="i-2636a64b69af62a7">
            <seg>
              Fru talman! Göran Magnusson berörde en del av det som jag hade
              tänkt fråga moderaterna om.
            </seg>
            <seg>
              Också vi i Vänsterpartiet har velat anvisa mera pengar till de
              administrativa tjänsterna inom polisen.
            </seg>
            <seg>
              Jag har berört en del av de problem som finns. Det är emellertid
              också oerhört viktigt med den förändringsprocess som nu har inletts
              med omorganisering av polisen. Jag undrar varför moderaterna inte
              med ett ord berör Riksrevisionsverkets rapport om bristerna inom
              polisen. Det gäller krav på effektivisering, brister i turlistorna
              osv. Moderaterna lyfter i den här debatten bara fram att polisen
              skall ha mer pengar och att besparingarna har skapat alla problem.
              De är inte framåtsyftande.
            </seg>
            <seg>
              Inte heller jag ser möjligheter att föra en politik där man bara
              öser ut mer resurser. Det vore också viktigt att ta upp en debatt
              om hur man skall kunna förändra polisväsendet så att det blir
              effektivt.
            </seg>
          </u>
          <note type="speaker">
            Anf. 76 JEPPE JOHNSSON (m) replik:
          </note>
          <u who="jeppe_johnsson_b82f02" xml:id="i-d0ec9e22e329e583">
            <seg>
              Fru talman! Jag vill till Alice Åström säga att det inte alls
              är så att vi inte syftar till att med de medel som vi har få en
              effektivare polis. Precis som jag sade till Göran Magnusson finns
              det dock en gräns när det gäller personer. Det måste finnas fysiskt
              existerande poliser, som har möjlighet att med rimligt snabba
              utryckningstider komma ut till ställen där människor behöver deras
              hjälp.
            </seg>
            <seg>
              Vi har i reservation nr 6 pekat på mål och resultatredovisning,
              något som också vi anser vara viktigt.
            </seg>
            <seg>
              Resurserna är knappa, men hur mycket resurser vi än har till
              polisen har vi aldrig råd att slösa bort dem på ineffektiva tjänstgöringslistor.
            </seg>
          </u>
          <note type="speaker">
            Anf. 77 ALICE ÅSTRÖM (v) replik:
          </note>
          <u who="alice_astrom_782072" xml:id="i-236d28d1382cf87c">
            <seg>
              Fru talman! Det är ju bra att också moderaterna nu lyfter fram
              en del av dessa frågor. Det handlar, precis som Jeppe Johnsson
              sade, om verkliga människor, men genom att också arbeta med turlistor
              när poliserna har för litet tjänst och med polisens tillgänglighet
              får man möjlighet att ha fler poliser som faktiskt kan rycka ut
              när brott har begåtts.
            </seg>
            <seg>
              Detta har också börjat ske inom polisen. Där man har sett över
              turlistorna och gjort förändringar har man fått ut mycket mer
              av sina polistjänster i form av fysiskt närvarande personer, som
              kan rycka ut. Jag menar att vi väldigt mycket måste driva på denna
              utveckling. Debatten måste handla också om detta, inte bara om
              att vi behöver ha mer pengar.
            </seg>
          </u>
          <note type="speaker">
            Anf. 78 JEPPE JOHNSSON (m) replik:
          </note>
          <u who="jeppe_johnsson_b82f02" xml:id="i-21dbba5706308c0f">
            <seg>
              Fru talman! Vi kan gärna gå hand i hand, Alice
            </seg>
            <seg>
              Åström, och driva den här debatten gemensamt. När det gäller
              hur man bäst bemannar polisen har i varje fall jag hävdat - och
              det hävdar jag fortfarande - att man skall ha den bästa blandningen
              av administrativ personal och polispersonal. Tyvärr har detta,
              i varje fall hemma i Blekinge, inte riktigt varit möjligt, eftersom
              det har rått ett hemligt förbud mot att säga upp polismän. Det
              skulle utåt inte se bra ut att säga upp poliser.
            </seg>
            <seg>
              När det sedan gäller att göra turlistorna så effektiva som möjligt
              vill jag peka på att poliser är vanliga människor, som har familj
              osv. Det är inte så lätt att ta ut hur mycket tid som helst av
              dem. Det är just på de tider när vi vanliga svenskar sitter hemma
              eller umgås med vänner och har det bra som poliserna som mest
              behövs.
            </seg>
            <seg>
              Trots detta kan man inte undvara polisen en onsdags- eller torsdagskväll.
              Det blev vi i Ronneby mycket medvetna om i somras, när en enda
              polispatrull var tillgängling. Den blev mycket hårt trängd och
              hade knappt möjlighet att retirera. Att kalla på förstärkning
              en vardagskväll i Blekinge är för det mesta inte möjligt, i varje
              fall inte i Ronneby.
            </seg>
          </u>
          <note type="speaker">
            Anf. 79 KIA ANDREASSON (mp) replik:
          </note>
          <u who="kia_andreasson_ce6c96" xml:id="i-5dc57968bd003d7d">
            <seg>
              Fru talman! Jag vill verkligen visa att skillnaden mellan Moderaterna
              och övriga partier inte ligger i åsikterna i frågan om vi vill
              ha en fungerande polis.
            </seg>
            <seg>
              Det vill vi samtliga ha. Skillnaden kommer fram när man ser på
              moderaternas budgetförslag. Jeppe Johnsson säger att Moderaterna
              är det enda parti som ger ett rejält tillskott till polisen. Man
              måste då också ha i åtanke hur budgetförslaget ser ut när det
              gäller bidrag till kommunerna på det sociala området.
            </seg>
            <seg>
              Jag har inte med mig förslaget, så att jag exakt kan återge det,
              men det var med häpnad som jag såg det.
            </seg>
            <seg>
              Det visade på en stor skillnad. Man ville inskränka bidragen
              på många olika sektorer. Jag har för Miljöpartiets räkning sagt
              att också helheten är viktig. Vi kan inte ha ett stort antal poliser
              och en motsvarande större utslagning i samhället i övrigt. Då
              blir effekten plus minus noll.
            </seg>
            <seg>
              Vi måste ha ett rimligt stort antal poliser. Enligt mitt sätt
              att se det är det ett för enkelt budskap att bara säga att vi
              skall ge mer pengar till fler poliser. Så enkelt är det inte.
              Det är, som många talare har sagt, fråga om arbetstider, arbetsstruktur,
              arbetsfördelning, arbetsledning och prioritering.
            </seg>
            <seg>
              Samtidigt har det också framkommit att polisen inte har varit
              van vid att spara, utan det har blivit positiva effekter av att
              se till hur dessa resurser används. Därför är det litet väl magstarkt
              att förenkla budskapet på det sätt som Jeppe Johnsson gör.
            </seg>
          </u>
          <note type="speaker">
            Anf. 80 JEPPE JOHNSSON (m) replik:
          </note>
          <u who="jeppe_johnsson_b82f02" xml:id="i-6f5cbc89cc67c53c">
            <seg>
              Fru talman! Jag tror inte att de människor som drabbas tycker
              att det är att förenkla budskapet, Kia
            </seg>
            <seg>
              Andreasson. I vanliga svenska småstäder händer saker och ting
              efter det att Kia Andreasson har gått och lagt sig på fredags-
              och lördagskvällar. Kia Andreasson skulle då önska att det fanns
              en extra polispatrull att tillgå.
            </seg>
            <seg>
              De pengar som Kia Andreasson hävdar att vi moderater har tagit
              från någon annanstans täcks faktiskt upp med våra förslag till
              besparingar enbart om man tittar på partistöd och presstöd. Det
              handlar inte om så otroligt mycket pengar. Men de extra pengarna
              kan göra en otrolig nytta en fredags- eller lördagskväll i
            </seg>
            <seg>
              Karlshamn när det är nattligt storslagsmål på torget och det
              börjar talas om medborgargarde.
            </seg>
            <seg>
              Det står om detta i dagens Sydöstran, och den är trovärdig för
              många i denna kammare. Nattsömnen stördes med ett rejält bråk.
              Detta har pågått vecka efter vecka, och polisen har inte möjlighet
              att sätta in så mycket personal som faktiskt behövs.
            </seg>
          </u>
          <note type="speaker">
            Anf. 81 KIA ANDREASSON (mp) replik:
          </note>
          <u who="kia_andreasson_ce6c96" xml:id="i-d313703bd27b84d1">
            <seg>
              Fru talman! Jag har inte motsatt mig att vi måste ha en annan
              struktur och att polisen behövs. Jag har flera gånger understrukit
              att så är fallet. Det tycker också Miljöpartiet. Det är den enkla
              formen av budskap jag vänder mig mot. Man måste visa hur det fungerar
              på alla områden och inte göra det så enkelt.
            </seg>
            <seg>
              En omfördelning av de pengar som t.ex. Miljöpartiet har redogjort
              för inverkar också positivt och uppfyller de krav som allmänheten
              kan ställa på polisen.
            </seg>
          </u>
          <note type="speaker">
            Anf. 82 JEPPE JOHNSSON (m) replik:
          </note>
          <u who="jeppe_johnsson_b82f02" xml:id="i-827c655ba08473d8" next="cont">
            <seg>
              Fru talman! Vi välkomnar naturligtvis de pengar som Kia Andreasson
              vill föra över till polisen. Men det är naturligtvis alldeles
              för litet. De tas dessutom från ett ställe där vi inte anser att
              man kan tumma hur mycket som helst.
            </seg>
            <seg>
              Det räcker med att komma ut till en vanlig polisstation. Jag
              uppmanar Kia Andreasson att ta sig tid till det någon gång. Jag
              vet att hon har mycket att göra i utskottet. Då får hon höra hur
              poliserna mår. Jag har varit ute åtskilliga gånger det här året,
              kanske en gång i månaden, åkt polisbil och träffat närpolisen.
              Poliserna hänger med huvudet. Det är då mycket svårt att göra
              ett bra jobb.
            </seg>
            <seg>
              Kia Andreasson säger att polismännen måste ändra sina turlistor
              och jobba mer på fredags- och lördagskvällar, med de skall inte
              bli fler. Sådana budskap gör det inte bättre för polisen, det
              kan jag lova
            </seg>
          </u>
          <note>
            Kia Andreasson.
          </note>
          <u who="jeppe_johnsson_b82f02" prev="cont">
            <seg>
              Naturligtvis har inte ens vi så mycket pengar, Kia
            </seg>
            <seg>
              Andreasson, att vi kan låta bli att använda dem så effektivt
              som möjligt. Också där är Kia Andreasson och jag överens.
            </seg>
          </u>
          <note type="speaker">
            Anf. 83 ANITA JOHANSSON (s):
          </note>
          <u who="anita_johansson_7e2fab" xml:id="i-664f09304826a671">
            <seg>
              Fru talman! Det torde väl knappast ha undgått någon att polisorganisationen
              i Stockholms län befinner sig i kris. Det måste ankomma på oss
              alla att ta ett gemensamt ansvar och se till att åtgärder vidtas.
              Problemen är stora, och de måste lösas med extraordinära åtgärder.
            </seg>
            <seg>
              Det går inte heller att påstå att problemen är enbart ekonomiska.
              Visst är ekonomin ett stort problem i dag. Lösningen av alla frågor
              bromsas upp eller försvåras allvarligt av att det saknas pengar.
            </seg>
            <seg>
              290 miljoner har detta år använts av Rikspolisstyrelsens anslagskredit
              för att täcka löpande utgifter.
            </seg>
            <seg>
              Det innebär att pengar måste betalas tillbaka ur kommande ordinarie
              anslag. Viktig utbildning av personal har ställts in.
            </seg>
            <seg>
              Just nu pågår ett arbete som syftar till att myndigheterna skall
              göra sig av med 10 % av polisbilarna.
            </seg>
            <seg>
              Man försöker också att få andra län att ta emot Stockholmspoliser
              som vi inte har råd att själva avlöna i vårt län. Det saknas pengar
              till nödvändig teknikutveckling och upphandling på både kort och
              lång sikt.
            </seg>
            <seg>
              Fru talman! Det krävs ingen större visdom för att förstå att
              det inte går längre om inte polisverksamheten i Stockholms län
              får en större andel av polisanslaget. Polisförbundets avdelning
              i Stockholms län har uppgett att den starkt kritiserade nazistdemonstrationen
              den 8 november spårade ur därför att det inte fanns tillräckligt
              med poliser utkommenderade. Orsaken till detta skulle enligt den
              fackliga organisationen vara att det måste sparas på övertid.
              Även om detta inte är hela sanningen menar jag att vi inte kan
              ha det så här.
            </seg>
            <seg>
              Det krävs dessutom skyndsamma förändringar av polisorganisationen
              i Stockholms län. Basen skall självfallet vara ett bibehållande
              av den uppskattade närpolisorganisationen och de åtta polismästardistrikten
              med lika många polisnämnder. Men vi måste också skyndsamt övergå
              till en effektiv förvaltningsorganisation och få struktur på kriminalpolisverksamheten
              och utryckningarna.
            </seg>
            <seg>
              Dessa förändringar måste genomföras skyndsamt, men kräver för
              sitt genomförande särskilda ekonomiska medel. De ekonomiska vinsterna
              av förändringarna kommer att visa sig först på längre sikt. Det
              är jag övertygad om, fru talman.
            </seg>
            <seg>
              Vi måste nu alla hjälpas åt att få ordning på polisorganisationen.
              Självklara krav på lag och rätt samt ordning och säkerhet har
              särskild tyngd, inte minst i
            </seg>
            <seg>
              Stockholms län. Det är här som kraven på personalen, både polisen
              och civilanställda, är som störst.
            </seg>
            <seg>
              De civilanställda är helt nödvändiga i polisorganisationen. Det
              visar sig nu tydligt att det var fel att säga upp så många civilanställda.
              Poliser har i alltför stor utsträckning fått överta deras arbetsuppgifter.
            </seg>
            <seg>
              Poliserna behövs på våra gator, och de civilanställda behövs
              för administrationen.
            </seg>
            <seg>
              Polisen i Stockholms län har det polisiära ansvaret för statsledningen,
              alla ambassaderna, statsbesöken, hundratals demonstrationer årligen
              och likaså många större idrottsevenemang.
            </seg>
            <seg>
              Stockholms län är tyvärr det mest brottsbelastade länet i hela
              landet. Om Skåne, Göteborg och Bohus län undantas är det nästan
              dubbelt så många anmälda brott per 10 000 invånare i Stockholms
              län som i resten av landet. I alla avseenden är det polisiära
              arbetet svårare i en tätbefolkad region.
            </seg>
            <seg>
              Det krav vi framfört i motion 226 är ett nationellt ansvar, dvs.
              att vi måste göra en extra ekonomisk satsning på polisen i Stockholms
              län. Vi kan inte acceptera att inte ha en fungerande polisverksamhet.
            </seg>
            <seg>
              Därför måste vi nu gemensamt ansvara för polissituationen. Det
              brådskar, fru talman!
            </seg>
          </u>
          <note type="speaker">
            Anf. 84 JEPPE JOHNSSON (m) replik:
          </note>
          <u who="jeppe_johnsson_b82f02" xml:id="i-6505916917ccb250">
            <seg>
              Fru talman! Jag kan i mångt och mycket instämma i och känna igen
              mig i den beskrivning som Anita
            </seg>
            <seg>
              Johansson gör av situationen i Mjällby, höll jag på att säga,
              som är min hemmaplan. Anförandet var ju litet hemmabetonat.
            </seg>
            <seg>
              När det gäller vad Anita Johansson här har sagt har jag läst
              igenom manifestet och vad Lars Eriksson, ordföranden för polisfacket
              i Stockholm, har sagt i sitt tal. Det stämmer till mångt och mycket
              med vad Anita
            </seg>
            <seg>
              Johansson här har sagt.
            </seg>
            <seg>
              Anser Anita Johansson att Stockholm skall ha mer av kakan som
              fördelas över landet? Eller anser Anita
            </seg>
            <seg>
              Johansson att kakan är för liten? Är kakan tillräckligt stor
              är det i så fall från glesbygden som Anita Johansson vill ta medel
              till Stockholm.
            </seg>
            <seg>
              Jag håller med Anita Johansson att Stockholm har för litet pengar.
              Men är kakan för liten, eller är den felfördelad?
            </seg>
          </u>
          <note type="speaker">
            Anf. 85 ANITA JOHANSSON (s):
          </note>
          <u who="anita_johansson_7e2fab" xml:id="i-4d0dbe15b83455a9">
            <seg>
              Fru talman! Jag är väldigt glad att höra till den majoritet av
              socialdemokrater och centerpartister som nu efter budgetsanering
              får fram en ny miljard till polisen under tre år. Jag hoppas att
              något av de medlen efter den här debatten skall tillfalla polisen
              i
            </seg>
            <seg>
              Stockholmsregionen.
            </seg>
            <seg>
              Fru talman! Jag är inte ute efter att ta pengar från glesbygden.
              Jag har aldrig varit med och fört en sådan politik.
            </seg>
            <seg>
              Det jag är ute efter just nu i debatten är att vi i denna region
              måste få hjälp med 290 miljoner för att kunna lösa de akuta problemen.
              Jag är övertygad om att vi kommer att komma till rätta med både
              budgetar och annat. Men vi behöver också en ny utbildning och
              andra åtgärder för att få ordning på verksamheten.
            </seg>
            <seg>
              Jag är ganska trött på moderaterna och det som
            </seg>
            <seg>
              Jeppe Johnsson företräder. De åker ut på möte efter möte men
              tar inte sitt ansvar, vilket sagts gång på gång i denna debatt.
              Också moderaterna var med och sparade de 500 miljonerna. Vi får
              alla ta på oss delar av skulden för vad som hänt inom polisen,
              men vi är inte sämre än att vi kan rätta till det som har blivit
              fel!
            </seg>
          </u>
          <note type="speaker">
            Anf. 86 JEPPE JOHNSSON (m) replik:
          </note>
          <u who="jeppe_johnsson_b82f02" xml:id="i-08ae5ccf2635cec9">
            <seg>
              Fru talman! Den miljard som Anita Johansson talar om behövs nog.
              Men det är inga bestående pengar.
            </seg>
            <seg>
              Det bestående tillskottet rör sig om 157 miljoner per år. Den
              stora engångssatsningen är behjärtansvärd och kommer säkert till
              nytta. Men det kommer ju en framtid, och kurvorna över brottsligheten
              pekar inte på att det kommer att behövas mindre pengar.
            </seg>
            <seg>
              Av Anita Johanssons svar till mig framgår att hon ju inte vill
              ta något från Blekinge, Norrland eller annan glesbygd. Därför
              kan jag inte tolka hennes motion och hennes krav på annat sätt
              än att hon tycker att kakan har varit för liten och fortfarande
              är det. Det tackar jag för!
            </seg>
          </u>
          <note type="speaker">
            Anf. 87 ANITA JOHANSSON (s) replik:
          </note>
          <u who="anita_johansson_7e2fab" xml:id="i-8f21051e839aeedd">
            <seg>
              Fru talman! I dag har jag velat göra kammaren uppmärksam på den
              extraordinära situation som vi befinner oss i här i Stockholms
              län. Men jag är övertygad om att vi dels med den nya organisationen,
              dels politiskt skall kunna rätta till det som blivit galet. Det
              är ett engångsproblem just nu i Stockholmsregionen, och det kanske
              Jeppe Johnsson vill vara med och rätta till.
            </seg>
          </u>
          <note type="speaker">
            Anf. 88 JEPPE JOHNSSON (m):
          </note>
          <u who="jeppe_johnsson_b82f02" xml:id="i-cbc81733c2ae7a77">
            <seg>
              Fru talman! Om det är ett engångsproblem vet jag inte. Om Anita
              Johansson med den nya organisationen menar närpolisen, menar fackförbundet
              att den inte kommer att ge resultat så väldigt snabbt. Så här
              skriver man i sitt meddelande till justitieminister Laila
            </seg>
            <seg>
              Freivalds:
            </seg>
            <seg>
              "I och med den nya närpolisorganisationen används nu 30 % av
              resurstimmarna till förebyggande och proaktivt arbete. Det är
              bra." Det håller jag med om. "Men innan denna satsning har slagit
              igenom i form av minskad brottslighet så är faktum att vi har
            </seg>
            <seg>
              30 % färre resurstimmar att lägga på det reaktiva polisarbetet."
              En reform som närpolisreformen hade förtjänat ett bättre öde än
              att komma samtidigt med kraftiga besparingar.
            </seg>
            <seg>
              Kriminalvården, Brottsoffermyndigheten, ersättning för skador
              på grund av brott, BRÅ och brottsförebyggande arbete
            </seg>
          </u>
          <note type="speaker">
            Anf. 89 GÖTHE KNUTSON (m):
          </note>
          <u who="gothe_knutson_dd332f" xml:id="i-3a0011a131942ed0" next="cont">
            <seg>
              Fru talman! Nu är det på gång igen, nedläggningar av kriminalvårdsanstalter.
              Vi har alla upplevt en väldig mängd sådana, och nu skall vi återigen
              gå till beslut om nedläggning av anstalter. Tre anstalter skall
              bort. Det är visserligen fängelsebyggnader som är gamla - vi har
              haft och har fängelser som byggdes på
            </seg>
            <seg>
              1850-1860-talet - men de är fantastiskt fint underhållna. Kulturminnesvården
              i Sverige skulle kunna ställa sig upp och hålla tacksägelser över
              hur man verkligen på ett gott sätt kan sköta gamla byggnader.
            </seg>
            <seg>
              Nu skall sådana byggnader bort, åtminstone från kriminalvårdens
              organisation. Nedläggning av två sådana anstalter har aviserats,
              plus ytterligare en anstalt. Samtidigt skall en planerad och beslutad
              utbyggnad av en till stor del nybyggd fängelseanläggning stoppas.
            </seg>
            <seg>
              Vi har redan i år mist 700 anstaltsplatser i kriminalvården.
              Det är angeläget att vi får klart för oss hur det här har gått
              till, när rannsakningens dag kommer.
            </seg>
            <seg>
              Då visar det sig att vi återigen har för få platser i kriminalvården.
              Jag är dessvärre av den tron. Jag är ganska övertygad om, att
              om man fortsätter att lägga ned platser i kriminalvården kommer
              vi att inom en icke avlägsen framtid stå i samma situation som
              för blott några år sedan. Då diskuterade vi nödvändigheten att
              dubblera bemanningen i cellerna, dvs. att ta in två fångar i varje
              cell. Det anses inte bra. Det är icke humant, icke praktiskt och
              leder ofta till att någon far illa, åtminstone den som inte är
              så rutinerad i branschen som den sammanboende kan vara.
            </seg>
            <seg>
              Den som vill läsa en väsentlig motion bland många andra väsentliga
              motioner kan ta fasta på
            </seg>
            <seg>
              Ju904 från årets riksmöte. Jag skall ur den moderata motionen
              om åtgärder inom kriminalpolitiken redogöra för några siffror,
              som jag vill föra till protokollet -
            </seg>
            <seg>
              så hette det åtminstone förr i riksdagen:
            </seg>
          </u>
          <note>
            År 1996 minskade antalet inskrivna i fängelse med
          </note>
          <u who="gothe_knutson_dd332f" prev="cont">
            <seg>
              1 500 jämfört med 1995. Härutöver var 500 personer elektroniskt
              övervakade i stället för intagna i fängelse.
            </seg>
            <seg>
              Beläggningen av antalet tillgängliga platser vid våra kriminalvårdsanstalter
              har minskat från 87 % 1995 till
            </seg>
            <seg>
              78 % första halvåret 1997. Eftersom brottsligheten inte minskar
              utgör den minskade beläggningen en tydlig indikation på hur illa
              det står till inom svenskt rättsväsende. Högst var beläggningen
              1994. Då hade vi 4 349 utnyttjade fängelseplatser. Det kan jämföras
              med 1996, då medelbeläggningen var 4 045. Kriminalvårdsstyrelsens
              bedömning av medelbeläggningen under nästa år 1998 verkar närmast
              hamna på 3 500
            </seg>
            <seg>
              platser.
            </seg>
            <seg>
              Jag skall inte fortsätta den här uppläsningen, men jag vill erinra
              om vad jag nyss sade: 700 platser har redan försvunnit i år. Om
              framtiden på det här området vet vi väldigt litet. Men det görs
              gissningar, eller sådant som kallas prognoser. Jag är övertygad
              om att de tjänstemän på Kriminalvårdsstyrelsen i Norrköping, som
              har tagit s.k. experter på området till sig, har blivit övertygande
              om att dessa givna prognoser är sannolika. Man har ifrån Regeringskansliet
              fått order om att det inte skall finnas fler anstaltsplatser i
              Sverige än vad prognoserna anger. Det innebär ytterligare nedskärningar.
              Det är under det damoklessvärdet som
            </seg>
            <seg>
              Kriminalvårdsstyrelsen nu tvingas agera.
            </seg>
            <seg>
              Många menar att denna situation kanske kan hjälpas upp av den
              elektroniska fotbojan. Man kan också följa Straffsystemkommitténs
              förslag om att låta även de straffade med upp till ett års strafftid
              få glädjen att bara ha en fotboja - en elektronisk övervakning.
            </seg>
            <seg>
              Fru talman! Jag är dock alldeles övertygad om att detta aldrig
              kommer att accepteras av en svensk allmänhet. Vanliga svenska
              medborgare har rätt till ett skydd - och de kommer att hävda denna
              rätt. De som har strafftider på över två månader är i stor utsträckning
              sådana som har gjort sig skyldiga till misshandel och annan brottslighet
              som naturligtvis måste kräva samhällets reaktion i form av fängelse
              eller möjligen i någon alternativ form. Vi moderater efterlyser
              sådana alternativ och ger exempel på dem i den motion som jag
              nyss läste ur. Vi är dock övertygade om att fängelsestraffet kommer
              att finnas kvar, och att det är en lämplig samhällets och rättsstatens
              reaktion.
            </seg>
            <seg>
              Många delar av kriminalvårdens vardag finns med i den motion
              som vi nu bland andra skall behandla i denna ärendedebatt. Det
              konstateras bl.a. att halvtidsfrigivningen äntligen måste avskaffas.
              Det är en faktor som uppenbarligen inte tas med i de beräkningar
              jag nyss talade om och som består av gissningar och prognoser.
              De renderar nedläggningar av fängelser.
            </seg>
            <seg>
              Vi moderater föreslår bl.a. att Kriminalvårdsstyrelsen nu också
              gör en översyn av verkets inre organisation. Personalprogrammet
              för vidareutbildning inom kriminalvården bör kunna leda till effektivisering.
              Detta bör sedan komma de intagna till del. Tiden i fängelset måste
              - inte bara bör utan måste - nämligen kunna utnyttjas på ett bättre
              sätt. När man har varit med i verksamheten som förtroendevald
              under en del år och besökt praktiskt taget alla slutna anstalter
              får man klart för sig att den intagne har väldigt mycket tid till
              förfogande. Jag säger inte detta som ett försök till rolighet,
              utan jag bara konstaterar att man genom ökade resurser till kriminalvården
              skulle kunna ge väldigt många människor där - det rör sig om
            </seg>
            <seg>
              5 000-7 000 per år - möjligheter att lära sig läsa och skriva.
              Det gäller naturligtvis dem som inte kan läsa och skriva - och
              de är rätt många. Nyligen redovisades statistik som visade att
              det gäller var tredje intagen på en viss anstalt. Det är då inte
              fråga om bristande kunskaper i svenska, utan över huvud taget
              bristfälligheter i vederbörandes tidigare skolgång. Att icke kunna
              läsa eller skriva, och sedan få den möjligheten!
            </seg>
            <seg>
              Det borde vi kunna ställa upp med. Det gäller dock inte svenskundervisning
              till de intagna som är dömda till utvisning. Den resursen bör
              vi inte ha.
            </seg>
            <seg>
              Man måste naturligtvis också ta hänsyn till dem som verkligen
              är psykiskt sjuka och av olika skäl inte kan finnas på samma avdelningar
              som det vanligaste klientelet. Kriminalvården och samhället har
              skyldighet att differentiera de intagna, anser vi moderater.
            </seg>
            <seg>
              Sådana differentieringar är möjliga om det finns tillräckligt
              med platser. Det upptäcktes som sagt för några år sedan, när överbeläggningen
              var ett faktum på vissa anstalter, att den resursen inte fanns.
            </seg>
            <seg>
              Moderaterna har naturligtvis också avsnitt om narkotikans förbannelse
              på fängelserna. Det är orimligt att den som tas in på ett fängelse
              och kanske aldrig någonsin har varit i kontakt med narkotika kommer
              in i en miljö där han eller hon bokstavligen tvingas in i ett
              narkotikaberoende.
            </seg>
            <seg>
              Fru talman! Jag skall erinra om att det inom kriminalvården görs
              en del extraordinära undersökningar och ges uppdrag som är utomordentligt
              intressanta. Vi kunde läsa om detta i Göteborgs-Posten, och förmodligen
              i flera andra tidningar, under de sista dagarna i oktober. Jag
              skall återge en artikel från den 28 oktober. Det handlar om f.d.
              fången Janne Mattsson som på uppdrag av en myndighet studerat
              missbruket på fängelserna. Denne erfarne intern föreslår följande
              för att få bort narkotikan: inga permissioner till dem som sitter
              kortare tid än sex månader, övervakade permissioner samt åtskiljande
              glasvägg för dem som sitter kortare tid än ett år och dessutom
              förbud mot kontanter i fängelserna.
            </seg>
            <seg>
              Detta kan låta drastiskt - t.ex. förbudet mot kontanter - men
              det är fullt möjligt att reglera. Egentligen borde det redan ha
              gjorts genom att vederbörande naturligtvis får den summa pengar
              som hon eller han skall ha. En åtskiljande glasvägg har man t.ex.
              i Norge. Men det är hittills omöjligt för en majoritet i justitieutskottet,
              och därmed för Sveriges riksdag, att ta till sig den enkla åtgärden.
            </seg>
            <seg>
              Fru talman! Låt mig avsluta med att säga att vi måste föra en
              kamp mot narkotikan, inte minst på fängelserna.
            </seg>
          </u>
          <note type="speaker">
            Anf. 90 INGBRITT IRHAMMAR (c):
          </note>
          <u who="ingbritt_irhammar_7dd43c" xml:id="i-0632929dbfaf0981" next="cont">
            <seg>
              Fru talman! Under senare år har kriminalvården inte använt hela
              sitt anvisade anslag. Det tycker jag är positivt, särskilt eftersom
              vi vet att det beror på lägre beläggning vid anstalter och häkten.
              Det beror också på försöksverksamheten med elektronisk fotboja
              som har fallit väldigt väl ut. Vägen som man nu går mot alternativa
              påföljder är något fantastiskt positivt. Det sparar en massa pengar
              åt samhället, och det är resurser som i stället kan användas till
              att förstärka Polisen med.
            </seg>
            <seg>
              I betänkandet finns ett ärende som vi i Centerpartiet har ägnat
              oss åt under ett par års tid nu. Vi har nämligen velat ha ett
              kriminalvårdens hus på Gotland.
            </seg>
            <seg>
              Där skulle finnas både häkte, anstalt och frivård som skulle
              kunna samverka och vara effektiva just när det gäller resursanvändningen.
              Det framgår i betänkandet att det finns planer för en sådan gemensam
              enhet, som skall starta redan den 1 januari 1998. Detta vill jag
              framhålla som något mycket positivt.
            </seg>
            <seg>
              Som Göthe Knutson sade finns det omfattande problem inom kriminalvården
              med intagna som har psykiska störningar. Problemen tycks också
              öka snabbt. Detta framhålls i reservation 38. Man måste se över
              situationen mer allmänt för de psykiskt störda inom anstalterna.
              Nu ges också möjligheten till ökad differentiering när det finns
              mer utrymme inom anstalterna. Den vård och behandling som kan
              erbjudas måste helt klart förbättras.
            </seg>
            <seg>
              Vi har från Centerpartiets sida betonat vikten av att de som
              döms till vård i stället för fängelse absolut inte får behandlas
              på samma avdelningar inom sjukvården som dem som har andra psykiska
              problem. I
            </seg>
            <seg>
              dag kan någon som är dömd för våldtäkt och som har psykiska problem
              befinna sig på en avdelning inom sjukvården där någon behandlas
              för psykiska problem på grund av våldtäkt. Sådant är fullständigt
              oacceptabelt. Arbetet med särskilda stödavdelningar för intagna
              som har särskilda problem på grund av personlighetsstörningar
              av psykisk särart måste intensifieras.
            </seg>
            <seg>
              I reservation 40 framhåller vi centerpartister att såväl missbrukare
              som andra intagna skall ha rätt att slippa narkotika under tid
              då de avtjänar sitt fängelsestraff. Göthe Knutson var också inne
              på den frågan.
            </seg>
            <seg>
              Vi vet att många av dem som döms till fängelse har narkotikaproblem.
              Vi vet att risken är stor att de kan fortsätta missbruket inne
              på anstalten. Risken är också stor att de börjar ett missbruk
              på anstalten. Det vill vi komma bort från.
            </seg>
            <seg>
              Däremot kan vi i Centerpartiet inte ställa upp på den alltför
              låga ambitionsnivå som Moderaterna har i motion 504. Där menar
              man att man i första hand bara kan se till att en anstalt i varje
              region skall vara fri från narkotika. Vi vet att en klar majoritet
              av de anstalter som tillfrågats om förekomst av missbruk säger
              att det sällan eller aldrig finns något sådant där.
            </seg>
            <seg>
              Kriminalvårdsstyrelsen bör utarbeta en åtgärdsplan och redovisa
              hur man skall komma åt problemet med narkotikan. Det går att ta
              till vara internationella erfarenheter. Vi vet att man internationellt
              använder sig av narkotikahundar. Det är inte så att vi vill ha
              tillbaka visitationspatrullerna. Men vi vill att det varje år
              på varje anstalt skall ske ordentliga redovisningar för de narkotikabeslag
              som har gjorts. Det har inte skett. Vi vill utöka möjligheterna
              till provtagning, bl.a. urinprov.
            </seg>
            <seg>
              Vi menar att de lagliga befogenheterna för personalen att ingripa
              för att kontrollera förekomsten av narkotika bör utökas. Regeringen
              bör återkomma med förslag till riksdagen som kan tillgodose önskemålen.
            </seg>
          </u>
          <note>
            I reservation 42 behandlas BRÅ:s organisation.
          </note>
          <u who="ingbritt_irhammar_7dd43c" prev="cont">
            <seg>
              Fem partier står bakom reservationen, utom Vänstern och Socialdemokraterna.
              Vi säger att vi inte har något emot den sammanslagning som nu
              sker av BRÅ och
            </seg>
            <seg>
              Rikspolisstyrelsens forskningsenhet. Tvärtom. Man kan mer effektivt
              använda sig av alla resurser på området. Men de medel som tillförs
              den nya organisationen bedöms som otillräckliga, särskilt i fråga
              om de administrativa uppgifterna som blir större i en mer omfattande
              organisation.
            </seg>
            <seg>
              Vi tycker också att man borde ha gjort en ekonomisk konsekvensanalys
              totalt sett av organisationen innan den presenterades. Vi är rädda
              för att om sammanslagningen sker för snabbt, att vi inte kan upprätthålla
              den goda renommé som BRÅ faktiskt har. Det är en verksamhet som
              har ökat i anseende under senare år.
            </seg>
            <seg>
              Det är viktigt med forskningsmedel avseende ekonomisk brottslighet.
              Men det bör i första hand vara en uppgift för universitets- och
              högskolevärlden att bygga upp en forskningsverksamhet om ekonomisk
              brottslighet. Det är särskilt viktigt att den forskning som kommer
              till stånd framöver med hjälp av medel från BRÅ sker utifrån ett
              väl genomarbetat forskningsprogram. Jag yrkar bifall till reservation
              42.
            </seg>
            <seg>
              Mycket mer måste göras för stöd till brottsoffer.
            </seg>
            <seg>
              Bl.a. behövs det ökad finansiering för att kunna hjälpa brottsoffren.
              Ett sätt att utöka medlen i brottsofferfonden är att låta alla
              som döms för brott - inte bara dem som döms till fängelse i straffskalan
              - skall vara med och betala till fonden. Tyvärr har vi inte fått
              andra att ställa upp på detta.
            </seg>
            <seg>
              Tillsammans med andra framför vi i reservation
            </seg>
            <seg>
              45 att det är oerhört viktigt att fångarna får vara med och finansiera
              brottsofferfonden. Så var det i början, och sedan har det gjorts
              avsteg från principen. Vi menar att det finns en pedagogisk poäng
              i att fångarna betalar till offren.
            </seg>
            <seg>
              Vi tror att det kan bli ökade resurser till kvinnooch brottsofferjourer
              i och med att det kan bli mer medel till brottsofferfonden. Vårt
              mål är en kvinnojour och en brottsofferjour i varje polisområde.
              Nu räcker det inte. Polisområdena är så stora. Men i stället kan
              man säga varje kommun.
            </seg>
            <seg>
              För att kunna bygga upp denna verksamhet behövs det några som
              stöder den i starten. Det behövs ett statligt stöd för det. Däremot
              tror vi inte att verksamheten skall betalas med statliga medel.
              Vi vill värna om de ideella krafterna.
            </seg>
            <seg>
              När det gäller att stärka brottsoffrens ställning betonar vi
              medling, vittnesstöd, samrådsgrupper och att på alla sätt sätta
              brottsoffren i centrum. Ett sätt är faktiskt att se till att brottsoffren
              får de skadestånd som har blivit utdömda. Så fort som ett mål
              har blivit sakprövat och domen har vunnit laga kraft måste staten
              garantera att brottsoffren får det utdömda skadeståndet. Jag har
              redan yrkat bifall till reservation 8
            </seg>
            <seg>
              och 42 tidigare i debatten i dag. Men jag vill även tillföra
              reservation 28, som jag glömde i mitt förra inlägg. Självfallet
              står vi bakom alla reservationer med Centerns namn.
            </seg>
          </u>
          <note type="speaker">
            Anf. 91 SIW PERSSON (fp):
          </note>
          <u who="siw_persson_b459bd" xml:id="i-2a16d4cca1efc7a0">
            <seg>
              Fru talman! Det finns ett övergripande mål inom kriminalvården,
              nämligen att verka på ett sådant sätt att brottsligheten minskar
              och öka människornas trygghet i samhället. Det är viktigt att
              när det här jobbet görs som ledstjärna ha en human människosyn.
            </seg>
            <seg>
              Man skall anstränga sig att skapa en god omvårdnad, och den som
              sitter inne på en anstalt skall utsättas för ett aktivt påverkansarbete.
            </seg>
            <seg>
              När allt detta sker är det viktigt med en hög säkerhet, att hela
              tiden tänka på respekten för den enskildes integritet och säkerhet.
            </seg>
            <seg>
              Resultatstyrningen har prioriterats inom kriminalvården. Den
              skall utvecklas, och de uppnådda resultaten och effekterna av
              verksamheten skall bli föremål för en bättre analys. Där har det
              funnits brister inom kriminalvården.
            </seg>
            <seg>
              Justitieutskottet konstaterar att underlaget i årets budgetproposition
              för bedömning av resultatet inom kriminalvården och effekterna
              av verksamheten är betydligt bättre nu än tidigare. Men utskottet
              säger också att det dock hade varit av intresse om regeringen
              också redovisat sina slutsatser beträffande frågan i vilken utsträckning
              verksamhetens mål har uppnåtts.
            </seg>
            <seg>
              Utskottet säger också att det är viktigt att programmen får den
              kvalitetssäkring som beskrivs i propositionen och att effekterna
              av programmen följs upp. Det är ingen större finess att göra fina
              verksamhetsplaner och programplaner om man inte ser till att det
              blir som man har tänkt sig.
            </seg>
            <seg>
              Folkpartiet liberalerna har några reservationer fogade till betänkandet.
              Vi menar att det inte har gjorts så mycket som vi tycker att det
              skall göras när det gäller utbildning i fängelserna och de psykiskt
              störda.
            </seg>
            <seg>
              Vi menar också att man måste göra mer för att minska narkotikaproblemen
              i fängelserna.
            </seg>
            <seg>
              När det gäller utbildningen är det mycket viktigt att de intagna
              får använda sin tid till så meningsfull sysselsättning som möjligt.
              Jag brukar säga att de skall ha mindre tid för att vika bakplåtspapper
              och använda mera tid för att bättra på sin grundkompetens när
              det gäller att läsa, skriva och räkna. I skolorna är det 10-15
              % som har dyslexi, och det är så illa att det är minst tre gånger
              fler som har de problemen i ett fängelse. När en vanlig person
              med grundutbildning som inte är kriminellt belastad har svårt
              att få ett arbete, hur skall då en person som har kommit ut från
              ett fängelse och inte ens kan läsa och skriva ordentligt ha någon
              reell chans att få ett arbete? När så inte sker har samhället
              misslyckats med att få den människan tillbaka till samhället.
              Därför har vi en reservation om utbildningen.
            </seg>
            <seg>
              Vi har också en reservation om intagna med psykiska störningar.
              Utvecklingen är tyvärr den att alltfler har psykiska problem.
              Häromåret gjordes en utredning på två anstalter i Malmöområdet,
              och den visade att så många som uppemot 70 % av dem som satt inne
              där hade psykiska störningar av olika slag.
            </seg>
            <seg>
              Problemet är att vi inte har de resurser som vi skulle behöva
              ha för att ta hand om dessa interner som har psykiska problem.
              Därför är det viktigt att öka sina ansträngningar på det området.
            </seg>
            <seg>
              När det gäller narkotika på fängelserna är vi några som har reserverat
              oss därför att vi menar att man har gjort det mycket svårare att
              kontrollera flödet av narkotika. Jag tillhör dem som menar att
              det var olyckligt att avveckla visitationspatrullerna inom den
              svenska kriminalvården. Där har man förlorat viktig kompetens,
              och därmed viktig information. Det är bara att beklaga att Kriminalvårdsstyrelsen
              inte redovisar ordentligt hur det ser ut med narkotikaflödet efter
              det att visitationspatrullerna försvann. Vi får hoppas att man
              verkligen kommer upp till bevis och talar om hur det står till.
            </seg>
            <seg>
              När det gäller BRÅ:s organisation står Folkpartiet liberalerna
              också bakom detta att man skall bevaka detta så att det blir ett
              bra resultat av förändringen.
            </seg>
            <seg>
              Fru talman! Av de sju reservationer som Folkpartiet har kommer
              jag för vinnande av tid att yrka bifall bara till reservation
              49, som gäller mom. 55, om stärkt ställning för brottsoffren.
            </seg>
            <seg>
              Brottsoffren är en grupp som man upptäckte för bara ett tiotal
              år sedan. Då insåg man att det är någon som blir drabbad så fort
              det begås en kriminell handling. Det är först under de senaste
              fem-tio åren som man har försökt att på olika sätt stärka den
              som blir drabbad, inte bara materiellt utan inte sällan också
              både fysiskt och psykiskt. Vi har då infört möjligheten att få
              någon form av ersättning, även om det inte är så mycket. Brottsofferjourerna
              infördes 1988, och sedan dess finns det också möjlighet att få
              hjälp från frivilliga, alltifrån vittnesstöd till samrådsgrupper
              och annat.
            </seg>
            <seg>
              Vi i Folkpartiet tycker att det är viktigt att stötta brottsofferjourerna.
              Det fanns en målsättning att det under 1995 skulle finnas en brottsofferjour
              i varje polisdistrikt, och det uppfylldes i princip för ett par
              år sedan. Det finns ca 90 brottsofferjourer, men de flesta har
              inte möjlighet att halvtidsanställa någon, utan allt är grundat
              på ideellt arbetande personer. Folkpartiet har fått reda på att
              det är bara ett femtontal som finansieras genom kommunalt bidrag.
              Då menar vi i
            </seg>
            <seg>
              Folkpartiet att man borde satsa några miljoner på att förbättra
              detta. Därför avsätter vi i vårt budgetalternativ 6 miljoner kronor.
              Det motsvarar ca 60 halvtidstjänster.
            </seg>
            <seg>
              Fru talman! Vi i Folkpartiet står, som sagt var, bakom alla reservationer,
              men jag yrkar bifall till reservation 49.
            </seg>
          </u>
          <note type="speaker">
            Anf. 92 ALICE ÅSTRÖM (v):
          </note>
          <u who="alice_astrom_782072" xml:id="i-4c153b13980f7dfd">
            <seg>
              Fru talman! När vi nu pratar om kriminalvården är frivården en
              mycket viktig del. Det är frivården som har ansvar för de alternativa
              påföljderna, som skyddstillsyn, övervakning, samhällstjänst, kontraktsvård
              och elektronisk övervakning med fotboja, som har tagits upp tidigare.
              Omorganiseringen av kriminalvården kommer nu att innebära att
              samarbetet mellan frivården och den övriga kriminalvården stärks.
              Det är oerhört positivt och oerhört viktigt för att en bättre
              återanpassning skall komma till stånd.
            </seg>
            <seg>
              Men det behövs också samarbete mellan frivården och andra myndigheter;
              det behöver utökas för att man skall nå goda resultat.
            </seg>
            <seg>
              Fru talman! Den elektroniska övervakningen har inneburit att
              frivården får flera klienter och att deras programverksamhet har
              måst utvecklas. Det är därför också oerhört viktigt att frivården
              får tillräckligt med medel från kriminalvården för att täcka de
              ökade kostnaderna. Det är också viktigt att ett ökat användande
              av fotbojan inte medför att arbetet med att utveckla andra alternativa
              påföljder minskar.
            </seg>
            <seg>
              Frivården har också en särskilt betydelsefull roll när det gäller
              kvinnor som begår brott, eftersom flertalet av de kvinnor som
              begår brott döms till påföljder under frivårdens ansvarsområde.
              Man måste nu också satsa resurser på att utveckla behandling och
              påföljder som är anpassade till kvinnors behov. Det är oerhört
              viktigt, därför att kunskapen om kvinnor och kriminalitet är mycket
              eftersatt.
            </seg>
            <seg>
              Kvinnor som begår brott är oftast i en situation där de själva
              är utsatta för olika former av kränkande behandling, misshandel
              och kriminella miljöer, och där behöver man göra insatser.
            </seg>
            <seg>
              När vi då kommer till frågan om fängelserna, har antalet fängelsedömda
              minskat, framför allt på grund av den ökade användningen av elektronisk
              fotboja.
            </seg>
            <seg>
              Medelbeläggningen i dag på fängelserna har sjunkit till 77 %.
              I och med detta, fru talman, kommer en del anstalter att avvecklas,
              eftersom prognosen framåt också visar att behovet av fängelseplatser
              har minskat.
            </seg>
            <seg>
              Vi i Vänsterpartiet ser det som positivt.
            </seg>
            <seg>
              När man nu minskar antalet anstalter och skall ha ett effektivare
              datasystem är det oerhört viktigt att inte effektivisera så att
              det blir en så hög beläggning som under ett par år tidigare, utan
              att det fortfarande finns luft i systemet så att människor kan
              placeras på de anstalter som har behandlingsprogram som är avsedda
              just för den typ av brott som de har begått.
            </seg>
            <seg>
              Framför allt är det också viktigt att rehabiliteringen under
              fängelsetiden förbättras. Fängelsetiden skall ju kunna användas
              och kunna bli en vändpunkt för den enskilda individen. Kunskap
              och metoder som rör förändringsprocesser måste därför utvecklas
              kontinuerligt inom kriminalvården, och insatserna skall givetvis
              syfta till att motivera och förbereda den intagna för ett liv
              utan missbruk och kriminalitet. Det är också viktigt att man i
              det här arbetet använder sig av klientoch frivilligorganisationer,
              som ofta med sina kunskaper och unika erfarenheter kan spela en
              stor roll.
            </seg>
            <seg>
              Dessa organisationers verksamhet med klienterna inom fängelserna
              skall uppmuntras och dessutom både utvecklas och intensifieras,
              men huvudansvaret skall givetvis ligga på kriminalvården.
            </seg>
            <seg>
              Inom fängelserna är det också samma sak som när det gäller frivården,
              dvs. att kunskap och metoder är dåligt utvecklade när det gäller
              kvinnliga brottslingar.
            </seg>
            <seg>
              Många av dessa kvinnor är också mödrar till barn som omhändertas,
              och detta skapar givetvis särskilda problem, som man då inte har
              tagit itu med på ett sätt som skulle kunna förändra situationen
              för dessa kvinnor.
            </seg>
            <seg>
              Vikten av utbildning har tagits upp tidigare i debatten, fru
              talman. Många av dem som döms till fängelse har låg utbildningsnivå.
              En stor grupp av dem är dyslektiker eller har inte kunnat tillgodogöra
              sig undervisningen under grundskoletiden. De kan varken läsa eller
              skriva på ett sätt som är acceptabelt.
            </seg>
            <seg>
              De har ingen rimlig chans ute i samhället om man inte använder
              fängelsetiden till att ge dem bättre utbildning.
            </seg>
            <seg>
              En grupp inom fängelserna, fru talman, utgörs av de långtidsdömda.
              Antalet personer som döms till långa fängelsestraff har ökat kraftigt
              de senaste åren.
            </seg>
            <seg>
              Regeringens antydan om att man tänker föreslå ett avskaffande
              av halvtidsfrigivningen för långtidsdömda kommer givetvis att
              innebära att den gruppen utökas. Enligt regeringens egna beräkningar
              blir ökningen ungefär 100 årsplatser.
            </seg>
            <seg>
              Vi i Vänsterpartiet är motståndare till denna förändring. Folk
              som arbetar med dessa människor ute i kriminalvården säger att
              de villkor som de långtidsdömda lever under skapar ett speciellt
              klimat. Påfrestningarna och antalet konflikter mellan internerna
              har ökat. Våldet har trappats upp. Det innebär också att man får
              förstärka säkerheten ytterligare på anstalterna. Man är inne i
              en situation som liknar den som har funnits i amerikanska fängelser.
              Utvecklingen går åt det hållet.
            </seg>
            <seg>
              Det ser vi inte som positivt. Man måste arbeta med de långtidsdömda
              på ett annat sätt för att de skall kunna återanpassas. Att avskaffa
              halvtidsfrigivningen också för de långtidsdömda skulle inte bidra.
              De kostnader som regeringen skriver om i budgetpropositionen är
              ungefär 46 miljoner.
            </seg>
            <seg>
              Vi i Vänsterpartiet anser att man i stället skulle kunna använda
              de pengarna för att utveckla behandlingsmetoder för kvinnor och
              inom frivården. Man skulle också kunna bygga besökslägenheter
              ute på våra anstalter.
            </seg>
            <seg>
              Det finns en grupp, fru talman, som vi nästan aldrig talar om
              när vi pratar om kriminalvård och fängelser. Det är en grupp som
              också drabbas väldigt hårt av straffet. Det gäller barn till dömda.
              Kriminalvården har inget ansvar för den gruppen. Ansvaret ligger
              på socialtjänsten, men socialtjänsten är inte alltid inkopplad
              bara för att ett barn har en pappa - det är oftast en pappa -
              som sitter på anstalt. Det är en svår situation för barnen att
              ha en förälder på anstalt. De förstår oftast inte sammanhanget.
              Det har ofta väldigt små möjligheter att träffa och umgås med
              föräldern på ett naturligt sätt.
            </seg>
            <seg>
              Man har börjat se detta problem inom kriminalvården. Man har
              på vissa anstalter byggt besökslägenheter för att barn och föräldrar
              skall kunna vistas tillsammans under mer normala förhållanden
              och i en för barnen mindre påfrestande miljö. En målsättning måste
              vara att alla slutna anstalter skall ha en sådan besökslägenhet.
              Det är en satsning som skulle förbättra för de långtidsdömda.
              Man skulle kunna använda de medel som frigörs genom avskaffandet
              av halvtidsfrigivningen.
            </seg>
            <seg>
              När det gäller de psykiskt sjuka såg man en tydlig förändring
              när man gjorde en ändring i lagstiftningen
            </seg>
            <seg>
              1991. Fler psykiskt sjuka dömdes till fängelsestraff.
            </seg>
            <seg>
              Vänsterpartiet har ett särskilt yttrande. Det kommer att behandlas
              i samband med ett annat ärende. Vi kräver att den lagändring som
              gjordes 1991 skall tas bort. Psykiskt sjuka människor skall inte
              dömas till fängelse. De skall få vård på de institutioner som
              är uppbyggda för det.
            </seg>
            <seg>
              Fru talman! Brottsofferfrågorna har varit uppe.
            </seg>
            <seg>
              Vänsterpartiet har i sin motion krävt att brottsofferjourerna
              skall få statligt stöd. Tidigare talare har visat hur viktiga
              brottsofferjourerna är och hur få som i dag får kommunalt bidrag.
              Därför bör regeringen återkomma med ett förslag till statligt
              stöd för uppbyggnad och upprätthållande av brottsofferjourer och
              kvinnojourer i hela Sverige. Vi anslog medel i vår budgetmotion
              - 1 miljon. Vi vill öka anslaget till brottsoffer- och kvinnojourerna
              under innevarande år.
            </seg>
            <seg>
              Vi kräver att regeringen skall komma tillbaka med ett statligt
              stöd.
            </seg>
            <seg>
              Fru talman! Jag måste säga att det är väldigt positivt att utskottet
              ställer sig bakom två av förslagen i vår brottsoffermotion. Det
              blir ett tillkännagivande till regeringen. Det ena förslaget innebär
              att regeringen skall se över möjligheten att driva in avgiften
              till
            </seg>
            <seg>
              Brottsofferfonden för dem som är fängelsedömda. I
            </seg>
            <seg>
              dag sker ingen indrivning om fängelsedömda struntar i att betala
              de 300 kr till Brottsofferfonden. Det anser vi i Vänsterpartiet
              vara felaktigt, och det anser även utskottet.
            </seg>
            <seg>
              Dessutom, fru talman, ställde sig utskottet bakom förslaget om
              tilläggsdirektiv till Brottsofferutredningen när det gäller att
              se över åtgärder som hjälper brottsoffren att få ut sina skadestånd
              i kontakter med försäkringsbolag, t.ex. brottsoffren lämnas i
              dag alldeles ensamma i den situationen.
            </seg>
            <seg>
              Med det, fru talman, vill jag yrka bifall till reservation 36,
              som handlar om besökslägenheter, och reservation 48, som handlar
              om kvinnojourer. Vi står givetvis också bakom våra övriga reservationer.
            </seg>
          </u>
          <note type="speaker">
            Anf. 93 KIA ANDREASSON (mp):
          </note>
          <note>
            Fru talman! Jag skall börja med att justera mina yrkanden. Det
            gäller en minskning av antalet yrkanden. Jag yrkar bifall till
            reservation 13 om återanställning av administrativ personal, reservation
            21 om miljöbrott och Åklagarmyndigheten och reservation
          </note>
          <u who="kia_andreasson_ce6c96" prev="cont">
            <seg>
              52 om att rättshjälpslagen skall utvärderas efter ett år.
            </seg>
            <seg>
              Vi skall sträva efter att påverka den dömde att inte återfalla
              i brott. Denna strävan kräver fortsatt utveckling av innehållet
              i verksamheten på anstalterna och inom frivården. Resultatstyrningen
              måste bli bättre.
            </seg>
            <seg>
              Uppnådda resultat och effekterna av verksamheten måste analyseras.
              Det är oerhört viktiga baskrav.
            </seg>
            <seg>
              Kriminalvården har haft ett femårigt rationaliseringsuppdrag.
              Man har haft i uppdrag att spara 30
            </seg>
            <seg>
              miljoner varje år. Dessutom har det gjorts en anslagssänkning
              med 136 miljoner för 1998. Kriminalvårdens sparande har omfördelats
              till polisen.
            </seg>
            <seg>
              Nu verkar det som om man inte kan spara mer.
            </seg>
            <seg>
              Detta är Miljöpartiets åsikt. Det är oerhört viktigt att innehållet
              i verksamheten förstärks.
            </seg>
            <seg>
              Om man fortsätter att spara nu måste det bero på att antalet
              klienter minskar kraftigt eller på att ambitionsnivån sänks.
            </seg>
            <seg>
              Vi vill lägga resurserna på frivården. Vi har kommit överens
              om att vi skall ha alternativ till fängelser.
            </seg>
            <seg>
              Vi vill minska utdömningen av kortare fängelsestraff, så att
              alternativa påföljder får en starkare ställning. Det har visat
              sig att rehabiliteringsmöjligheterna är lika stora utanför anstalterna
              när det gäller kortare straff. Straffsystemkommittén har lagt
              fram ett förslag om detta. Vi hoppas att vi får ett förslag från
              regeringen.
            </seg>
            <seg>
              Det kan vara en besparing eftersom vi får fler tomma anstalter,
              men Miljöpartiet är inte så övertygat om att vi skall lägga ned
              anstalterna fullständigt.
            </seg>
            <seg>
              Programverksamheten skall förstärkas. Anstalterna är bra om vi
              får ett system med särskilda program. Det är bättre än att bygga
              stora komplex som aldrig blir bra.
            </seg>
            <seg>
              Frivårdens innehåll bör utökas väsentligt. Övervakningen måste
              bli mer påtaglig än för närvarande.
            </seg>
            <seg>
              Det krävs en högre grad av aktivitet från klienterna, och deras
              möjligheter att påverka måste bättre tas till vara. Resurserna
              för omedelbart omhändertagande av klienter vid villkorlig frigivning
              bör öka. Revisorerna har konstaterat att så är fallet. Det är
              viktigt att regeringen verkligen efterlever slutsatserna i deras
              rapport.
            </seg>
            <seg>
              Miljöpartiet vill att resurser skall avsättas för att bygga ut
              besökslägenheter på de slutna anstalterna, så att barn får möjlighet
              att umgås med sina föräldrar där. I dag finns besökslägenheter
              endast vid tre anstalter, så behovet är stort.
            </seg>
            <seg>
              Utbildning vid anstalterna är utomordentligt viktigt. Eftersom
              de intagna ofta har haft motgångar i skolan och, som vi har hört,
              har mycket svåra läs- och skrivsvårigheter måste det satsas på
              pedagogiken. Att motivera de intagna att ta tag i sina problem
              är inte så lätt, och det behövs därför stora satsningar på den
              pedagogiska sidan.
            </seg>
            <seg>
              Större resurser måste läggas på intagna med psykiska störningar.
              Det måste finnas särskilda stödavdelningar med personal. Den allmänna
              vården räcker inte till. Att integrera psykiskt störda brottslingar
              i den vanliga vården är problematiskt, eftersom de utsätts för
              övergrepp av andra intagna. Vi menar därför att stödavdelningar
              är ett led i att förbättra situationen, bara vården blir tillräcklig.
            </seg>
            <seg>
              Flera ledamöter står bakom motioner om narkotikasituationen på
              fängelset. Det är naturligtvis angeläget att det inte finns narkotika
              där, men man måste också vara medveten om vilka insatser som görs
              i dag. Kriminalvårdsstyrelsen har ett projekt inom vilket man
              har gjort utvärderingar av situationen. Vid en majoritet av de
              undersökta anstalterna säger man att det sällan eller aldrig förekommer
              missbruk, men en återrapportering skall fortgå.
            </seg>
            <seg>
              Eftersom det verkligen satsas på sådant som besöksrum, kroppsvisitation,
              kroppsbesiktning och bevakade besök är ju det enda som återstår
              att inte tillåta besök och inte tillåta permissioner, dvs. att
              totalt isolera de intagna. Men vad blir i så fall priset för detta?
              Hur sker då rehabiliteringen? Det här är avvägningsfrågor. Det
              är inte så lätt att man bara kan stirra sig blind på förekomsten
              av narkotika på fängelserna, utan man måste se på helheten. Vill
              vi att de intagna inte skall få tillgång till något normalt liv?
            </seg>
            <seg>
              Miljöpartiet är inte berett att gå så långt, utan vi avvaktar
              återrapporteringarna.
            </seg>
            <seg>
              Brottsoffrens ställning är naturligtvis något oerhört viktigt,
              men så länge Brottsofferutredningen håller på med sitt arbete
              vill vi avvakta utredningens analys och förslag till åtgärder.
              De skall snart komma.
            </seg>
            <seg>
              Samtidigt har Brottsoffermyndigheten för några veckor sedan kommit
              med en rapport. Man har gjort ungefär samma arbete som görs av
              Brottsofferutredningen. Man har analyserat brottsoffrens situation
              i
            </seg>
            <seg>
              Sverige, inventerat det brottsofferarbete som bedrivs.
            </seg>
            <seg>
              Detta har skett länsvis. Jag undrar om det inte här har förekommit
              ett dubbelarbete. Pengar till denna rapport har tagits ur Brottsofferfonden.
              Varför utför man dubbelarbete? Det är ju viktigt att vi vet vad
              myndigheter och departement gör. Det kanske hade varit bättre
              om dessa pengar hade gått till jourerna. Under budgetåret 1995/96
              gick 4,5 miljoner till brottsofferjourerna och 4,5 miljoner till
              forskning. Det kanske inte är någon bra fördelning, utan mer pengar
              ur fonden kanske skall gå till brottsofferjourerna, eller vi kanske
              skall utvärdera om staten skall ge stöd. Det här är frågor vi
              måste titta närmare på.
            </seg>
            <seg>
              Barn som utsätts för sexualbrott är väldigt beroende av att någon
              vuxen gör en anmälan till Brottsoffermyndigheten för att få ut
              skadestånd. Barn som blir utsatta för sexualbrott behöver efterbehandling,
              stöd och hjälp, och jag tycker därför att domstolarna automatiskt
              skulle lämna in en anmälan till Brottsoffermyndigheten, så att
              barnen garanteras detta stöd.
            </seg>
            <seg>
              BRÅ, Brottsförebyggande rådet, skall slås samman med Rikspolisstyrelsens
              forskningsenhet. Det har vi ingenting emot, men resurserna verkar
              otillräckliga.
            </seg>
            <seg>
              I direktiven står att det skall vara en kraftig utvidgning av
              verksamheten, men det finns ingen ekonomisk konsekvensanalys.
              En sådan måste naturligtvis göras.
            </seg>
            <seg>
              Kompetens och kvalitet får inte minska.
            </seg>
            <seg>
              Brottsförebyggande rådet bör inte bara satsa på forskning, utan
              det brottsförebyggande arbetet ute i kommunerna måste expedieras.
              Det gäller det nationella brottsförebyggande programmet, och det
              gäller medlingsverksamheten vid ungdomsbrott. Det är viktigt att
              verksamheten når ut och att kommunerna får hjälp att organisera
              arbetet. Detta är något som saknas i dag. Jag får påringningar
              från människor ute i kommunerna som är väldigt intresserade och
              vill ta initiativ, men de vet inte vem de skall vända sig till.
            </seg>
            <seg>
              Brottsförebyggande rådet måste ta ett större ansvar för det här.
            </seg>
          </u>
          <note>
            De skall redovisas i mars 1998.
          </note>
          <note type="speaker">
            Anf. 94 ROLF ÅBJÖRNSSON (kd):
          </note>
          <note>
            Fru talman! Jag yrkar bifall till reservationerna 30
          </note>
          <note>
            och 36.
          </note>
          <u who="rolf_abjornsson_0bbaeb" prev="cont">
            <seg>
              Vi har anvisat ytterligare 100 miljoner till kriminalvården,
              och vi anser att resurserna främst skall allokeras till frivården.
              Man kan säga vad man vill om kriminalvården, men innehållet i
              frivården har de facto sedan flera år kontinuerligt urholkats.
              Det är på sitt sätt märkligt att man åberopar det kärva ekonomiska
              läget i en situation där kriminalvården onekligen har beaktansvärda
              anslagssparanden. Det skapar i vart fall en väldigt egendomlig
              stämning bland de anställda. Det är en väldigt viktig del av verksamheten,
              något som har framhållits av flera personer tidigare i debatten
              och som jag därför inte behöver fördjupa mig i.
            </seg>
            <seg>
              Vi har nu kommit ned på en ganska, för att inte säga mycket låg
              nivå vad gäller antalet intagna på anstalterna. Det vore i och
              för sig utomordentligt trevligt om det också motsvarade läget
              ute på fältet, men så är det väl knappast, utan det är i vart
              fall till en del en effekt av att rättskedjan inte fungerar. Vartefter
              man nu på nytt börjar bygga upp rättsväsendet -
            </seg>
            <seg>
              vilket väl också regeringen är inne på - kommer resultatet att
              bli fler intagna. Då skall vi verkligen se till att vi är garderade,
              så att vi inte får några dubbelsittningar i det här landet.
            </seg>
            <seg>
              Jag behöver kanske inte gå in på alla detaljer. De har berörts
              tillräckligt mycket.
            </seg>
            <seg>
              Jag tycker också att vi kan avstå från visitationspatrullerna
              om vi kan bli övertygade om att hanteringen av narkotika sker
              på ett vettigt sätt, dvs. inte i positiv mening utan att den hålls
              utanför anstalterna.
            </seg>
            <seg>
              Men liksom Siw Persson är jag oklar över hur läget verkligen
              är. Jag tycker att man skulle kunna kräva en bättre och mer övertygande
              utredning från anstalterna.
            </seg>
            <seg>
              Det är klart att man inte kan ha en totalt sluten värld, men
              jag tror inte att det skall behöva gå så långt. Man skall kunna
              hålla fritt ändå.
            </seg>
            <seg>
              Psykiska störningar är ett väldigt lurigt begrepp.
            </seg>
            <seg>
              Reformen gick ut på att om man kan identifiera en i medicinsk
              mening psykisk sjukdom skall behandlingen förstås ske på den sidan.
              Kan man inte det blir det fängelse. Men det hindrar inte att man
              har en känsla av att det finns vad man tidigare kallade psykopater,
              dvs. sådana som har litet allmänna störningar men inte så allvarliga
              att de i medicinsk mening utgör en psykisk sjukdom. Det är väl
              i fråga om personerna i det här mellanskiktet som man har svårt
              att veta var de skall behandlas. Men det är nog viktigt att man
              på något sätt inom den nuvarande fängelsemiljön sätter in särskilda
              insatser för dem.
            </seg>
            <seg>
              Det här med brottsoffer är något som har kommit på senare år.
              Det är naturligtvis väldigt angeläget. Jag skall med stor nyfikenhet
              se fram emot Brottsofferutredningens betänkande, som skall komma
              den 1
            </seg>
            <seg>
              mars 1998. Jag hoppas innerligen att det inte blir uppskov också
              där. Detta område verkar vara litet rörigt, och det skulle nog
              behöva precis den analys som den utredningen håller på med.
            </seg>
            <seg>
              Ett egendomligt fenomen som Ingbritt Irhammar var inne på är
              att alla fängelsedömda skall betala till en brottsofferfond. Det
              är ju en form av kollektiv bestraffning som egentligen är helt
              främmande för vårt rättssystem. Det finns faktiskt fall där man
              inte har någon skada som går att uttrycka i ekonomiska termer.
              Möjligheten finns också, i varje fall teoretiskt, att vederbörande
              gör rätt för sig och alltså inte är skyldig målsäganden några
              pengar. Ändå skall vederbörande betala.
            </seg>
            <seg>
              Även om det här är teoretiska funderingar tycker jag att detta
              särskilt skall belysas. Vi har ju märkt när vi har varit ute på
              anstalterna att man där har en annan syn på det rättfärdiga i
              detta.
            </seg>
            <seg>
              Med det ber jag att få tacka, fru talman!
            </seg>
          </u>
          <note type="speaker">
            Anf. 95 ALICE ÅSTRÖM (v) replik:
          </note>
          <u who="alice_astrom_782072" xml:id="i-b1218dc37e5ef66f">
            <seg>
              Fru talman! Jag skall börja med att rätta till mitt tidigare
              anförande när det gällde bifall till reservationerna. Jag yrkade
              bifall till reservation 48, men det skulle vara reservation 47.
            </seg>
            <seg>
              Sedan, fru talman, har jag två frågor till Rolf
            </seg>
            <seg>
              Åbjörnsson. Den ena gäller det ökade anslag som kristdemokraterna
              ger till kriminalvården för att satsa på frivården. Jag delar
              helt Rolf Åbjörnssons mening när det gäller frivården och det
              viktiga arbetet där.
            </seg>
            <seg>
              Men samtidigt är det ett faktum att kriminalvården är ett av
              de områden som har ett oerhört stort anslagssparande. Jag och
              Vänsterpartiet har sett problemet med att öka anslaget till kriminalvården
              utifrån det här anslagssparandet, och det berörde även Rolf
            </seg>
            <seg>
              Åbjörnsson. Men jag skulle vilja höra honom förklara litet närmare
              hur man i så fall skulle kunna garantera att de här 100 miljonerna
              inte bara går in i det allmänna anslagssparandet. Möjligheterna
              finns ändå inom kriminalvården att satsa på frivården och använda
              sig av de medel man har. Det är där jag anser att det politiska
              trycket skall vara.
            </seg>
            <seg>
              Min andra fråga rör svårigheterna när det gäller de psykiskt
              sjuka. Det var just det lagändringen förändrade: Det här gäller
              bara om man har en medicinsk psykisk sjukdom, inte om man har
              en psykisk störning. Det har förändrat klientelet ute på våra
              anstalter, i och med att vi har fått en mängd psykiskt störda.
              Jag anser principiellt att man även i de fallen skall behandlas
              inom de institutioner som har ansvaret för den typen av problem.
            </seg>
          </u>
          <note type="speaker">
            Anf. 96 ROLF ÅBJÖRNSSON (kd) replik:
          </note>
          <u who="rolf_abjornsson_0bbaeb" xml:id="i-7fe5f28ec86589da">
            <seg>
              Fru talman! Jag håller med om att budgetexercisen kan vara tveksam.
              Jag är inte riktigt mannen att svara för hur anslagssparandet
              skall ställas i relation till de
            </seg>
            <seg>
              100 miljoner som vi har anvisat. Det är möjligt att det skall
              matchas, men det viktiga är att man i botten beaktar att frivården
              i absolut mening skall ha större resurser. Där är vi överens.
            </seg>
            <seg>
              Det här med psykisk störning är jättesvårt. Vad som hände var
              att domstolarna dömde gärningsmän som begått allvarliga brott
              till psykisk vård. Sedan kom läkaren och sade att det inte behövdes
              behandling någon längre tid, och efter en månad var vederbörande
              utskriven igen. Det var det som var grunden till att det skapades
              en väldig osäkerhet, och därför ville man ha en tydligare definition.
              Men jag inser också att det här är jättesvårt. Läkarvetenskapen
              går dock framåt hela tiden, och vad man möjligen kan hoppas är
              att den hittar tydligare indikationer så att det går att göra
              en uppdelning utan att det blir problem med de allmänpreventiva
              inslagen.
            </seg>
          </u>
          <note type="speaker">
            Anf. 97 ALICE ÅSTRÖM (v) replik:
          </note>
          <u who="alice_astrom_782072" xml:id="i-85c323b18d5f4909">
            <seg>
              Fru talman! Rolf Åbjörnsson berörde att människor som blivit
              dömda till vård frisläpptes efter relativt kort tid. Det är oftast
              det som föranleder debatten om att man inte skall dömas till vård
              utan till fängelse.
            </seg>
            <seg>
              Jag tycker att det är viktigt att vi som politiker ser till att
              nyansera den debatten. Det har förekommit några sådana fall, men
              till allra största delen har människor faktiskt blivit behandlade
              mycket längre tid än de skulle ha varit inlåsta om det hade handlat
              om fängelsestraff. I dag dömer vi dessa människor till fängelsestraff.
              Men de är fortfarande psykiskt sjuka, och när deras strafftid
              har gått ut släpps de ut och förorsakar nya brottsoffer. Den aspekten
              måste man hela tiden väga in.
            </seg>
            <seg>
              Vi i Vänsterpartiet anser att avvägningen i dag snarare riskerar
              att ge fler brottsoffer, eftersom människor som är psykiskt sjuka
              och störda inte får den vård och hjälp de behöver och dessutom
              släpps ut i förtid från våra fängelser.
            </seg>
          </u>
          <note type="speaker">
            Anf. 98 BIRTHE SÖRESTEDT (s):
          </note>
          <u who="birthe_sorestedt_b07ac1" xml:id="i-638845b18c95d185">
            <seg>
              Fru talman! Jag vill inleda med att peka på att kriminalvården
              under senare år inte har förbrukat den del av anslaget som har
              anvisats. Därigenom har ett anslagssparande byggts upp. De främsta
              orsakerna till detta är en lägre beläggning samt att till- och
              ombyggnader senarelagts eller uteblivit. Dessutom har försöksverksamheten
              med elektronisk övervakning medfört lägre kostnader och även ett
              minskat behov av platser.
            </seg>
            <seg>
              Bedömningen är att dessa faktorer även under
            </seg>
            <seg>
              1998 kommer att påverka. Prognosen för de närmaste åren tyder
              inte på något ökat behov av platser, tvärtom.
            </seg>
            <seg>
              Jag kan inte förstå Göthe Knutsons oro inför en nedläggning av
              platser, eftersom han liksom jag i torsdags var hos Kriminalvårdsstyrelsen
              och fick en rapport om att det finns gott om platser även efter
              de
            </seg>
            <seg>
              100 platser det rör sig om när det gäller avskaffandet av tvåtredjedelsfrigivningen.
              Det finns en 400-450
            </seg>
            <seg>
              platser att ta till. Det är alltså möjligt att sänka antalet
              platser.
            </seg>
            <seg>
              Precis som andra myndigheter inom rättsväsendet har kriminalvården
              till uppgift att minska brottsligheten och öka tryggheten i samhället.
              För att nå uppsatta mål måste organisationen och innehållet i
              verksamheten förändras och ständigt utvecklas. Detta arbete är
              nödvändigt såväl inom anstaltsorganisationen som inom frivården.
              En ny organisation träder därför i kraft vid nyåret. Syftet är
              att skapa förutsättningar för större flexibilitet och effektivitet
              och att utnyttja resurserna inom kriminalvården på bästa sätt.
              Dessutom skall samverkan med andra myndigheter och organisationer
              underlättas.
            </seg>
            <seg>
              I framtiden kommer alltfler att avtjäna sitt straff utanför fängelserna
              genom kontrakts- och samhällstjänst och intensivövervakning med
              elektronisk kontroll. Det kräver att planeringen börjar i häktet
              för att den dömde skall få de bästa chanserna till den vård som
              gör att han inte begår nya brott när straffet är avtjänat. Därför
              sker en utveckling av kontaktmannaskapet. Det är ett aktivt påverkansarbete.
              Det blir en organisation anpassad till den intagnes behov.
            </seg>
            <seg>
              Alternativen till fängelse har visat sig fungera alldeles utmärkt.
              Jag vill särskilt nämna utökningen av elektronisk övervakning
              till tre månader. Denna försöksverksamhet, som moderaterna var
              emot, har visat sig hittills fungera bra. Straffsystemkommitténs
              förslag till ett förändrat påföljdssystem bereds, och vi väntar
              förslag under våren. Likaså väntas förslag till påföljder för
              unga lagöverträdare.
            </seg>
            <seg>
              Det gäller att ta till vara tiden på anstalten på bästa sätt,
              därför sätts verksamhetsinnehållet i fokus. Det har det gjort
              alltsedan mitten av 80-talet. Jag kan nämna för Alice Åström att
              kriminalvården arbetar med ett särskilt uppdrag när det gäller
              kvinnor och kvinnors behov. Det kommer man att redovisa framöver.
            </seg>
            <seg>
              Verksamhetsinnehållet tillhör prioriteringarna.
            </seg>
            <seg>
              Därför finns det goda förutsättningar för att programverksamheten
              fortsättningsvis också kommer att utvecklas. Kriminalvårdsstyrelsen
              har dessutom utvecklat krav och råd för kvalitetssäkring av programmen
              så att det finns möjlighet att följa upp dem. Det var precis det
              som Siw Persson var ute efter.
            </seg>
            <seg>
              Göthe Knutson anförde också att de intagna har gott om tid. Det
              är möjligt att de har det på fritiden.
            </seg>
            <seg>
              Det finns arbetsplikt. Man skall vara sysselsatt med arbete om
              man inte är sysselsatt med någonting annat under mesta tiden på
              anstalt. Det beror på att sysselsättningen är helt avgörande för
              rehabiliteringen. Där ingår utbildningen som en viktig del, eftersom
              många intagna har bristande kunskaper. Det är viktigt att man
              tillgodoser dessa under tiden på anstalt. Det underlättar för
              att påbörja ett annat liv efter avtjänat straff.
            </seg>
            <seg>
              Det sker utbildning både på grundskolenivå och på gymnasienivå.
              Även högskolestudier kan bedrivas.
            </seg>
            <seg>
              Sysselsättningen är väsentlig för alla. Även för dem som skall
              utvisas är det väsentligt att det finns utbildning för att motverka
              de eventuella skador som uppstår under en fängelsevistelse. Det
              gäller att göra anstaltstiden både meningsfull och human.
            </seg>
            <seg>
              Möjligheten att den dömde placeras på bästa sätt har också ökat
              eftersom en ny intagningsavdelning har öppnat för att bedöma vilken
              placering som passar bäst ur säkerhetssynpunkt. Det läggs stor
              vikt vid det fortsatta säkerhetsarbetet. En god säkerhet är inte
              bara det tekniska och byggnadsmässiga skyddet. Av vikt är också
              de regler och rutiner som styr verksamheten, innehållet och goda
              relationer mellan personalen och intagna.
            </seg>
            <seg>
              Avgörande för anstaltsplaceringen är också behovet av behandlings-
              och programverksamhet. Här vägs också närheten till hemorten in.
              Den är viktig inför frigivningsförberedelserna. Sammantaget skall
              tiden tas till vara på bästa sätt.
            </seg>
            <seg>
              När det gäller problemen med dem som har psykiska störningar
              vill jag säga att det på anstalterna i dag finns de som inte ur
              medicinsk synpunkt har en allvarlig psykisk störning och inte
              är i behov av den medicinska vården. Men de lider av störningar
              av olika slag, så de är i behov av att tas om hand på ett särskilt
              sätt. Därför byggs nu stödavdelningar ut inom anstalterna. Ett
              trettiotal platser har redan tagits i bruk. Ytterligare ett sextiotal
              platser tas i bruk under kommande år. Det är viktigt för alla
              intagna att den här kategorin får befinna sig på särskilda avdelningar,
              där också personalen har särskild utbildning.
            </seg>
            <seg>
              Göthe Knutson anför i en motion att det ibland i medierna kan
              förekomma ryktesvisa påståenden om att narkotika flödar på anstalterna.
              Det är sådana litet slarviga uttalanden som gör att medborgarna
              får intryck av att man på alla anstalter har narkotikaproblem.
              Vår ambition och vårt mål är att alla anstalter skall vara narkotikafria.
              Både från regeringens och från kriminalvårdens sida läggs all
              kraft ned för att det skall vara så. Det är ett prioriterat arbete.
            </seg>
            <seg>
              I den kartläggning som Kriminalvårdsstyrelsen har gjort framgår
              det att det är på en mindre del av anstalterna som problemen är
              stora. På ungefär 30 % av anstalterna finns det inte några problem
              alls eller det har mycket sällan varit något problem med narkotika.
            </seg>
            <seg>
              Påståenden om att man blir tvingad att knarka på anstalterna
              kan man säga inte har någon grund.
            </seg>
            <seg>
              Visitationspatrullen togs upp. Jag vill säga att man använde
              sig både av den utbildade personalen som ingick i patrullerna
              och av hundar för att komma till rätta med narkotikan. Man gör
              visitationer på boenderum och på andra ställen inom anstalterna.
              Vi är medvetna om att det här är stora problem och att narkotika
              smugglas in på många olika sätt. Det blir alltmer utstuderade
              sätt att försöka få in narkotika på anstalterna. Därför är de
              permissioner och de besök som godkänns omgärdade av restriktioner
              och kontrollåtgärder.
            </seg>
            <seg>
              Viktigt är också att de som har problem med missbruk får möjlighet
              att komma till en motivationsavdelning och ingå i ett program
              för att behandla missbruket. Drygt 45 % av dem som bedöms ha missbruksproblem
              deltar i någon form av verksamhet riktad mot narkotika.
            </seg>
            <seg>
              Jag skall kort också ta upp det som gäller brottsoffer, fru talman.
              Under senare år har en rad insatser gjorts inom brottsofferområdet:
              ändrad lagstiftning, inrättande av brottsoffermyndigheten och
              en uppbyggnad av fonden med uppgift att stödja brottsoffren genom
              insatser för hjälp och stöd av olika slag.
            </seg>
            <seg>
              Justitieutskottet har tidigare ansett att vi inte hade full överblick
              och att vi inte kunde bedöma om insatserna fått den effekt som
              var tänkt. Utskottet begärde att få en utredning till stånd för
              att bedöma helheten av brottsofferinsatserna. Utredningen har
              blivit tillsatt och fått i uppgift att utvärdera vad som hänt
              på området under den senaste tioårsperioden. Man skall analysera
              effekterna av insatserna och överväga om det behövs lagändringar
              och övriga åtgärder. Dessutom skall det göras en bedömning av
              Brottsofferfondens medel. Den här utredningen skall vara klar
              i mars månad.
            </seg>
            <seg>
              Utskottet begärde en utredning. Då tycker jag att det hör till
              att man väntar tills den är klar innan man tar ställning till
              alla de enskilda förslag som gäller hjälp till brottsoffer och
              medel till Brottsofferfonden.
            </seg>
            <seg>
              Vi krävde en utredning. Vi har fått den. Låt oss vänta och se
              helheten!
            </seg>
          </u>
          <note type="speaker">
            Anf. 99 ALICE ÅSTRÖM (v) replik:
          </note>
          <u who="alice_astrom_782072" xml:id="i-38dbf0385fced021">
            <seg>
              Fru talman! Först vill jag säga att det var mycket positivt att
              få höra att Kriminalvårdsstyrelsen arbetar med att utveckla behandlingsmetoder
              för kvinnor. Det är bara att hoppas att det inte dröjer så länge
              innan detta kommer och man kan arbeta vidare med detta.
            </seg>
            <seg>
              Sedan har jag två frågor till Birthe Sörestedt. Den ena handlar
              om det anslagssparande som nu har uppkommit inom kriminalvården.
              Samtidigt har det ju skett en hel del besparingar inom kriminalvården.
              Det gäller bl.a. Österåkeranstalten, som är en av de anstalter
              som har fått göra stora besparingar under den här tiden. På många
              anstalter pekar man på att personalneddragningar har gjort att
              man många gånger fått ställa in fritidsaktiviteter som man kanske
              skulle göra med de intagna på kvällstid för att det inte finns
              personal nog. Det kan vara någon som skall på transport eller
              något liknande och då fungerar det inte. Där anser Vänsterpartiet
              att Kriminalvårdsverket har ett så stort anslagssparande och samtidigt
              har skurit så pass mycket i verksamheten att det inte går ihop.
            </seg>
            <seg>
              Sedan har jag ytterligare en fråga som handlar om utbildning.
              Det är viktigt att den finns ute på anstalterna. Men problemet
              är ju många gånger att de som har dyslexi eller de som varken
              kan läsa eller skriva inte söker sig till utbildning utan de tar
              arbete och arbetar hela dagarna. Därmed går de ut från anstalten
              med exakt samma brister som förut. Där borde man kunna arbeta
              aktivare på ett annorlunda sätt med utbildningen inom anstalterna.
            </seg>
          </u>
          <note type="speaker">
            Anf. 100 BIRTHE SÖRESTEDT (s) replik:
          </note>
          <u who="birthe_sorestedt_b07ac1" xml:id="i-0e3a6883c3ddb058">
            <seg>
              Fru talman! För varje intagen skall det göras en behandlingsplan
              och en bedömning av vad som är bäst när det gäller programinnehåll
              och utbildning.
            </seg>
            <seg>
              Det är viktigt att var och en tillsammans med sin kontaktman
              - varje intagen har en kontaktman inom personalen - jobbar vidare
              med sikte på att man skall stå så bra rustad som möjligt när man
              lämnar anstalten.
            </seg>
            <seg>
              Alice Åström talade om besparingarna. Jag menar att de satsningar
              som görs i utbyggnaden inom anstaltsväsendet och inom frivården
              på innehållet är sådana att de kommer de intagna till del. Visserligen
              har det skett förändringar av olika slag, men detta är prioriterade
              områden och det finns resurser till dem.
            </seg>
          </u>
          <note type="speaker">
            Anf. 101 ALICE ÅSTRÖM (v) replik:
          </note>
          <u who="alice_astrom_782072" xml:id="i-3d03632c2abb47e4">
            <seg>
              Fru talman! I det här fallet är jag inte helt överens med Birthe
              Sörestedt om att de viktiga delarna fortfarande finns kvar och
              kommer de intagna till del. På många anstalter som jag har varit
              på är det motivatörer och den personalkategorin som man har skurit
              ned på. De har en oerhört stor betydelse i det här arbetet.
            </seg>
            <seg>
              Det är mycket bra med den här planeringen av utbildningen där
              man utgår från individen. Jag har inte motionerat om det och inte
              föreslagit det, men det är kanske dags att börja diskutera att
              man egentligen också borde ha någon typ av utbildningsplikt, precis
              som man har arbetsplikt. Dessa två saker skulle kanske kombineras
              med varandra. En del av dagen skulle man kunna arbeta och en del
              av dagen skulle man studera. Det är en så stor del av de personer
              som verkligen skulle behöva ha den här utbildningen som håller
              sig undan och faktiskt inte skaffar sig den. De har sådana erfarenheter
              av utbildning över huvud taget att detta inte är något lätt steg
              för dem att ta. Där tycker jag att man har ett ansvar.
            </seg>
            <seg>
              Narkotikafrågan har ju varit uppe en hel del. Där diskuteras
              det hela tiden utifrån att narkotikan skulle flöda. Jag är helt
              överens med Birthe Sörestedt om att det är en felaktig beskrivning
              där man inte tar med alla delar. Jag önskar också att man ibland
              i debatten och när man arbetar med detta skall utgå ifrån att
              det är en otrolig mängd missbrukare inne på våra anstalter som
              faktiskt slutar missbruka där. Vad är det som har fått dem att
              sluta? Vad är det för insatser som lett till det? Man borde också
              använda sig av en positiv infallsvinkel och inte bara av ett kontrolltänkande.
            </seg>
          </u>
          <note type="speaker">
            Anf. 102 BIRTHE SÖRESTEDT (s) replik:
          </note>
          <u who="birthe_sorestedt_b07ac1" xml:id="i-1abdb6f35433fc30">
            <seg>
              Fru talman! Jag håller med Alice Åström om att det är viktigt
              att man tar till vara tiden, att man får möjligheter att utbilda
              sig och får möjlighet att avhjälpa de bristande kunskaper man
              har under den här tiden. Där är vi helt överens.
            </seg>
          </u>
          <note type="speaker">
            Anf. 103 GÖTHE KNUTSON (m) replik:
          </note>
          <u who="gothe_knutson_dd332f" xml:id="i-7e058c6b56fe5006">
            <seg>
              Fru talman! Birthe Sörestedt har vänt sig till mig på fyra punkter.
              Bortfallet av de anstalter som läggs ned åstadkommer inga problem.
              Jag uppfattade Birthe
            </seg>
            <seg>
              Sörestedt så. Jag hävdar, och detsamma gör mitt parti, att vi
              måste ha en beredskap. Det kan snabbt förändras, dvs. det kan
              bli en ökning av antalet intagningar allteftersom polisen nu kommer
              i gång och har lärt sig utredandet. Då finns det förhoppningsvis
              också åklagare. Då blir situationen, som jag påtalade i ett anförande
              tidigare, lätt den omvända om vi lägger ned för många platser.
              Jag delar här fackets spontant uttalade häpnad över att man tar
              till ytterligare nedläggningar.
            </seg>
            <seg>
              Det finns alldeles säkert ett behov av en buffert i det här sammanhanget
              - man kan också tala om malpåse.
            </seg>
            <seg>
              Som jag sade tidigare är det inte så att de äldre anstalterna
              behöver läggas ned. Det kan vara byggnader som kanske är 150 år
              gamla men utomordentligt väl underhållna. I allmänhet finns det
              alla faciliteter där plus det som en del av de intagna, flergångarna,
              kallar för hemtrevnad.
            </seg>
            <seg>
              Fru talman! Birthe Sörestedt konstaterade att man har gott om
              tid på anstalterna. Då skall man göra tillvaron meningsfull. Det
              var ett instämmande med vad jag sade. Jag tackar för det.
            </seg>
            <seg>
              Jag har tagit detta med en tidning som en varnagel åt andra journalister.
            </seg>
          </u>
          <note type="speaker">
            Anf. 104 BIRTHE SÖRESTEDT (s) replik:
          </note>
          <u who="birthe_sorestedt_b07ac1" xml:id="i-8ddf720d0ccf818a">
            <seg>
              Fru talman! Hur ser kriminalvårdens prognoser ut? Är det så att
              det kommer att bli brist på platser om fler åtalas och döms?
            </seg>
            <seg>
              Enligt de överläggningar som kriminalvården har haft med polis,
              åklagare, domstolar och Socialstyrelsen där man har tittat på
              brottslighet, ungdomars aktiviteter, droger m.m. gör man den bedömningen
              att situationen kommer att vara ungefär densamma 4-5 år framöver.
              Därav menar jag att man kan skära ned antalet platser. Man kan
              göra det och hamna på en beläggning på 90 %. Faktum är att vi
              har en väldigt låg beläggning. Man gör den bedömningen att det
              kommer att vara så framöver. Det finns en marginal att skära ned
              en del platser och ändå inte få en högre beläggning än runt 90
              %.
            </seg>
          </u>
          <note type="speaker">
            Anf. 105 GÖTHE KNUTSON (m) replik:
          </note>
          <u who="gothe_knutson_dd332f" xml:id="i-600ad03d34dd6fe9">
            <seg>
              Fru talman! Det var detta jag försökte säga tidigare i mitt inledningsanförande
              i avsnittet om kriminalvård.
            </seg>
            <seg>
              Man kan inte göra andra påståenden än att detta är prognoser,
              och prognoser är i det här fallet på sin höjd kvalificerade gissningar.
              De kan inte vara något annat.
            </seg>
            <seg>
              Vi har ingenting annat i botten, inte heller det som nu åberopas,
              att hålla oss till än en bedömning som i stort sett sammanhänger
              med linjer och kurvor som man har dragit upp, eller snarare ned.
              Och så säger man att det blir en fortsättning.
            </seg>
            <seg>
              Men det här är ungefär lika ovisst och ogrundat som de analyser
              som en del s.k. finansanalytiker och börsanalytiker gör. Jag ger
              inte ett skvatt mer för det här än vad jag ger för dem som har
              bedömt utvecklingen av ekonomin i Japan eller Indonesien.
            </seg>
            <seg>
              Jag vill bara tillägga en sak när det gäller att jag bokstavligen
              har kritiserat en tidning. Jag tog det som ett exempel på hur
              lätt man sprider sådana här påståenden om att det flödar knark.
              Jag tycker att det är bra att ha den nyanseringen. Eftersom jag
              själv som tidningsmakare säkert har varit med om att ge ut exemplar
              som har innehållit felaktigheter vill jag gärna bidra med detta.
            </seg>
          </u>
          <note type="speaker">
            Anf. 106 BIRTHE SÖRESTEDT (s) replik:
          </note>
          <u who="birthe_sorestedt_b07ac1" xml:id="i-10ed9efb9d20f853">
            <seg>
              Fru talman! Om prognoser är kvalificerade gissningar undrar jag
              vad Göthe Knutson bygger sin prognos på. Någonting måste ju Göthe
              Knutsson grunda sina antaganden på. Det är helt andra antaganden
              än vad rättsväsendet, Socialstyrelsen och andra gör. Men någonting
              måste finnas i grunden.
            </seg>
            <seg>
              Jag tycker precis som Göthe Knutson att det är viktigt att man
              inte sprider sådana slarviga uttalanden som att narkotikan flödar
              på anstalterna. Det kan ge helt fel uppfattning. Jag menar att
              vi alla är medvetna om att det finns problem med att förhindra
              narkotikan. Men vi har målet att alla anstalter skall vara narkotikafria
              och att man skall sätta in resurser när det gäller kontrollåtgärder
              men också när det gäller motivation och behandling av missbrukare.
            </seg>
            <seg>
              Jag vill ställa en fråga till Göthe Knutson. Jag undrar vad det
              är för ytterligare lagliga åtgärder man vill ha för att förhindra
              narkotikan. Det förslag om en glasruta som finns i en motion innebär
              ju dessutom att människor inte får träffas. De som sitter på lång
              tid kanske blir helt avskiljda från hustru, barn och övriga i
              familjen. Det är en avvägning, och den måste vi göra. Vi måste
              göra en avvägning mellan kontrollåtgärder och rehabiliteringsåtgärder.
            </seg>
          </u>
          <note type="speaker">
            Anf. 107 INGBRITT IRHAMMAR (c) replik:
          </note>
          <u who="ingbritt_irhammar_7dd43c" xml:id="i-de35a9bc3a533aec">
            <seg>
              Fru talman! Birthe Sörestedt sade att det inte finns någon anledning
              att i dag kommentera de reservationer och motioner som gäller
              förbättringar för brottsoffren eftersom vi väntar ett regeringsförslag
              till våren.
            </seg>
            <seg>
              Men vad jag förstår kommer inte frågan om förskottering av skadestånd
              att finnas med i de förslagen.
            </seg>
            <seg>
              Jag måste säga att jag inte förstår varför brottsoffren skall
              behöva lida dubbelt genom att samhället inte en gång kan se till
              att utdömda skadestånd förskotteras av staten sedan de vunnit
              laga kraft och sedan de är sakprövade.
            </seg>
            <seg>
              I dag kan brottsoffer få vänta i månader och år och ibland aldrig
              få sitt utdömda skadestånd. Nog måste det väl vara statens ansvar
              att se till att värna brottsoffren på det här området.
            </seg>
          </u>
          <note type="speaker">
            Anf. 108 BIRTHE SÖRESTEDT (s) replik:
          </note>
          <u who="birthe_sorestedt_b07ac1" xml:id="i-e4cd9b08f8e4171c">
            <seg>
              Fru talman! Tiden för mitt huvudanförande tog slut. Därför kommenterade
              jag inte det som centern tar upp om förskottering av skadestånd.
            </seg>
            <seg>
              Det finns utredningar om skadestånd. Vi har en utredning om ideell
              skada som bereds i departementet.
            </seg>
            <seg>
              Brottsskadeersättningen omfattas också av Brottsofferutredningen.
              Så jag vill nog ändå föreslå att innan vi diskuterar de enskilda
              bitarna, ytterligare stöd och förändringar när det gäller hjälp
              till brottsoffer, skall vi invänta utredningen.
            </seg>
          </u>
          <note type="speaker">
            Anf. 109 INGBRITT IRHAMMAR (c) replik:
          </note>
          <u who="ingbritt_irhammar_7dd43c" xml:id="i-ef50f8dd403ef96e">
            <seg>
              Fru talman! Jag skall invänta utredningen. Men jag bekymrar mig
              ändå för utgången eftersom utskottet inte har velat uttala sig
              positivt om den inriktning som motionen har, att vi skall värna
              brottsoffren.
            </seg>
          </u>
          <note type="speaker">
            Anf. 110 KIA ANDREASSON (mp):
          </note>
          <u who="kia_andreasson_ce6c96" xml:id="i-bf7879a05c89455f">
            <seg>
              Fru talman! Alla vill vi värna brottsoffer. Men det finns för
              litet resurser för att göra det på det sätt som vi vill.
            </seg>
            <seg>
              I detta sammanhang måste jag fråga Birthe Sörestedt varför den
              här situationen har kunnat uppkomma.
            </seg>
            <seg>
              Varför har de knappa resurser som finns av Brottsoffermyndigheten
              betalats ut till en forskare för att kartlägga situationen för
              brottsoffer i Sverige, när vi i utskottet har tagit initiativ
              till Justitiedepartementet?
            </seg>
            <seg>
              Finns det inget samarbete mellan Brottsoffermyndigheten och Justitiedepartementet?
              Det verkar i detta sammanhang vara ett oerhört slöseri med resurser,
              som kunde ha gått till kvinnor och brottsofferjourer för deras
              löpande omkostnader. De arbetar ju för övrigt ideellt.
            </seg>
            <seg>
              Det vill jag fråga om.
            </seg>
          </u>
          <note type="speaker">
            Anf. 111 BIRTHE SÖRESTEDT (s):
          </note>
          <u who="birthe_sorestedt_b07ac1" xml:id="i-5dc656a0837719c4">
            <seg>
              Fru talman! Jag vill svara Kia Andreasson att jag inte har en
              aning om huruvida Brottsoffermyndigheten tar hänsyn till vad Brottsofferutredningen
              gör. Jag har inte hört talas om det som Kia Andreasson påstår.
            </seg>
            <seg>
              Viktigt är ju att man använder resurser på bästa sätt och att
              man inte gör dubbelarbete. Så det är bara att beklaga om Brottsoffermyndigheten
              har betalat ut pengar till en utredning som redan är gjord på
              annat håll. Det kan vi inte mer än beklaga.
            </seg>
            <seg>
              Viktigt är att Brottsofferfondens medel går till olika aktiviteter,
              forskning, projekt och stöd på olika sätt till brottsofferjourer
              och deras mycket fina arbete.
            </seg>
          </u>
          <note type="speaker">
            Anf. 112 KIA ANDREASSON (mp):
          </note>
          <u who="kia_andreasson_ce6c96" xml:id="i-4aaed73ac8b6c5f9" next="cont">
            <seg>
              Fru talman! Jag vill bara påtala vikten av det som jag har funnit
              vara litet dåligt, nämligen samarbetet mellan olika myndigheter
              när man håller på med samma tema. Det gäller Justitiedepartementet,
            </seg>
            <seg>
              Brottsoffermyndigheten och Brottsförebyggande rådet. Det verkar
              för mig som om de måste ha tätare kontakter just med tanke på
              de knappa resurserna. Det är viktigt att vi använder dem på rätt
              sätt.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 9 december.)
          </note>
          <note>
            8 § Rikets styrelse samt Riksdagens förvaltningskontors årsredovisning
          </note>
          <note>
            Föredrogs
          </note>
          <note>
            Konstitutionsutskottets betänkande 1997/98:KU1
          </note>
          <note>
            Budgetpropositionen - utgiftsområde 1 Rikets styrelse samt Riksdagens
            förvaltningskontors årsredovisning (prop. 1997/98:1 delvis och
            redog.
          </note>
          <u who="kia_andreasson_ce6c96" prev="cont">
            <seg>
              1996/97:RFK1)
            </seg>
          </u>
          <note type="speaker">
            Anf. 113 BIRGIT FRIGGEBO (fp):
          </note>
          <u who="birgit_friggebo_b9898d" xml:id="i-7bf617684a54a3d6">
            <seg>
              Fru talman! Folkpartiet vill ha en helt annan inriktning av politiken
              i vårt land än socialdemokraterna. Fler människor måste få en
              möjlighet att försörja sig genom ett jobb. Men antalet jobb minskar
              i Sverige. 55 000 personer färre har jobb i dag jämfört med september
              månad i år. Det är ett jättelikt skandalartat misslyckande för
              regeringen och för socialdemokraterna. Och det är ett jättelikt
              misslyckande för Sverige. Färre kan försörjas genom eget arbete,
              och vi blir därigenom fattigare. Vi får färre skattebetalare,
              och det leder i sin tur till att pengarna inte räcker till att
              betala den vård och omsorg och den skola vi behöver och vill ha.
              Folkpartiets budgetförslag har temat jobb, vård och skola och
              innebär sänkta skatter för företagande och tillväxt och utgiftsökningar
              framför allt när det gäller vård och omsorg men också för utbildning,
              miljö och rättssäkerhet.
            </seg>
            <seg>
              Vi har dock inte fått stöd i denna huvuduppläggning från majoriteten
              i riksdagen, Socialdemokraterna och Centerpartiet. Beslutet om
              ramarna här i riksdagen tidigare i höst har en helt annan inriktning,
              något som fortsatt kommer att försvaga vår växtkraft och fortsatt
              kommer att lämna stora delar av vår befolkning utan egen förvärvsinkomst.
            </seg>
            <seg>
              Eftersom vår uppläggning inte har vunnit riksdagens gillande,
              anser vi det meningslöst att delta i den vidare behandlingen av
              budgeten. För att finansiera de ökade satsningarna på jobben,
              vården och skolan har vi ett antal förslag till neddragningar
              av utgifter, så även inom utgiftsområde 1, men det finns naturligtvis
              ingen anledning att vidhålla dessa besparingar, eftersom de inte
              kommer att gå till det som vi vill satsa på. Vårt budgetalternativ
              är en helhet.
            </seg>
            <seg>
              Vi kommer alltså att avstå från att delta i detaljbesluten om
              budgeten för rikets styrelse.
            </seg>
            <seg>
              I och med den nya budgetprocessen har det blivit tydligt att
              det är en bestämd politisk majoritet som styr och som har hela
              makten över budgeten. Några koalitioner i enskilda frågor över
              blockgränsen mellan regering och opposition går inte att åstadkomma.
              Det ändrar i ett slag det politiska arbetet här i riksdagen.
            </seg>
            <seg>
              Majoriteten har själv i varje detalj beslutat om budgeten, och
              det innebär också att den har tagit på sig hela ansvaret för den
              statliga verksamheten. Det innebär att oppositionen har att hårdhänt
              granska hur utfallet blir.
            </seg>
            <seg>
              Majoriteten måste ju tro på att de beslut den tar skall åstadkomma
              det bästa möjliga i alla avseenden.
            </seg>
            <seg>
              Om besluten inte leder till det, måste de ansvariga ställas till
              svars. Regeringen och dess stödparti står därmed för input, dvs.
              produktionsresurserna, och oppositionens uppgift blir att granska
              output, dvs. om resultatet av verksamheten blir det önskade. Det
              är min förhoppning och tro att den utvärdering och granskning
              som det har talats om i så många år nu äntligen kan bli ett normalt
              och omfattande inslag i riksdagens arbete.
            </seg>
            <seg>
              Folkpartiet hade i sin motion föreslagit en neddragning med 300
              miljoner kronor på presstödet och att riksdagen skulle ta tillbaka
              den höjning av partistödet med 30 miljoner som genomfördes 1997.
            </seg>
            <seg>
              Fru talman! Jag tycker att det var utmanande att riksdagen beviljade
              partierna ytterligare 30 miljoner kronor förra hösten samtidigt
              som folk gick utan jobb och vården och skolan var i kris. Vad
              är det egentligen för värderingar som ligger bakom en sådan prioritering?
              Samtliga partier i konstitutionsutskottet utom
            </seg>
            <seg>
              Centerpartiet och Socialdemokraterna vill sänka partistödet.
            </seg>
            <seg>
              Förr i tiden gällde att regeringen förhandlade med övriga partier
              om förändringar i partistödet, men den traditionen är nu bortblåst.
              Här kör man på som man vill. Sossarna måste ha mer pengar i valkassan,
              och då körs oppositionen över. Maktinnehavet skall försvaras till
              varje pris. Man räknar väl lugnt med att väljarna skall ha glömt
              till valet. Intresset att höja partistödet står i bjärt kontrast
              till ointresset att skapa etiska regler för hur finansieringen
              av de personvalskampanjer som kommer att bli vanliga i framtiden
              med det nya valsystemet sker. Skall det behöva hända olyckor innan
              majoriteten reagerar?
            </seg>
            <seg>
              Om traditionen kastats på sophögen när det gäller förändringar
              i partistödet, står sig däremot traditionen från tidigare år när
              det gäller behandlingen av pressstödet i utskottet. Det finns
              ingen fråga i konstitutionsutskottet där presstödspartierna vågar
              ta så många egna initiativ som just i presstödsfrågor. Nästan
              varje år som jag minns har Socialdemokraterna och Centerpartiet
              i utskottet antingen tagit egna initiativ att höja presstödet
              utöver regeringens förslag, beslutat om ändring av någon detalj
              i reglerna för presstödet eller givit regeringen till känna att
              man vill ha någon ändring i framtiden i regelverket. Det är bl.a.
              därför som presstödsreglerna är så många och krångliga.
            </seg>
            <seg>
              Så fort någon centerpartist eller socialdemokrat ser någon marginell
              möjlighet att öka stödet för de egna tidningarna skriver man en
              motion, och chansen att man får igenom sitt förslag är stor. Så
              har skett även i år. Utskottets majoritet har inte mindre än fyra
              tillkännagivanden till regeringen om önskemål om ändringar i regelverket.
              Ursprunget till tillkännagivandena är en centermotion. Det som
              inte hanns med i förhandlingarna om budgeten mellan Socialdemokraterna
              och Centerpartiet rättas nu till.
            </seg>
            <seg>
              Fru talman! Jag ser fram emot att någon forskare skall gå igenom
              presstödets behandling här i riksdagen. Det skulle vara intressant
              att få empiriskt stöd för att det här är intressepolitiken som
              talar. Bostadspolitiken och jordbrukspolitiken har fått sin genomlysning;
              presstödet återstår.
            </seg>
            <seg>
              Jag har gjort vad jag har kunnat för att vi skulle få en ordentlig
              utvärdering av presstödet. Jag tillsatte, i den borgerliga regeringen,
              en utredning i oktober
            </seg>
            <seg>
              1993 med breda direktiv att granska pressens förändrade roll
              i det helt nya medielandskapet. Det började bra med en vetenskaplig
              analys av en expertgrupp.
            </seg>
            <seg>
              Den kom fram med mycket intressanta uppgifter. Men när Bertil
              Fiskesjö och Kurt Ove Johansson tog vid och skulle dra slutsatser
              var det stopp. Av hela utredningen bidde en tumme. Allt skulle
              bli vid det gamla.
            </seg>
            <seg>
              Under snart 30 år har presstödet haft i stort sett samma inriktning.
              Att hela medielandskapet är förändrat och att tidningarna inte
              har samma partikoppling som för 30 år sedan spelar ingen roll
              för intressepartierna. Varje nytt initiativ till nya dagstidningar
              motarbetas, och den gamla tidningsstrukturen försvaras till varje
              pris. Det är uppseendeväckande att under alla sparkampanjer här
              i riksdagen under de gångna socialdemokratiska åren är det ett
              anslag som har lämnats i fred: presstödet.
            </seg>
            <seg>
              Fru talman! Det måste bli en ändring.
            </seg>
          </u>
          <note type="speaker">
            Anf. 114 CATARINA RÖNNUNG (s):
          </note>
          <u who="catarina_ronnung_289ec8" xml:id="i-de511ea34e9d4801">
            <seg>
              Fru talman! Först vill jag tacka Birgit Friggebo för det arbete
              hon har lagt ned som ordförande i KU och som en stimulerande debattör
              i den här kammaren.
            </seg>
            <seg>
              Om regeringens budgetarbete i allmänhet och den framgångsrika
              saneringen av statens finanser kan mycket positivt sägas. Jag
              skall inte ge mig in i en allmän ekonomisk debatt och dra in arbetslösheten
              här, men jag kan bara erinra om våren 1994, när statens ekonomi
              befann sig i fritt fall och finansministern hette Anne Wibble
              och var folkpartist.
            </seg>
            <seg>
              KU:s betänkande behandlar budgetpropositionens utgiftsområde
              1 Rikets styrelse och Riksdagens förvaltningskontors årsredovisning.
              Det budgetavsnitt vi nu diskuterar kännetecknas av stramhet, och
              anslagsposterna är väl avvägda. Utskottet riktar dock kritik mot
              att myndigheten Regeringskansliet inte korrekt beräknar sitt utgiftsbehov
              utan att underskottet får täckas av anslagssparande från Utrikesförvaltningen.
            </seg>
            <seg>
              Jag vill redan nu yrka avslag på de fyra reservationerna, och
              jag skall något kommentera de särskilda yrkanden som fogats till
              betänkandet. Moderaterna och folkpartiledamöterna förklarar att
              eftersom respektive partiers budgetförslag inte antas i dess helhet
              fullföljer de inte sina anslagsyrkanden, som i detta fall innebär
              nedskärningar.
            </seg>
            <seg>
              Att ett oppositionsparti skulle få hela sitt budgetförslag antaget
              ligger så långt från möjligheternas gräns som tänkas kan, särskilt
              i det stabila politiska läge som för närvarande råder i vårt land.
              Birgit Friggebo sade att Folkpartiet skulle ta hela det ekonomiska
              ansvaret för den statliga verksamheten. Jag anser kanske att det
              för närvarande sköts bäst i oppositionsform.
            </seg>
            <seg>
              Både Birgit Friggebo och Birger Hagård har argumenterat för sina
              nedskärningar. Med särskild kraft har Birgit Friggebo nu talat
              om presstödet, som hon vill avskaffa på sikt. Men vare sig hon
              eller Birger
            </seg>
            <seg>
              Hagård reserverar sig mot regeringens förslag. Det tycker jag
              ger ett väldigt egendomligt och halvhjärtat intryck. Jag misstänker
              att taktiken inför valet är att inte stöta sig med några s.k.
              särintressen utan ligga väldigt lågt. Vad som står i särskilda
              yrkanden refereras väldigt sällan i pressen.
            </seg>
            <seg>
              Folkpartiet vill minska stödet som föreslås till de politiska
              partierna med 30 miljoner. Det nämns i det särskilda yttrandet.
              Jag vill erinra om att det är en gammal trätofråga. De 30 miljonerna
              lades till i föregående års budget. Det innebar att man då återställde
              anslaget till den ursprungliga nivån.
            </seg>
            <seg>
              Vi hävdade då och vi hävdar nu att de politiska partierna har
              fått ett ytterligare val att handskas med, och det är valet till
              EU-parlamentet. Nästa års riksdagsval har för första gången i
              historien inslag av personval. Ingen kan naturligtvis förutsäga
              hur mycket pengar som kandidaterna sponsras med eller tar ur egen
              ficka.
            </seg>
            <seg>
              Birgit Friggebo har här en poäng när hon efterlyser etiska regler
              för hur man redovisar varifrån man har fått medel till sin valkampanj.
              Där stöder jag henne. Men partierna själva behöver naturligtvis
              också stöd för valarbetet, för det vanliga informationsarbetet
              och för mötesverksamheten.
            </seg>
            <seg>
              Dessutom behöver partierna ta sig en ordentlig funderare på hur
              man skall nå ut till och attrahera nya medlemmar. Engagerade och
              upplysta medborgare gagnar både vår demokrati och vårt land. De
              gängse politiska partierna har en stor uppgift när det gäller
              att motarbeta populistiska strömningar med odemokratiska inslag
              som lätt kan attrahera vilsna själar. Stödet till de politiska
              partierna har ett gott ändamål.
            </seg>
            <seg>
              En bred utskottsmajoritet står bakom presstödsanslaget. Eftersom
              det inte utnyttjas fullt ut till följd av att många stödberättigade
              tidningars upplagor minskar skall ett tillfälligt driftstöd införas
            </seg>
            <seg>
              1997-1998 inom ramen för ett oförändrat anslag.
            </seg>
            <seg>
              Utskottet gör alltså inte någon beställning på nya pengar, vilket
              Birgit Friggebo antydde i sitt anförande.
            </seg>
            <seg>
              Vi menar att presstödet är en nödvändig del i en mediepolitik
              som syftar till att upprätthålla mångfald i svensk press. Lokala
              och regionala dagstidningar -
            </seg>
            <seg>
              och gärna uppstickare i branschen för att hindra monopoltendenser
              - är av utomordentlig betydelse för en fri och allsidig bevakning
              i hela landet. Många av dessa tidningar får presstöd.
            </seg>
            <seg>
              Landets kommuner har ålagts alltfler uppgifter av vikt för den
              enskilde medborgaren, såsom omsorg och vård av barn och gamla
              och undervisning, bara för att nämna några områden. Lokalpressen
              fyller en viktig funktion för att bevaka att kommunpolitikerna
              sköter sina uppgifter och att invånarna får komma till tals.
            </seg>
            <seg>
              Det måste finnas forum för kritik och debatt även ute i landet
              och även i glesbygd i angelägna frågor nära medborgarna. Alla
              åsikter och debatter behöver inte skötas av de två dagstidningarna
              i Stockholm.
            </seg>
            <seg>
              Åsiktsfriheten och demokratin ökar om fler röster hörs i pressen.
              Det kan ingen bestrida.
            </seg>
            <seg>
              Ett antal motionärer har påtalat vad de upplever som brister
              i presstödet. Det gäller om tidningar som hamnar under kvalifikationsgränsen
              för stöd skall räddas, om lösnummer och gratisutdelning skall
              kunna räknas in i kvalifikationsupplagan, hur driftstödet skall
              kunna ändras och hur man skall kunna lösa problemet med att endagarstidningar
              skall kunna ingå i samdistributionen enligt lika-pris-principen.
              Utskottet anser att dessa frågor bör prövas i ett lämpligt framtida
              sammanhang. I klartext betyder det i en framtida pressutredning
              som kan komma att tillsättas efter valet.
            </seg>
          </u>
          <note>
            Fru talman! Jag yrkar bifall till utskottets hemställan.
          </note>
          <note type="speaker">
            Anf. 115 BIRGIT FRIGGEBO (fp) replik:
          </note>
          <u who="birgit_friggebo_b9898d" xml:id="i-c4d78140521f074b">
            <seg>
              Fru talman! Jag har inte antytt att det kommer att bli några
              nya pengar totalt sett till presstödet. Däremot har jag sagt att
              Socialdemokraterna och Centern vill ha nya ytterligare förmånliga
              regler på fyra olika punkter.
            </seg>
            <seg>
              Det är intressant att notera att det blir litet pengar över i
              presstödsanslaget. Då måste de användas fullt ut till att stödja
              varje tidning med litet fler kronor än vad man har gjort tidigare.
              Min fråga är: Vad är det för värdering och prioritering som ligger
              bakom ett sådant beslut?
            </seg>
            <seg>
              Här har vi kris i vården, våra barn får inte en bra skolutbildning,
              och sysselsättningen minskar dag från dag. Bara på ett par månader
              har antalet jobb i Sverige minskat med 55 000. Men man skall ändå
              spreta ut mer pengar till varje tidning via presstödet. Det går
              inte att diskutera enskilda budgetdetaljer utan att ta med helheten.
            </seg>
            <seg>
              Catarina Rönnung säger att yttrandefriheten och mångfalden är
              så väldigt viktig, och därför skall vi ha presstöd. På 13 orter
              finns det andratidningar. På 57
            </seg>
            <seg>
              andra orter finns det bara en tidning. Innebär inte det, med
              Catarina Rönnungs värdering, att vi nästan inte har någon yttrandefrihet
              i vårt land, eftersom en så betydande majoritet av våra orter
              bara har en enda tidning? Syftet med presstödet är ju att se till
              att vi också kan ha andratidningar. Har då inte presstödet misslyckats?
            </seg>
            <seg>
              Tekniken att Folkpartiet har ett särskilt yttrande är naturligtvis
              inte någon taktik i mening att ligga lågt.
            </seg>
            <seg>
              Jag står för våra åsikter och är beredd att gå ut på gator och
              torg för att försvara de åsikterna. I framtiden blir det mina
              partikamrater som kommer att göra det.
            </seg>
            <seg>
              Catarina Rönnung har inte förstått att det är systemet som förhindrar
              oss att reservera oss för utgiftsposter där vi vill ha en ökning,
              dvs. skolan, vården, omsorgen och jobben. I paritet med det reserverar
              vi oss inte heller för utgiftsminskningar.
            </seg>
          </u>
          <note type="speaker">
            Anf. 116 CATARINA RÖNNUNG (s) replik:
          </note>
          <u who="catarina_ronnung_289ec8" xml:id="i-bdf0bae1b69fa98a">
            <seg>
              Fru talman! Jag tycker att Birgit Friggebo gör en väldigt egendomlig
              jämförelse. Hon talar om vård, arbetslöshet och jag vet inte vilka
              olyckor som drabbat svenska folket. Detta sätter hon i motsatsställning
              till det skäligen blygsamma presstödet och till att man, om stödet
              inte utnyttjas till följd av att upplagorna har gått ned för vissa
              tidningar, lägger resterande pengar upp till anslagets storlek
              på ett driftsstöd.
            </seg>
            <seg>
              Man kan inte göra sådana hårresande jämförelser i fråga om summors
              storlek som Birgit Friggebo gör.
            </seg>
          </u>
          <note type="speaker">
            Anf. 117 BIRGIT FRIGGEBO (fp) replik:
          </note>
          <u who="birgit_friggebo_b9898d" xml:id="i-410b5f251a771f4e">
            <seg>
              Fru talman! Det handlar kanske inte i första hand om pengarnas
              storlek. Det handlar om de värderingar som ligger bakom de prioriteringar
              som socialdemokrater och centerpartister gör. Man ser till att
              de egna tidningarna och de egna partierna hålls skadeslösa samtidigt
              som betydande sektorer i vårt samhälle, som berör svenska medborgare
              på djupet i deras vardag, tillåts raseras.
            </seg>
            <seg>
              Det mest uppseendeväckande är att vi har en minskande sysselsättning,
              vilket betyder att vi får in mindre pengar i skatt att satsa på
              sådant vi finner angeläget. Catarina Rönnung tycker att det är
              väldigt angeläget med presstöd. Jag tycker att det är mindre angeläget
              och gör en annan värdering.
            </seg>
            <seg>
              Hela grunden för att vi skall kunna anslå pengar till angelägna
              reformer är ju att människor arbetar så att det blir produktionsresurser
              i samhället. Men från månad till månad sjunker sysselsättningen
              stadigt, och minskningen har varit dramatisk under senare tid.
              Det är prioriteringen av vad man tycker är viktigt som avgör vad
              partierna står för.
            </seg>
            <seg>
              Catarina Rönnung sade tidigare att Folkpartiet hade hela ansvaret.
              Nej, med det nya budgetsystemet är det den majoritet som beslutar
              om ramarna och sedan om detaljerna har hela ansvaret för hela
              den statliga verksamheten. Tidigare har oppositionen haft ett
              medansvar, därför att man i vissa frågor kunnat kohandla, åstadkomma
              uppgörelser och kompromisser.
            </seg>
            <seg>
              Men så är det inte längre. Därför är det min förhoppning att
              riksdagen i framtiden skall ägna sig mycket mer åt granskning
              och utvärdering av verksamheter, där majoriteten har makten och
              även hela ansvaret.
            </seg>
          </u>
          <note type="speaker">
            Anf. 118 CATARINA RÖNNUNG (s) replik:
          </note>
          <u who="catarina_ronnung_289ec8" xml:id="i-e8d6fa26f7576bbc">
            <seg>
              Fru talman! Jag tycker att Birgit Friggebo även fortsättningsvis
              tar till väldiga brösttoner och drar in arbetslösheten i sammanhanget
              som rör det skäligen blygsamma presstödet. Vi har lyckats sanera
              budgeten och få Sveriges statsekonomi på fötter, och det tycker
              jag att vi skall ha en eloge för.
            </seg>
            <seg>
              Naturligtvis är det viktigt att man kan ha lokala tidningar ute
              i landet och att man kan ha tidningar med olika politisk färg,
              såväl centertidningar, kdtidningar och socialdemokratiska tidningar
              som andra tidningar. Då får vi en vital debatt även ute i landet
              och så långt det sig göra låter en debatt i glesbygdsområden och
              delar av samhället där det är svårt att få någon större prenumerantstock.
            </seg>
            <seg>
              Det är klart att detta är viktigt för vitaliteten i vår demokrati,
              för att kommunpolitikerna skall sköta sig och för att man skall
              kunna vända sig till en tidning för att göra sina åsikter hörda.
              Presstödet är behövligt, och majoriteten av partierna här i riksdagen
              vill slå vakt om andratidningarnas och de små tidningarnas rätt
              att existera på tämligen rimliga villkor.
            </seg>
          </u>
          <note type="speaker">
            Anf. 119 BIRGER HAGÅRD (m):
          </note>
          <u who="birger_hagard_a1b917" xml:id="i-e70facd9273d40c0">
            <seg>
              Fru talman! Den nya budgetprocessen som vi nu upplever har medfört
              åtskilliga nyordningar. Det är naturligtvis precis som Birgit
              Friggebo har sagt, nämligen att man måste se till helheten. Man
              kan alltså inte bryta ut vissa speciella områden och företa särskilda
              åtgärder där.
            </seg>
            <seg>
              Läget är att riksdagsmajoriteten den 20 november fastställde
              de ekonomiska ramarna för de olika utgiftsområdena som föreslagits
              av socialdemokraterna och centerpartisterna för 1998. Dessutom
              gjordes en preliminär fördelning för år 1999 och 2000. Där står
              vi alltså. Vi accepterar inte de resultat som kom fram genom denna
              uppgörelse och kan inte ställa oss bakom riksdagens helhetsbeslut,
              eftersom det är en helt annan politik än den vi vill föra.
            </seg>
            <seg>
              Vi vill se till att skapa förutsättningar för en större enskild
              sektor och ett starkare civilt samhälle. Vi vill också skapa förutsättningar
              för att råda bot på den eländiga massarbetslöshet som Birgit Friggebo
              berörde tidigare. Vi vill ha en politik som går från subventioner
              och bidrag till framför allt skattesänkningar, främst för låg-
              och medelinkomsttagarna. Vi har för närvarande ett skattetryck
              i landet som är olidligt. Det är det högsta i världen. Man möter
              ingen som inte känner att detta är någonting av det värsta och
              något som skapar förtvivlade situationer i många hem. Vi vill
              lätta på skatteoket för att därmed också kunna ge människorna
              en större frihet.
            </seg>
            <seg>
              Vårt förslag till ekonomisk ram för utgiftsområde
            </seg>
            <seg>
              1 är 397 miljoner kronor lägre än det som föreslagits av socialdemokrater
              och centerpartister. Majoriteten är alltså av en annan mening,
              och vi har bara att rätta oss därefter. Precis som Folkpartiet
              har vi lagt fram våra synpunkter i ett särskilt yttrande. Det
              vore fullständigt meningslöst att göra reservationer på enskilda
              punkter. Vi kommer alltså inte att delta i besluten om anslagsfördelningen
              för utgiftsområde 1. Vi har heller inga reservationer att yrka
              bifall till. Jag kan bara erinra litet om var vi, i likhet med
              Birgit Friggebo och
            </seg>
            <seg>
              Folkpartiet, vill göra våra besparingar, nämligen på partistödet
              och presstödet.
            </seg>
            <seg>
              Låt mig påminna om presstödets historia. Både presstödet och
              partistödet tillkom under 1960-talet, det årtionde då så mycket
              var villrådigt och då vänsterpopulismen regerade över hela linjen.
              En presstödsutredning tillsattes 1963. Vad den kom fram till,
              eller rättare sagt inte kom fram till, blev föremål för en livlig
              debatt i 1964 års valrörelse.
            </seg>
            <seg>
              Utredningsförslaget var vettlöst. Det utgick ifrån att de politiska
              partierna skulle ha huvudansvaret för pressens utveckling. Så
              var det naturligtvis inte. Man föreslog att de politiska partierna
              skulle fördela pengar till de olika tidningarna. Detta förslag
              gick dessbättre inte igenom, utan i stället tillsattes en ny pressutredning
              1967. Den föreslog i huvudsak två saker.
            </seg>
            <seg>
              Dels skulle en presslånefond inrättas, dels skulle man ha en
              särskild distributionsrabatt. På detta har man sedan byggt vidare.
            </seg>
            <seg>
              Partistödet kom till 1966, och orsaken till det var densamma
              som när det gällde presstödet. LO, socialdemokraternas mjölkkossa
              framför andra, hade tröttnat på att själv bära ansvaret och ge
              ut pengar i olika sammanhang. Man fick i stället dra pengar från
              skattebetalarna, vilket var en bekväm väg att gå. På det sättet
              har man sedan fortsatt.
            </seg>
            <seg>
              Presstödet har spelat ut sin roll. Det är inte alls så att det
              leder till någon mångfald, som Catarina Rönnung stod här och sade.
              Jag tänker på alla dessa tidningar som knappt når upp till en
              upplaga av 2 000
            </seg>
            <seg>
              exemplar. Det är dyra exemplar - väldigt dyra exemplar. De kostar
              tiotals kronor styck om man slår ut presstödet.
            </seg>
            <seg>
              Vi har fått ett helt nytt mediesamhälle, där TV
            </seg>
            <seg>
              naturligtvis spelar en väldigt stor roll. Även radio spelar en
              stor roll, och inte minst den digitala radion kommer att spela
              en stor roll. Mot denna bakgrund ter det sig minst sagt förlegat
              att hålla fast vid en så gammal form för stöd och subventioner
              till framför allt egna partitidningar.
            </seg>
            <seg>
              Partistödet är heller ingenting att yvas över. Det finns inte
              något demokratiskt land i världen där de politiska partierna är
              så beroende av stöd från det offentliga som i Sverige. Birgit
              Friggebo talade också om detta. Människor har det besvärligt.
              De kan inte klara upp sin egen situation där hemma. Vården fallerar
              och skolan släpar efter. I en sådan situation är det minst sagt
              utmanande när de politiska partierna lassar på egna subventioner
              till den egna verksamheten.
            </seg>
            <seg>
              Moderata samlingspartiet har föreslagit att pressstödet skall
              avvecklas i två etapper; dels skall man dra ned presstödet under
              1998 med 300 miljoner kronor, dels skall resten sedan försvinna
              under året därefter. I
            </seg>
            <seg>
              det sammanhanget kan också Presstödsnämnden avskaffas.
            </seg>
            <seg>
              Vi moderater har föreslagit att partistödet skall dras ned till
              en tredjedel av det som föreslagits i budgeten och att man samtidigt
              skall reformera det eventuella stöd som bör utgå. Man skall också
              komma ihåg att om man gör de politiska partierna så beroende av
              det offentliga som man nu har gjort leder det också självfallet
              till att demokratin indirekt försvagas. Det leder till ett beroende,
              och beroende är aldrig bra -
            </seg>
            <seg>
              särskilt inte i politiska sammanhang.
            </seg>
            <seg>
              Skall man gå in och diskutera några punkter i detta finns det
              en punkt som ligger mig rätt varm om hjärtat, nämligen anslagen
              till hovstaten. Man har att förvalta sådant som är av stor betydelse
              för vårt kulturella arv. Tänk på alla de föremål som finns i slottets
              husgerådskammare etc! Frågan är om anslagen räcker.
            </seg>
            <seg>
              Moderaterna har inget yrkande om detta, men jag tror att det
              finns all anledning för konstitutionsutskottet, som har försökt
              följa verksamheten, att återigen ta sig en titt på hur den verkligen
              ser ut. Ovärderliga föremål får inte skadas eller kanske t.o.m.
              försvinna.
            </seg>
            <seg>
              Fru talman! Till sist vill jag få fört till protokollet ett tack
              till Birgit Friggebo för den tid som hon har verkat som konstitutionsutskottets
              ordförande och även för arbetet i andra positioner inom utskottet.
            </seg>
            <seg>
              Därmed slutar jag, utan att framställa något yrkande eftersom
              jag inte har något.
            </seg>
          </u>
          <note type="speaker">
            Anf. 120 CATARINA RÖNNUNG (s) replik:
          </note>
          <u who="catarina_ronnung_289ec8" xml:id="i-713b85c3788e6047">
            <seg>
              Fru talman! Birger Hagård beklagade sig över att skolan och vården
              blir lidande eftersom vi satsar på presstöd och partistöd bl.a.
              Jag vill erinra om Moderaternas budgetförslag. Fram till år 2000
              ser man där till att avlöva kommunerna på det statliga stödet
              på i runda slängar 25 miljarder kronor. Man kan börja gråta över
              detta moderata budgetförslag i stället för att ställa skolan och
              vården mot presstödet och stödet till de politiska partierna.
              Det är rent löjeväckande. 25
            </seg>
            <seg>
              miljarder är ganska mycket pengar!
            </seg>
            <seg>
              Birger Hagård sade också att det är farligt om de politiska partierna
              blir beroende av statliga bidrag. De statliga bidragen fördelas
              rättvist, och det talas öppet och offentligt om hur stora de är.
              Det är inget smussel bakom kulisserna. Jag vill erinra om att
              Moderata samlingspartiet en gång i tiden tog emot medel från företag.
              Det har man slutat med nu. Men det satt långt inne, och någon
              offentlig redovisning var det väl inte tal om.
            </seg>
          </u>
          <note type="speaker">
            Anf. 121 BIRGER HAGÅRD (m) replik:
          </note>
          <u who="birger_hagard_a1b917" xml:id="i-c45a12e574db76ed">
            <seg>
              Fru talman! En osanning blir inte sannare för att den upprepas
              många gånger. Catarina Rönnung har väl precis som vi andra kunnat
              följa det meningsutbyte som ägt rum mellan Ingela Thalén, som
              ju fått ta tillbaka sina anklagelser mot Moderata samlingspartiet,
              och bl.a. Carl Bildt. I själva verket skulle kommunerna få ett
              ordentligt tillskott i kassan med det moderata budgetförslaget.
              Den agitationen kan vi väl definitivt avskriva vid det här laget.
            </seg>
            <seg>
              Inga stora pengar, säger Catarina Rönnung om partistödet. Nej,
              det är det kanske inte - inte om vi ser på miljardbugeten som
              sådan. Då är det naturligtvis inga stora pengar. Men i min barndom
              fick jag lära mig talesättet: Många bäckar små gör en stor å.
              I det här fallet måste man naturligtvis på utgiftsområde 1
            </seg>
            <seg>
              bidra efter fattig förmåga till att försöka skrapa ihop de pengar
              som bättre behövs på andra områden.
            </seg>
            <seg>
              Tycker inte Catarina Rönnung också att det är något principiellt
              fel när ett politiskt parti blir beroende?
            </seg>
            <seg>
              Det gäller oavsett det är fråga om att bli beroende av ett eller
              några få företag eller, som i Socialdemokraternas fall, beroende
              av Landsorganisationen och vad de olika fackliga organisationerna
              i sin välvilja kan tänkas vilja bidra med.
            </seg>
            <seg>
              Nog finns det åtskilligt att förundra sig över i detta, men inte
              finns det särskilt mycket principiellt försvar som kan uppbådas
              för vare sig presstödet eller partistödet.
            </seg>
          </u>
          <note type="speaker">
            Anf. 122 CATARINA RÖNNUNG (s) replik:
          </note>
          <u who="catarina_ronnung_289ec8" xml:id="i-21786b54c38743f4">
            <seg>
              Fru talman! Jag tror inte att något politiskt parti i det här
              landet är beroende av offentliga medel från staten för sin existens.
              Det skulle möjligtvis vara det parti som åkte ut ur riksdagen
              - Ny demokrati. Jag vet inte hur det partiets egendomliga ekonomi
              egentligen ser ut. De partier som finns representerade i riksdagen
              nu får naturligtvis sina pengar från medlemsavgifter i första
              hand.
            </seg>
            <seg>
              En minskning av statliga medel är alltså plötsligt ingen minskning
              när Birger Hagård får väva in Ingela
            </seg>
            <seg>
              Thaléns och Carl Bildts meningsutbyte i debatten.
            </seg>
            <seg>
              Moderaterna vill dra ned anslaget med 7,55 miljarder kronor 1998,
              med 9,85 miljarder kronor 1999 och med 7,55 miljarder kronor år
              2000. Det får jag till att
            </seg>
            <seg>
              Moderaterna avlövar kommunerna på runt 25 miljarder kronor. Detta
              har föranlett en del moderata landstingspolitiker att tycka att
              Moderata samlingspartiet har en alldeles för kantig och hård profil
              gentemot åldringsvården. De har vänt sig till Carl Bildt och tyckt
              att han inte har skött sig just i denna fråga. Det sätt på vilket
              Moderaterna har närmat sig kommunerna är alltså en mycket känslig
              fråga. Moderata samlingspartiet har inte ens sina egna landstingspolitiker
              och kommunpolitiker med sig fullt ut.
            </seg>
          </u>
          <note type="speaker">
            Anf. 123 BIRGER HAGÅRD (m) replik:
          </note>
          <u who="birger_hagard_a1b917" xml:id="i-32b712ae27024c42">
            <seg>
              Fru talman! Mig veterligen har inte några politiker, vare sig
              kommunpolitiker eller landstingspolitiker, inom Moderata samlingspartiet
              angripit partiets politik. Däremot hade de hoppats att Carl Bildt
              skulle ha kunnat delta litet mer i debatten på de här områdena.
              Men han har som bekant haft att skriva en bok om vad som hänt
              i Bosnien. Inte minst den engelska versionen har tagit åtskillig
              tid i anspråk för honom.
            </seg>
            <seg>
              Sifferexercisen som Catarina Rönnung kör med är faktiskt avskriven
              vid det här laget. Det var i stället fråga om en 50-miljardersvinst
              för kommunerna vid det kommande budgetåret.
            </seg>
            <seg>
              Jag blir rätt upprörd och rätt förvånad när Catarina
            </seg>
            <seg>
              Rönnung tror att de politiska partierna i Sverige inte skulle
              vara beroende av det stöd de får från det offentliga för sin existens.
              Hon talar om medlemsavgifter. Men medlemsavgiften är ju en loppspott
              i sammanhanget! Partierna har dessutom inte särskilt många medlemmar
              kvar. När man på den socialdemokratiska sidan tvingades lägga
              av med kollektivanslutningen blev det inte så förfärligt många
              kvar.
            </seg>
            <seg>
              De andra partiernas medlemsantal har också minskat. Räkna ut
              vad det blir: Det blir totalt inte mer än
            </seg>
            <seg>
              400 000 människor som är engagerade i politiska partier i landet.
              Då blir det inte några stora pengar på medlemsavgifterna.
            </seg>
            <seg>
              Sanningen är att partierna till 70-80 % är beroende av offentliga
              medel. Något sådant beroende finns inte i något annat land.
            </seg>
            <seg>
              Det brukar heta: Fria partier i fria staters liv. Men frågan
              är om partierna i Sverige verkligen är fria.
            </seg>
          </u>
          <note type="speaker">
            Anf. 124 PETER ERIKSSON (mp):
          </note>
          <u who="peter_eriksson_3728cc" xml:id="i-d6b3a2754c23c37e">
            <seg>
              Fru talman! Budgeten för rikets styrelse som vi diskuterar i
              dag är litet speciell vid jämförelse med budgeten i stort. Sett
              över mandatperioden finns det tydliga skillnader gentemot de generella
              besparingar och nedskärningar vi har fått se inom väldigt många
              områden.
            </seg>
            <seg>
              Anslagen till riksdagen har ökat kraftigt. Det gäller på flera
              områden, bl.a. ersättningen till ledamöterna. I år har det i praktiken
              blivit ett överdrag gentemot budgeten med 10 miljoner kronor.
            </seg>
            <seg>
              Samma sak gäller riksdagens förvaltning som har tvingats begära
              kraftigt ökade anslag för att kunna ha råd att införskaffa lägenheter
              till ledamöterna.
            </seg>
            <seg>
              Partistödet har ökat för 1997, och den ökningen fortsätter i
              budgeten för 1998.
            </seg>
            <seg>
              Anslagen för regeringen har ökat ännu mer. Där överskrids budgeten
              för 1997 med 17 %. Jag tror att det är unikt i budgeten som helhet.
              Det finns inget anslag, ingen myndighet e.d. som missköter sin
              budget så till den milda grad som regeringen själv gör.
            </seg>
            <seg>
              Det verkar inte finnas någon styrsel bland de högsta i riket
              - som kanske Birger Hagård skulle ha uttryckt sig.
            </seg>
            <seg>
              Jag tycker att detta är anmärkningsvärt. Nu har en ny budgetprocess
              som skall strama upp det hela antagits. Jag tycker att man i stor
              utsträckning kan ifrågasätta behovet av denna nya budgetprocess.
              De som verkligen tycks behöva en uppstramning är regeringen
            </seg>
            <seg>
              - som inte alls klarar sig utan att utvidga sig och öka omfattningen
              när det gäller tjänstemän och resor och andra kostnader.
            </seg>
            <seg>
              Miljöpartiet föreslår just regeringen att lära sig att hushålla
              litet mer. Man måste gå in för att fungera i den nya budgetprocessen
              på ett rimligt sätt. Vi föreslår en minskning med 100 miljoner
              kronor i förhållande till regeringens förslag.
            </seg>
            <seg>
              När det gäller partistödet föreslår vi en minskning på 30 miljoner
              kronor. Vi föreslår också en minskning på 30 miljoner kronor i
              ersättningen till ledamöterna.
            </seg>
            <seg>
              Till skillnad från Folkpartiet och Moderaterna lägger vi fram
              dessa förslag i en reservation. Vi tycker också att det är rimligt
              att rösta om de olika anslagen.
            </seg>
            <seg>
              Som Folkpartiet och Moderaterna har framhållit i dagens debatt
              innebär den nya budgetprocessen att makt i stor utsträckning har
              flyttat från riksdagen till regeringen. Det går inte att komma
              bort från den saken. Det är en allvarlig förändring av det svenska
              politiska systemet.
            </seg>
            <seg>
              Birgit Friggebo menar att detta innebär att riksdagen i större
              utsträckning skall vara ett kontrollerande organ så som det är
              i många andra parlament där inflytandet över politiken från parlamentens
              sida inte har varit lika stort. Jag tycker att det är en tråkig
              utveckling. Nu har vi sett tendensen att makten har flyttat från
              riksdagen till regeringen inom många områden. Inte minst har EU-medlemskapet
              fått den konsekvensen. Regeringen har blivit lagstiftande organ
              och har nu i praktiken ensamt ansvar för budgeten. Jag tror personligen
              att detta kommer att få ytterligare konsekvenser som vi inte har
              fått se än.
            </seg>
            <seg>
              Mycket talar för att den regering som sitter i dag är den sista
              minoritetsregeringen i Sverige. Varje politiskt parti med någon
              anständighet kommer i framtiden att kräva att få sitta med i en
              regering. Man kommer i längden inte att acceptera att fortsätta
              att stödja en minoritetsregering som det politiska system vi har
              haft tidigare har tillåtit. Det innebär stora förändringar i det
              politiska systemet i Sverige.
            </seg>
            <seg>
              Vi har under decennier haft en lång tradition av minoritetsregeringar
              där riksdagen har haft ett visst inflytande över den politiska
              situationen.
            </seg>
            <seg>
              Jag skall gå in på vår reservation angående upphandling av miljövänlig
              el. Två socialdemokratiska ledamöter har väckt en motion som är
              alldeles utmärkt. Där föreslås att riksdagen skall gå före med
              att införskaffa miljövänlig el. Det är ett bra förslag. När det
              nu äntligen finns en majoritet i riksdagen för att påbörja en
              kärnkraftsavveckling borde det vara naturligt att riksdagen går
              före med att köpa in miljövänlig el.
            </seg>
            <seg>
              Jag vill kraftigt understödja dessa förslag genom att yrka bifall
              till reservationerna 2 och 3.
            </seg>
          </u>
          <note type="speaker">
            Anf. 125 KENNETH KVIST (v):
          </note>
          <u who="kenneth_kvist_d166dc" xml:id="i-49d68b60e2b378d1" next="cont">
            <seg>
              Fru talman! Jag kan inskränka mig till att i en del avseenden
              hålla med Peter Eriksson om en del av de saker som har diskuterats
              här. Det gäller - och det har flera partiföreträdare varit inne
              på - kritiken av budgetsystemet som numera dessvärre tillämpas
              och som kraftigt har reducerat riksdagens möjligheter att påverka
              politiken. Må det i demokratins namn snarast möjligt komma en
              omprövning och en förändring.
            </seg>
            <seg>
              De olika anslagsposterna är egentligen redan satta.
            </seg>
            <seg>
              Men det går att föreslå anslagsminskningar. Vi i
            </seg>
            <seg>
              Vänsterpartiet har velat dels ta tillbaka den ökning av partistödet
              som har ägt rum med 30 miljoner kronor, dels anser vi, med samma
              argument som Peter Eriksson, att det råder en viss slösaktighet
              i Regeringskansliet. En sänkning av anslaget till Regeringskansliet
              är därmed motiverad. Vi har yrkat på ett 50 miljoner kronor lägre
              belopp än vad regeringen vill ha. Det finns många konkreta exempel
              på slöseri.
            </seg>
            <seg>
              Fru talman! Jag vill emellertid inte utveckla argumenten kring
              detta då det är sent på dagen och det har varit en lång debatt
              i andra ämnen. Trots att Birgit
            </seg>
            <seg>
              Friggebo inte är närvarande på grund av en TV-debatt som hon
              var tvungen att delta i, vill jag ändå ta tillfället i akt - eftersom
              det är sista gången med ett KU-
            </seg>
          </u>
          <note>
            ärende där Birgit Friggebo är utskottsordförande -
          </note>
          <u who="kenneth_kvist_d166dc" prev="cont">
            <seg>
              tacka henne för hennes insatser under valperioden.
            </seg>
            <seg>
              Hon har varit en skicklig och lyhörd utskottsordförande och en
              rak och direkt motståndare i många debatter, med en många gånger
              tankeväckande och stimulerande argumentering. Vi får önska henne
              lycka till i hennes nya värv.
            </seg>
          </u>
          <note type="speaker">
            Anf. 126 PETER ERIKSSON (mp) replik:
          </note>
          <u who="peter_eriksson_3728cc" xml:id="i-74cac07b1da9bfa0">
            <seg>
              Fru talman! Jag måste ta en replik på den sista frågeställningen
              om att Birgit Friggebo har varit en duktig och skicklig ordförande
              i konstitutionsutskottet. Jag måste säga att jag verkligen kan
              instämma mycket starkt i detta. Hon har varit en oerhört skicklig
              ordförande. Det var synd att hon var tvungen att smita i väg nu
              på slutet, men vi får kanske möjlighet att tacka henne senare.
              Jag vill ändå till protokollet få infört att jag instämmer i det
              som alla ledamöter tidigare har sagt i debatten om att Birgit
              Friggebo har varit mycket kompetent och skicklig som ordförande
              i vårt eminenta utskott.
            </seg>
          </u>
          <note type="speaker">
            Anf. 127 CATARINA RÖNNUNG (s):
          </note>
          <u who="catarina_ronnung_289ec8" xml:id="i-7e4a52e8b8730cc4">
            <seg>
              Fru talman! Peter Eriksson låter som om Miljöpartiet redan hade
              en fot inne i regeringen. Sista ordet är väl ännu inte sagt i
              den frågan. Det är tydligen en profilfråga som Miljöpartiet skall
              gå ut med.
            </seg>
            <seg>
              Jag uppskattar att Vänsterpartiet och Miljöpartiet fullföljer
              sina yrkanden i form av reservationer; det blir mera rejält på
              det sättet.
            </seg>
            <seg>
              Däremot tycker jag att reservationerna andas populism, för att
              inte tala om det anförande som Peter
            </seg>
            <seg>
              Eriksson höll, där han talade om den enorma oordning som råder
              i Regeringskansliet. Från Vänsterns sida pekar man på dyra flygalternativ
              till Bryssel, julgratifikationer och alltför många politiska tjänstemän.
              Det verkar som om kvällstidningarnas rubriker har väglett både
              motionärer och reservant härvidlag.
            </seg>
          </u>
          <note>
            Jag yrkar bifall till utskottets hemställan och avslag på reservationerna.
          </note>
          <note type="speaker">
            Anf. 128 KENNETH KVIST (v) replik:
          </note>
          <u who="kenneth_kvist_d166dc" xml:id="i-4ef9965c621125e9">
            <seg>
              Fru talman! För att göra fru Rönnung ännu mera glad och till
              freds ber jag att få yrka bifall till reservation nr 1. Den utmärkta
              reservationen nr 3 om miljövänlig el har Peter Eriksson redan
              yrkat bifall till.
            </seg>
            <seg>
              Jag vill också säga att så fort det är någon som kritiserar regeringsapparaten
              är standardargumentet från en annars utmärkt politiker som Catarina
              Rönnung att det andas populism. Jag tycker i och för sig inte
              att det nedvärderar innehållet i vad man gör om vissa saker blir
              avslöjade i kvällstidningar eller annan fri press. Vi skall hålla
              en fri, oberoende och kritisk press under armarna, och det är
              därför som jag i princip inte är emot att vi har ett presstöd.
            </seg>
          </u>
          <note type="speaker">
            Anf. 129 CATARINA RÖNNUNG (s) replik:
          </note>
          <u who="catarina_ronnung_289ec8" xml:id="i-974afcdc191b23fd">
            <seg>
              Fru talman! Tyvärr måste jag vidhålla min idé om att Miljöpartiet
              och Vänstern i vissa fall leds av populism. Reservation 3 är ingenting
              annat. Här reserverar de sig trots att man på förvaltningskontorets
              fastighetsenhet har sagt att man kommer att beakta miljökraven
              när man upphandlar el nästa gång. Reservationen är ju tillgodosedd.
              Men det ser väl bra ut för läsaren, eller vad man nu är ute efter.
              Reservationen är i alla fall ett bra bevis på att man är populistisk.
            </seg>
          </u>
          <note type="speaker">
            Anf. 130 KENNETH KVIST (v) replik:
          </note>
          <u who="kenneth_kvist_d166dc" xml:id="i-c5eeaf085b8492e3">
            <seg>
              Fru talman! Jag tror att vi får ta en diskussion och definiera
              vad populism är när vi har mera tid till förfogande.
            </seg>
            <seg>
              Det är väldigt lätt för fru Rönnung att säga att det är populism
              så fort någon är kritisk mot det politiska etablissemanget. Omvänt
              kommer samma anklagelser om överbud och populism när man försvarar
              utsatta gruppers intressen. Men när man angriper de välbeställda,
              eller i det här fallet en byråkrati som har ett övermått av resurser,
              kommer den anklagelsen inte som ett brev på posten men som en
              betingad reflex.
            </seg>
            <seg>
              Vi får kanske höja debattnivån med litet mera fantasi i polemiken
              framöver.
            </seg>
          </u>
          <note type="speaker">
            Anf. 131 CATARINA RÖNNUNG (s) replik:
          </note>
          <u who="catarina_ronnung_289ec8" xml:id="i-743288b3fca50baa">
            <seg>
              Fru talman! Jag skall bemöta Kenneth Kvist: Jag vågar gå ed på
              att jag i denna kammare aldrig har fällt ord som överbud och populism
              när det har gällt att
            </seg>
            <seg>
              Vänsterpartiet lagt fram förslag till skydd för svaga grupper.
            </seg>
          </u>
          <note type="speaker">
            Anf. 132 PETER ERIKSSON (mp):
          </note>
          <u who="peter_eriksson_3728cc" xml:id="i-2c95879a71f78ca3">
            <seg>
              Fru talman! När jag begärde replik tänkte jag att
            </seg>
            <seg>
              Catarina Rönnung nog hade fällt uttrycket populism därför att
              vi påpekade att regeringen hade gjort av med väldigt mycket mer
              pengar än man hade budgeterat och anställt 17 % mer personal och
              att vi då tyckte att det var rimligt att regeringen bättre höll
              sig inom de föregivna ramarna och skar ned på de pengarna, eftersom
              utgifterna ökat med hundratals miljoner den senaste tiden. Jag
              trodde att det var det som var anledningen till att Catarina Rönnung
              anklagade Kenneth Kvist och mig så ohyggligt för populism.
            </seg>
            <seg>
              Men det visade sig att det inte var det, utan det var detta att
              vi ville att det skulle införas miljömärkt el som var populism.
              Catarina Rönnung säger att man redan har lovat detta från förvaltningens
              sida. Det är inte sant. Det står inte så, utan det står att man
              "avser att se över möjligheten att beakta miljökrav". Jag undrar
              om Catarina Rönnung hade läst dåligt innan hon bestämde sig. Det
              finns ännu möjlighet att ändra sig. Det finns en möjlighet att
              ställa sig upp i talarstolen och säga att det inte var som hon
              trodde, utan att det är en bra reservation när hon tittar mera
              noggrant på den och att hon kan rösta på den. Vi har omröstningen
              i morgon. Gör det, Catarina Rönnung!
            </seg>
          </u>
          <note type="speaker">
            Anf. 133 CATARINA RÖNNUNG (s):
          </note>
          <u who="catarina_ronnung_289ec8" xml:id="i-235de424666918cf">
            <seg>
              Fru talman! För mig är det till fyllest när fastighetskontoret
              har sagt att man skall beakta att det är viktigt att ta in miljökravet
              i bilden när man upphandlar el. Dessutom kan man ganska lätt omförhandla
              sin el, och uppsägningstiden är kort i detta fall.
            </seg>
            <seg>
              Jag skall också erinra Peter Eriksson om att hela utskottet kritiserar
              Regeringskansliet för att man inte har skött anslaget ordentligt
              utan har sett till att underskottet skall täckas av ett annat
              anslag. Vi säger helt klart att det inte är i linje med den nya
              budgetprincipens idé att göra så. Peter Eriksson låter väldigt
              yvig när han talar om vilka gräsliga missförhållanden som finns
              i Regeringskansliet. Han borde kanske komma ned till verklighetens
              grund.
            </seg>
          </u>
          <note type="speaker">
            Anf. 134 PETER ERIKSSON (mp):
          </note>
          <u who="peter_eriksson_3728cc" xml:id="i-b7139f679ffb3e19">
            <seg>
              Fru talman! Allvarligt talat skulle vi aldrig ha kommit till
              rätta med budgetunderskottet på 200 miljarder om alla hade betett
              sig på det sättet och gjort sådana överskridanden. Då skulle vi
              ha fortsatt med den typen av enorma underskott och upplåning av
              staten. Men lyckligtvis har inte alla betett sig så illa som regeringen
              har gjort på det här området.
            </seg>
            <seg>
              När det gäller frågan om miljömärkt el tycker jag ändå att den
              skrivning som finns i betänkandet är till intet förpliktande.
            </seg>
            <seg>
              Om man vill ha en förändring till stånd och få till ett beslut
              som innebär att riksdagen går före på detta område och satsar
              på miljömärkt el skall man nog yrka bifall till reservationen.
            </seg>
          </u>
          <note type="speaker">
            Anf. 135 CATARINA RÖNNUNG (s):
          </note>
          <u who="catarina_ronnung_289ec8" xml:id="i-8e16288515e06810" next="cont">
            <seg>
              Fru talman! Jag vill erinra om att Peter Eriksson talar om den
              regering som har lyckats med ett hästjobb. Man har sanerat statens
              budget på åtskilliga miljarder. Det skall man ha en eloge för.
              Det är samma regering som Peter Eriksson talar om, men Regeringskansliet
              är någon sorts råttbo med hans vokabulär.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 9 december.)
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            1997/98:UU1 Utgiftsområde 5 Utrikesförvaltning och internationell
            samverkan
          </note>
          <note>
            1997/98:UU2 Utgiftsområde 7 Internationellt bistånd
          </note>
          <note>
            10 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
            den 8 december
          </note>
          <note>
            1997/98:238 av Marianne Andersson (c) till näringsministern
          </note>
          <u who="catarina_ronnung_289ec8" prev="cont">
            <seg>
              Turism
            </seg>
            <seg>
              Gasledning och säkerhetspolitik
            </seg>
            <seg>
              Naturgas och ekologisk hållbarhet
            </seg>
            <seg>
              Kemikalieutsläpp från oljeriggar
            </seg>
          </u>
          <note>
            1997/98:239 av Per Lager (mp) till försvarsministern
          </note>
          <note>
            1997/98:240 av Per Lager (mp) till näringsministern
          </note>
          <note>
            1997/98:241 av Per Lager (mp) till miljöministern
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 16 december.
          </note>
          <note>
            11 § Anmälan om skriftligt svar på fråga
          </note>
          <note>
            Anmäldes att följande skriftliga svar på fråga inkommit den 8
            december
          </note>
          <note>
            1997/98:175 av Sten Tolgfors (m) till arbetsmarknadsministern
          </note>
          <note>
            EU:s sysselsättningspolitik
          </note>
          <note>
            Svaret redovisas i bilaga som fogas till riksdagens snabbprotokoll
            tisdagen den 16 december.
          </note>
          <note>
            12 § Kammaren åtskildes kl. 17.10.
          </note>
          <note>
            Förhandlingarna leddes av talmannen från sammanträdets början
            t.om. 7 §
          </note>
          <note>
            anf. 29 (delvis), av förste vice talmannen därefter t.o.m. anf.
            70, av talmannen därefter t.o.m. anf. 106 och av andre vice talmannen
            därefter till sammanträdets slut.
          </note>
          <note>
            Innehållsförteckning
          </note>
          <note>
            1
          </note>
        </div>
      </body>
    </text>
  </TEI>
</teiCorpus>
