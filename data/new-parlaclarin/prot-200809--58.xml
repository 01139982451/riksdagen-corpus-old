<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--58</head>
          <docDate when="2008-01-16">2008-01-16</docDate>
        </div>
      </front>
      <body>
        <div>
          <note xml:id="i-540eb4c32cafcd4b-0">
            ﻿
          </note>
          <note xml:id="i-94f87954962284d5-0">
            Riksdagens protokoll
          </note>
          <note xml:id="i-8a9033e22ff9fef8-0">
            2008/09:58
          </note>
          <note type="date" xml:id="i-9039c086d19973ed-0">
            Fredagen den 16 januari
          </note>
          <note xml:id="i-b86379c23d3c19e1-0">
            Kl. 09:00 - 12:17
          </note>
          <note xml:id="i-0fe4d841887aba96-0">
            1 § Avsägelse
          </note>
          <note xml:id="i-697c0829f26ae705-0">
            Andre vice talmannen meddelade att Irene Oskarsson (kd) avsagt
            sig uppdraget som suppleant i miljö- och jordbruksutskottet.
          </note>
          <note xml:id="i-8eb7975702a30315-0">
            Kammaren biföll denna avsägelse.
          </note>
          <note xml:id="i-2b04d2428bf909d3-0">
            2 § Anmälan om kompletteringsval till miljö- och jordbruksutskottet
          </note>
          <note xml:id="i-87d0bb0a21a85856-0">
            Andre vice talmannen meddelade att Kristdemokraternas riksdagsgrupp
            anmält Irene Oskarsson som ledamot i miljö- och jordbruksutskottet
            och Liza-Maria Norlin som suppleant i miljö- och jordbruksutskottet.
          </note>
          <note xml:id="i-55c1f39b460becde-0">
            Andre vice talmannen förklarade valda till
          </note>
          <note xml:id="i-69cfac3b41300f1a-0">
            ledamot i miljö- och jordbruksutskottet
          </note>
          <note xml:id="i-aa47f929321619a4-0">
            suppleant i miljö- och jordbruksutskottet
          </note>
          <note xml:id="i-eee295ef59ab11b4-0">
            3 § Svar på interpellation 2008/09:237 om regeringens utnämningspolitik
          </note>
          <note type="speaker" xml:id="i-16d67b25510fdc1e-0">
            Anf. 1 Statsrådet MATS ODELL (kd):
          </note>
          <u xml:id="i-7584920af9e36052-0" who="unknown">
            <seg xml:id="i-fef980d3a1973297-0">
              Fru talman! Eva-Lena Jansson har frågat mig om jag har för avsikt
              att vidta några åtgärder angående regeringens utnämningspolitik
              med anledning av hanteringen vid tillsättandet av en ny generaldirektör
              för Försäkringskassan.
            </seg>
            <seg xml:id="i-21031614a58f8a13-0">
              Svaret på frågan är enkelt. Ja, vi kommer att fortsätta att reformera
              utnämningspolitiken i riktning mot en mer öppen, en mer förutsägbar
              och en mer spårbar process.
            </seg>
            <seg xml:id="i-549b856b64c8fc82-0">
              Resultatet av det hittills genomförda reformarbetet har inte
              heller låtit vänta på sig. Regeringen har under mandatperioden
              anställt 89 ordinarie myndighetschefer, och fler än hälften av
              dessa har anställts efter en föregående intresseannonsering. Av
              de 57 anställningar regeringen beslutade om 2008 föregicks 40
              beslut av en intresseannonsering, vilket motsvarar en andel om
              ca 70 procent.
            </seg>
            <seg xml:id="i-ebc547938c7a9490-0">
              Den reformerade utnämningspolitiken har också fört med sig att
              andelen kvinnliga myndighetschefer som den här regeringen anställt
              uppgår till ungefär 50 procent, och andelen myndighetschefer med
              en annan etnisk bakgrund har också ökat.
            </seg>
            <seg xml:id="i-477aea42bb84ed8b-0">
              De siffror jag nu redovisat pekar alltså tydligt på de effekter
              den reformerade utnämningspolitiken haft och kommer att ha. Det
              är dock så att det i ett enskilt fall kan föreligga så pass särskilda
              förutsättningar att en chefsrekrytering måste ske med viss hast
              och därmed i en annan ordning.
            </seg>
            <seg xml:id="i-6f0d9450dc59de2c-0">
              I budgetpropositionen för 2008 redovisade regeringen under utgiftsområde
              2, Samhällsekonomi och finansförvaltning, utförligt motiven till
              varför undantag från huvudregeln ibland kan komma att bli erforderliga.
              För verksamhetens bästa kan det också i vissa fall bli nödvändigt
              med ett snabbare tillvägagångssätt än annonsering, exempelvis
              om regeringen gör bedömningen att myndigheten ifråga skulle påverkas
              negativt av att vara utan ordinarie chef under en längre tid.
            </seg>
            <seg xml:id="i-55cf1b5bc2988f2a-0">
              Om man tittar på styrelsens roll i ett rekryteringsförfarande
              är det normalt så att regeringen för en dialog med styrelsens
              ordförande. Det är därefter dennes uppgift att informera ledamöterna
              i styrelsen om det pågående arbetet. Dialogen med styrelsen inleds
              ofta med att denna bjuds in att lämna underlag till den kommande
              kravprofilen. Det förekommer också att styrelsens ordförande deltar
              i de intervjuer som genomförs inför regeringens beslut. Det är
              självklart så att regeringen gärna tar till vara den kompetens
              och den erfarenhet som finns i en styrelse inför en kommande rekrytering.
            </seg>
            <seg xml:id="i-b07c6e3e127c7586-0">
              Det jag nu redovisat om styrelsens roll i ett rekryteringsarbete
              påverkas naturligtvis om ett rekryteringsbehov uppkommer mer oväntat,
              som i det här fallet. Om till exempel en chef hastigt vill lämna
              sitt uppdrag måste regeringen snabbt bedöma om det finns förutsättningar
              för en lösning där en vikarierande myndighetschef kan driva verksamheten
              vidare i avvaktan på att en rekryteringsprocess slutförs. I vissa
              fall går det att lösa chefsfrågan med ett vikariatsförordnade,
              medan det i andra fall bedöms som mer lämpligt med ett snabbt
              beslut om en ny, ordinarie myndighetschef. Att i förväg bestämma
              att det alltid skulle vara den ena eller den andra ordningen skulle
              enligt min mening kunna leda till situationer där verksamheten
              riskerar att skadas.
            </seg>
            <seg xml:id="i-9396f8eafc7546b5-0">
              Detta får i sin tur konsekvensen att de gängse kontakterna mellan
              en styrelse och regeringen i ett rekryteringsärende inte alltid
              kan upprätthållas. Det betyder att regeringen i enstaka fall är
              tvungen att agera snabbt utifrån den information man har tillgänglig
              och vidare att styrelsen i en sådan situation av lätt förstådda
              skäl inte alltid kan hållas fullt informerad om ett pågående rekryteringsärende.
              Det fåtal ärenden det funnits anledning att hantera på ett sådant
              sätt bör dock sättas i relation till det totala antalet rekryteringar
              regeringen har genomfört. Det visar sig att det är ett mycket
              begränsat antal rekryteringar som kräver den hast som det exempel
              Eva-Lena Jansson pekat på.
            </seg>
          </u>
          <note type="speaker" xml:id="i-f98aac7ce51d82ff-0">
            Anf. 2 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-e338eb6066f8abfe-0" next="cont">
            <seg xml:id="i-33e3a17e08f39246-0">
              Fru talman! Tack för svaret, Mats Odell!
            </seg>
            <seg xml:id="i-47852ce95437d75c-0">
              Bakgrunden till min fråga är att den här borgerliga regeringen
              vid flera tillfällen har upprepat att utnämningspolitiken ska
              vara transparent och öppen och att Mats Odell har sagt: Vi gör
              konsekvent kravprofiler när nya myndighetschefer ska tillsättas,
              och annonsering är sedan i höstas mer regel än undantag.
            </seg>
            <seg xml:id="i-4faebc4d3f6c3755-0">
              Jag har också i en annan interpellationsdebatt talat om det tillfälle
              då man tillsatte en generaldirektör, då personen lämnade in sin
              ansökan på måndagen, och på torsdagens regeringssammanträde var
              personen utnämnd. Det var väl inte speciellt transparent, utan
              det kändes mer som att det var ett spel för gallerierna.
            </seg>
          </u>
          <note xml:id="i-2c36fd176846fa32-0">
            Den 18 december meddelade Försäkringskassans generaldirektör
            Curt Malmborg till medierna att han skulle avgå. Redan på eftermiddagen
            samma dag presenterade regeringen Malmborgs efterträdare, Adriana
            Lender.
          </note>
          <u who="eva-lena_jansson_b8d91d" prev="cont" xml:id="i-2495f78b4b670803-0">
            <seg xml:id="i-57128ba24e857042-0">
              Nu har det visat sig att Försäkringskassans styrelse fick information
              om kommande generaldirektör endast några timmar före offentliggörandet
              från regeringen. Enligt styrelseordföranden för Försäkringskassan,
              som han uttryckt detta i medierna, har styrelsen god kännedom
              om läget i Försäkringskassan. Dessutom hade man kunnat bidra med
              synpunkter på olika namnförslag. Så skedde inte, därav min fråga.
            </seg>
            <seg xml:id="i-6b11e6b3336b95dd-0">
              I svaret pekar Mats Odell på ett antal frågor. Försäkringskassan
              är ju inte vilken myndighet som helst. Man hanterar mycket pengar.
              Man hanterar svåra beslut. Jag förstår att det kan vara bråttom
              att agera. Men just eftersom det inte är vilken myndighet som
              helst är det av största vikt att man faktiskt också har styrelsens
              förtroende när man agerar och att man jobbar tillsammans i de
              här frågorna. Därför borde en samverkan, en samordning med styrelsen,
              vara prioriterad, kan jag tycka.
            </seg>
            <seg xml:id="i-e1a6f38fa7c4d32a-0">
              I svaret från Mats Odell står det: Om till exempel en chef hastigt
              vill lämna sitt uppdrag måste regeringen snabbt bedöma. Då blir
              min fråga till Mats Odell: Vad anses som hastigt?
            </seg>
            <seg xml:id="i-ea2002c85b14899c-0">
              Det har ju inte framgått av nyhetssammandragen hur tidigt Curt
              Malmborg redovisade för regeringen att han ville avgå. Jag har
              nämligen svårt att tro att han meddelade regeringen att han skulle
              avgå på morgonen, innan han gick till medierna, och jag har svårt
              att tro att regeringen dessutom efter bara några timmar hade fått
              fram namnet Adriana Lender, utan jag tror att det hade pågått
              en längre process.
            </seg>
            <seg xml:id="i-d15f597292957fcf-0">
              Vad är det då som gör att man inte klarar av att ringa eller
              ha ett samtal med styrelseordföranden? Jag förstår, precis som
              Mats Odell skriver, att man i enstaka fall är tvungen att agera
              snabbt. Men är det svårt att informera sin styrelse om de här
              frågorna? Varför frångick man det den här gången, och vad är det
              som anses hastigt? Hur hastigt kan det vara? Handlar det om en,
              två, tre eller fyra veckor? Det skulle jag vilja veta, fru talman.
            </seg>
          </u>
          <note type="speaker" xml:id="i-a9ee3885ebb1fde4-0">
            Anf. 3 Statsrådet MATS ODELL (kd):
          </note>
          <u xml:id="i-7584920af9e36052-1" who="unknown">
            <seg xml:id="i-a0dafbcc63dbc4dc-0">
              Fru talman! Försäkringskassan är en helt central myndighet i
              det svenska välfärdssystemet. Det är en myndighet som brottas
              med mycket stora problem och svårigheter, oacceptabelt långa väntetider
              och ett stort reformarbete genomförs.
            </seg>
            <seg xml:id="i-c4af8f14de097914-0">
              En generaldirektör meddelar hastigt att han vill avgå. Omedelbart
              agerar regeringen för att se till att myndigheten har lugn och
              ro. Man förordnar Adriana Lender som tidigare har haft en ledande
              befattning på myndigheten.
            </seg>
            <seg xml:id="i-b2edb3f284600ab1-0">
              Denna utnämning är något som enbart har rönt positiva reaktioner.
              Eva-Lena Jansson är den enda jag har hört som har invändningar
              mot detta. Att det gick snabbt var naturligtvis oerhört viktigt
              för att få lugn på myndigheten och se till att arbetet kan bedrivas
              på ett bra sätt. Jag har utförligt i mitt interpellationssvar
              redogjort för de överväganden som regeringen gjorde i det här
              sammanhanget.
            </seg>
          </u>
          <note type="speaker" xml:id="i-9d15eaac4e14ba22-0">
            Anf. 4 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-ccac253172bfea51-0">
            <seg xml:id="i-7fbe1133605c6e9b-0">
              Fru talman! Jag kan hålla med om att Försäkringskassan har stora
              problem. Jag kan hålla med om att Försäkringskassan är en oerhört
              central myndighet och att många människor är beroende av Försäkringskassan.
              Därför är det viktigt att man hanterar den myndigheten på ett
              bra sätt.
            </seg>
            <seg xml:id="i-89dc316c5027358a-0">
              Men att myndigheten har stora problem beror ju på att den här
              regeringen sparar på myndigheten. Det är klart att man har stora
              problem när man har mer att göra än vad man har personal till
              och samtidigt får syssla med stora omorganisationer. Regeringen
              genomför två stora reformer som påverkar myndighetens arbete väldigt
              centralt.
            </seg>
            <seg xml:id="i-325c93fdbdb06307-0">
              Fortfarande får jag inte reda på vad hastigt är. Det är ju det
              som är centralt i frågeställningen. Hade man kunnat ha samrådet?
              Jag kan tycka att det finns en poäng med att om man har tillsatt
              en styrelse man också håller den väl informerad om sakerna. Styrelsen
              ska sedan följa myndigheten och också ha en dialog med regeringen
              om vad som behöver göras.
            </seg>
            <seg xml:id="i-793a880f93871335-0">
              Om det uppstår minsta möjliga tvivel på varandra kommer det att
              kunna få negativa konsekvenser för Försäkringskassan. Det är det
              jag försöker påtala.
            </seg>
            <seg xml:id="i-e52bb8662f0b9243-0">
              Att statsrådet här, fru talman, inte vill tala om vad hastigt
              och agera snabbt är tycker jag är synd. Det är ju önskvärt att
              veta hur snabbt det ska kunna gå. Handlar det om två månader?
              Visste man det här redan förra hösten? Jag vet inte. Hastigt kan
              vara hur hastigt som helst eller hur långt som helst. I går fick
              vi reda på att en förberedelsefas kan pågå tre fyra år. Så det
              är klart att hastigt i det här fallet kan vara ett halvår eller
              två månader eller tre dagar. Jag vet inte.
            </seg>
            <seg xml:id="i-e2016397a82d9bed-0">
              Det var därför jag ställde frågan, fru talman, till statsrådet.
              Jag hade hoppats att jag skulle få svar på det. Jag kanske får
              svar nu.
            </seg>
          </u>
          <note type="speaker" xml:id="i-de1a8b82d86c1279-0">
            Anf. 5 Statsrådet MATS ODELL (kd):
          </note>
          <u xml:id="i-7584920af9e36052-2" who="unknown">
            <seg xml:id="i-67e858cc5f00293d-0">
              Fru talman! Det uppstod mycket snabbt ett behov av att få besked
              om en ny chef på Försäkringskassan. Regeringen agerade snabbt
              och handlingskraftigt och fick en chef som uppskattas av alla.
              Jag har inte hört någon som har invänt något mot denna utmaning.
            </seg>
            <seg xml:id="i-a0f893c2c9181c17-0">
              Eva-Lena Jansson vill ha regelstyrda administrativa tidsramar
              för vad jag menar med hastigt. Det kommer hon inte att få.
            </seg>
          </u>
          <note type="speaker" xml:id="i-63654e1b1e77a7a4-0">
            Anf. 6 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-ccac253172bfea51-1">
            <seg xml:id="i-a87d5a919d812dc2-0">
              Fru talman! Mats Odell var oerhört tydlig nu. Det är inte jag
              egentligen som har varit extra tydlig med att det är viktigt att
              hålla styrelsen informerad. Det var ju styrelseordföranden som
              gick ut och tyckte att det hade varit önskvärt att regeringen
              hade samtalat med styrelsen och gett information. Styrelseordföranden
              påtalade att man hade kunnat bidra med synpunkter på olika namnförslag.
            </seg>
            <seg xml:id="i-56f315a1410ba0a3-0">
              Det är ingen i det här sammanhanget, varken jag eller någon annan,
              som har ifrågasatt att Adriana Lender skulle vara lämplig. Det
              jag ifrågasätter är om det var så hastigt påkommet att man inte
              kunde ha haft den här informationen. Uppenbarligen tycker Mats
              Odell det. Men ingen av oss andra här vet om det var så hastigt,
              om det var tre dagar före, om det var samma morgon, om det var
              två veckor, tre veckor eller en månad.
            </seg>
            <seg xml:id="i-e35d4dc958a1e3af-0">
              Det framgår inte av interpellationssvaret. Uppenbarligen vill
              inte statsrådet svara, så jag får tacka för mig nu, fru talman.
            </seg>
          </u>
          <note type="speaker" xml:id="i-402b6d8ee726b727-0">
            Anf. 7 Statsrådet MATS ODELL (kd):
          </note>
          <u xml:id="i-7584920af9e36052-3" who="unknown">
            <seg xml:id="i-d501d7279c619699-0">
              Fru talman! Jag är glad att regeringen genom ett kraftfullt agerande
              såg till att Försäkringskassan omedelbart när Curt Malmborg meddelade
              att han ville sluta kunde få en väl meriterad och av alla uppskattad
              ny chef. Jag är också glad över att oppositionens kritik mot regeringen
              nu handlar om den här typen av detaljer.
            </seg>
          </u>
          <note xml:id="i-e77a04554fbb1cb5-0">
            Överläggningen var härmed avslutad.
          </note>
          <note xml:id="i-7a3279d87ec1aa0d-0">
            4 § Svar på interpellation 2008/09:214 om utredningen om Försvarsmaktens
            helikopterresurser
          </note>
          <note type="speaker" xml:id="i-f1627b936d4984ec-0">
            Anf. 8 Försvarsminister STEN TOLGFORS (m):
          </note>
          <u xml:id="i-254b780e4ddea1b3-0" next="cont" who="unknown">
            <seg xml:id="i-76099db1af78a25d-0">
              Fru talman! Åsa Lindestam har frågat mig varför jag inte sett
              till att någon utredare till utredningen om Försvarsmaktens helikopterresurser
              utsetts samt vilka konsekvenser jag bedömer att detta får för
              Försvarsmaktens helikopterförmåga.
            </seg>
          </u>
          <note xml:id="i-03e9b75fdcedcc25-0">
            Den 18 december 2008 utsågs Jan-Olof Lind, överdirektör vid Försvarets
            forskningsinstitut, till utredare för utredningen om Försvarsmaktens
            helikopterresurser. Samtidigt fattade regeringen beslut om att
            förlänga utredningstiden med tre månader.
          </note>
          <note xml:id="i-aa37c5bcb2c0bae7-0">
            I Försvarsmaktens regleringsbrev för 2009 uppdras myndigheten
            att anstå med samtliga åtgärder gällande avvecklingen av helikopter
            4 till dess att regeringen tagit ställning till utredningens delbetänkande
            som ska avlämnas den 31 mars 2009.
          </note>
          <u prev="cont" who="unknown" xml:id="i-35cb88b46c84baaa-0">
            <seg xml:id="i-d9ee4acbd5d77b90-0">
              Genom de vidtagna åtgärderna skapas goda förutsättningar för
              att de åtgärder som kommer att vidtas efter att utredningen presenterat
              sina betänkanden är väl underbyggda och långsiktigt gynnar Försvarsmaktens
              helikopterverksamhet.
            </seg>
          </u>
          <note type="speaker" xml:id="i-5364d45ce33667ec-0">
            Anf. 9 ÅSA LINDESTAM (s):
          </note>
          <u who="asa_lindestam_f208fc" xml:id="i-85e646b17d31da30-0">
            <seg xml:id="i-4d90c596fbf25319-0">
              Fru talman! Jag tackar ministern för svaret. Jag undrar så över
              detta ärende. Visst är en utredare tillsatt. Men varför så sent?
            </seg>
            <seg xml:id="i-3a97577282e9c98b-0">
              Helikoptrarna har varit våra sorgebarn inom försvaret. Det har
              varit olyckor med otäck utgång. Det har varit leveranser som inte
              har mottagits för man har inte varit nöjd. Det har varit uttjänta
              helikoptrar som vi har plockat ut och inte kommer att använda.
            </seg>
            <seg xml:id="i-33daa055789194f7-0">
              Den 9 oktober tillsattes utredningen. Redan då tänkte vi att
              det skulle ha varit i går. I utredningen står att den första delrapporten
              ska komma den 31 december. Det är förskjutet nu tre månader. Utredaren
              kom inte förrän den 18 december, så han hade ingen möjlighet att
              lämna den första delrapporten dagarna före jul.
            </seg>
            <seg xml:id="i-59cb5fef51bd473f-0">
              Att jag är så orolig för helikoptrarna beror till största delen
              på Afghanistan. När vi stod här i kammaren någon dag före jul
              och diskuterade Afghanistan och den styrka som vi skulle utöka
              med visar det sig att Medevac, den helikopter som vi nästan kan
              se som ett litet sjukhus, som kan göra det som är akut om det
              värsta skulle inträffa, inte skulle kunna komma under hela den
              mandatperiod som vi har gett till styrkan i Afghanistan.
            </seg>
            <seg xml:id="i-19f78e814c4e8f89-0">
              Vi tog beslut här om att de skulle få en Medevachelikopter eller
              två, men den kommer inte att kunna levereras. Det är ett jättekonstigt
              beslut. Jag påtalade redan i en frågestund den 11 december för
              ministern att det här inte går ihop. Det finns ingen leverans.
              Hur kan vi ta de besluten?
            </seg>
            <seg xml:id="i-f38210faaab3eef9-0">
              Även om helikoptern skulle dyka upp nu är det en lång övningstid
              innan styrkan som ska flyga helikoptern skulle klara av det. De
              som ska göra saker i helikoptern måste också få träning. Det finns
              ingen rimlighet att den kommer att dyka upp.
            </seg>
            <seg xml:id="i-e1df1b81d67e3050-0">
              Försvarsmaktens förmåga till understöd måste jag kritisera just
              nu. Det är inte bra det som är. Hur ska organisationen egentligen
              se ut? Vilken dimension ska vi ha på de här delarna? Och hur ska
              helikopterparken se ut egentligen?
            </seg>
            <seg xml:id="i-dda05eadd47c6de4-0">
              Konsekvenserna av det här just nu är att Försvarsmakten avvaktar.
              Regeringen avvaktar. Jag förstår också att ISAF, styrkan i Afghanistan,
              avvaktar. Alla avvaktar. Det händer ingenting. Tiden bara rusar
              i väg.
            </seg>
            <seg xml:id="i-2ed616a0ee0c1690-0">
              Självklart är det bra med en utredning. Men varför tillsatte
              inte ministern någon person redan när utredningen kom som brukligt
              är? Det är jättekonstigt. Det vill jag ha svar på i dag.
            </seg>
            <seg xml:id="i-71298beec9277ebf-0">
              Det är bra att det är en överdirektör på FOI, Försvarets forskningsinstitut.
              Absolut. Det är säkert en person som är insatt i frågorna.
            </seg>
            <seg xml:id="i-f75d4178860056d2-0">
              Samtidigt känner jag att en hög tjänsteman som ska utreda det
              här kanske har nog ändå med sitt eget. När jag jobbade som chef
              innan jag hamnade i riksdagen hade jag fullt upp med att vara
              chef. En överdirektör borde också ha fullt upp med det han eller
              hon gör. Nu är det en han som har fått det här uppdraget, och
              det kanske är den bästa personen. Det vet jag inte.
            </seg>
            <seg xml:id="i-d47e0a32320131a6-0">
              Men frågan är alltså: Vad innebär detta? Vilka konsekvenser kommer
              det att få när vi alla avvaktar?
            </seg>
          </u>
          <note type="speaker" xml:id="i-7f27c0560842b8d7-0">
            Anf. 10 Försvarsminister STEN TOLGFORS (m):
          </note>
          <u xml:id="i-7584920af9e36052-4" who="unknown">
            <seg xml:id="i-3ad78d1e9b80e49a-0">
              Fru talman! Direktiven antogs precis på det sätt som Åsa Lindestam
              har redovisat. Därefter handlade det om att hitta rätt person
              med rätt kunskap och rätt erfarenhet och som dessutom är fristående
              från den verksamhet som ska utredas. Redan där blir kretsen av
              möjliga helikopterutredare mycket liten i ett land som Sverige.
              Därtill kommer att personen ska vara tillgänglig för att kunna
              utföra uppdraget. Det måste vara rätt tid givet personens egna
              utgångspunkter och uppdrag, och det ska vara förenligt med andra
              uppdrag. I övrigt vet Åsa Lindestam att vi vanligen inte diskuterar
              personfrågor längre än så.
            </seg>
            <seg xml:id="i-9a6f53f572a011f2-0">
              Detta är precis den bakgrund som har varit, och vi tycker att
              vi har hittat en mycket bra utredare som har alla dessa förutsättningar
              för att ro uppdraget i hamn. Det är komplicerat. I grunden handlar
              det om två saker. Regeringen, och då menar jag i detta fall även
              tidigare regeringar, har beställt nya helikoptersystem till Sverige.
              Dessa är under leverans och kommer stegvis, ända till 2018, att
              bli operativa.
            </seg>
            <seg xml:id="i-b24c8bf33d9997d0-0">
              Samtidigt har dessa system i flera fall mött betydande förseningar.
              Då handlar det om att så pragmatiskt och praktiskt som möjligt
              försöka livstidsförlänga gamla system så att de matchar införandet
              av nya system. Detta är alltid avvägningsfrågor.
            </seg>
            <seg xml:id="i-05006d129288e5f0-0">
              Den nordiska stridsgruppen var något som vann Socialdemokraternas
              stöd, gillande och till och med förslag tidigare. När den stod
              i beredskap under våren 2008 användes till exempel helikopter
              4 som byggdes om just för det ändamålet, eftersom man behövde
              förmågan. På samma sätt är det när vi blickar framåt.
            </seg>
            <seg xml:id="i-4b4870bde04ce62b-0">
              När det gäller helikopter 10 B är det bra att Åsa Lindestam är
              så engagerad, för det är förmodligen den fråga som jag har drivit
              mest, hårdast och allra mest engagerat sedan jag tillträdde. Sverige
              måste få Medevachelikopterförmåga, och jag var den första som
              pekade ut att de ska till Afghanistan så fort det bara är möjligt.
            </seg>
            <seg xml:id="i-00e9a9e7c2a3e1f8-0">
              Nu är problemet det att först har de varit starkt försenade från
              leverantören, ett företag i Norge. Därefter, när helikoptrarna
              var ombyggda, visade det sig att det var brister i dokumentationen
              av ombyggnaden. Detta har bäring på användbarhet och flygsäkerhet.
            </seg>
            <seg xml:id="i-8af2e3c74b3e5a77-0">
              Nu finns det två stycken i Sverige. Jag har varit och tittat
              till dem, och det skulle inte förvåna mig alls om Åsa Lindestam
              också har varit det. Då visar det sig att det har uppstått problem
              med delar av ombyggnaden, till exempel IR-suppressorer.
            </seg>
            <seg xml:id="i-d7316c2f74c05f40-0">
              Detta är, precis som interpellanten säger, ett av Försvarsmaktens
              stora sorgebarn. Det är det även för dem, vill jag säga. ÖB har
              tillsatt en egen helikopterutredning för att belysa ungefär samma
              frågor utifrån deras utgångspunkt, men alla vill få helikoptrarna
              till Afghanistan så fort det bara är möjligt. Vi vill också skapa
              en uthållig Medevachelikopterförmåga där för att värna svenska
              män och kvinnor som gör internationell insats.
            </seg>
            <seg xml:id="i-4504b68e98f3b73f-0">
              I en tidigare frågestund har jag redan besvarat varför vi har
              med helikopter 10 och Medevac till Afghanistan i en proposition
              när vi tyvärr nu vet att det troligen blir svårt att klara tidsgränsen
              för detta mandat.
            </seg>
            <seg xml:id="i-24117109e7f040bf-0">
              Svaret är att vi vill ha all handlingsfrihet som bara kan finnas.
              Vi vill nämligen ha dit helikoptrarna så fort som möjligt. Går
              det att lösa ut problemen ska man alltså inte behöva vänta. En
              proposition skrivs inte den dag den läggs fram, utan det är en
              process under hösten.
            </seg>
            <seg xml:id="i-4f5603de8fb19f6f-0">
              Jag tycker att det vore mycket värre med kritik från Åsa Lindestam
              som frågade hur det kommer sig att vi inte tar varje möjlighet
              att få dit ambulanshelikopterförmåga och att vi måste försena
              processen genom att återkomma till riksdagen igen om det skulle
              vara så att problemen löses ut om det hade handlat om att vi långt
              i förväg, innan propositionen lades fram, hade tagit bort möjligheten
              för riksdagen att mandatera någonting som jag tror att alla är
              överens om måste till i insatsen i Afghanistan.
            </seg>
          </u>
          <note type="speaker" xml:id="i-55b86271709e98dd-0">
            Anf. 11 ÅSA LINDESTAM (s):
          </note>
          <u who="asa_lindestam_f208fc" xml:id="i-85e646b17d31da30-1">
            <seg xml:id="i-6421bbd602c7dc5e-0">
              Fru talman! Tack, ministern, för svaret så långt! Det är bra
              att vi är eniga om att det är bråttom. Det tror jag att vi har
              varit hela tiden, och vi känner också oro båda två.
            </seg>
            <seg xml:id="i-831d8bf7120208ed-0">
              Sorgebarnet är inte bara helikoptrar utan också upphandlingen,
              där man har skrivit in och begärt saker och ändå inte får dem
              uppfyllda. Jag hoppas alltså att det kommer en rejäl skrälldus
              med pengar till staten för att de som utför arbetet inte har skött
              sitt uppdrag.
            </seg>
            <seg xml:id="i-ab091f56d97b2f5c-0">
              Jag har läst delar av utredningen SOU 2008:129 som heter Helikoptern
              i samhällets tjänst . Där beskriver utredaren att Försvarsmakten
              har mycket begränsat med helikoptrar och att ett nytt system är
              på väg in. Detta är vi mycket medvetna om. Där står också att
              de helikoptrar som vi använder används frekvent, att det kräver
              ett stort mått av övning och att det också ska finnas ett stort
              stöd till det civila samhället.
            </seg>
            <seg xml:id="i-5bcd4e13d8a0a0f4-0">
              Så är det, och jag tror också att övning ger färdighet. Det såg
              vi i de här fruktansvärda olyckorna. Mer övning hade kanske varit
              bättre.
            </seg>
            <seg xml:id="i-b522b1e5495be47c-0">
              I utredningen står det också att helikoptrar ofta är hopbyggda
              av utbytbara delar och tack vare det systemet kan man använda
              dem hur länge som helst. Men när vi i försvarsutskottet hade en
              dialog med Försvarsmakten om det gick att behålla de gamla helikoptrarna
              ett tag till för att vi skulle ha någonting fick vi ganska tydligt
              och enigt svaret att nej, det går inte, för just dessa helikoptrar
              kan man inte förlänga livslängden på.
            </seg>
            <seg xml:id="i-8a4d588cd5206990-0">
              Nu är det delvis detta som utredaren ska utreda igen när Försvarsmakten
              har svarat, och jag tycker fortfarande att det vore bra om vi
              kunde behålla dem.
            </seg>
            <seg xml:id="i-66bb5af3476140c2-0">
              Jag bläddrade också i går kväll i den bok om Bosnien och vår
              insats där som vi alla i riksdagen fick för några år sedan. Boken
              heter Alfa Sierra och är skriven av Lars A. Karlsson. Där fanns
              bilder av helikoptrar, och jag tänkte se efter vilken typ av svenska
              helikoptrar det var. Men jag hittade bara helikoptrar från Norge,
              Frankrike och Storbritannien. Vi kanske inte har haft så många
              svenska helikoptrar. Fast jag har varit i Kosovo, och jag har
              till och med åkt helikopter där, så jag vet alltså att vi har
              några.
            </seg>
            <seg xml:id="i-55b2c1a65d2c01a5-0">
              Vi får inrätta den styrka vi har i utlandet efter det uppdrag
              som ska utföras, men med den försiktigheten att det material som
              finns är det enda som finns att tillgå. Självklart tar vi hjälp
              av andra länder när något händer. Det handlar alltså inte om det.
              Men jag tycker att det är så bråttom med utredningen och den här
              helikoptern som vi ska ha. Det visste vi hela hösten, precis som
              ministern säger. Man hade kunnat få tag på en utredare betydligt
              tidigare, och när väl direktiven var skrivna hade man kunnat sätta
              fart direkt. Under hela 2009 kommer vi inte att kunna leverera
              helikoptrar även om vi i riksdagen har tagit beslut om att det
              är okej.
            </seg>
            <seg xml:id="i-c5958aed47bf53f8-0">
              I de här sammanhangen måste jag också påpeka att det aldrig är
              riksdagen som försenar saker. Vi samlas med jättekort varsel om
              det behövs. Vi har tagit beslut här som gör att saker måste upp
              en enda gång när det är bråttom. Det har hänt i vårt utskott och
              även i det sammansatta utskottet att vi har gjort så, eftersom
              det är så bråttom. Riksdagen är alltså inte den försenande länken,
              utan den finns någon annanstans.
            </seg>
            <seg xml:id="i-39957982c753faf6-0">
              Jag tycker fortfarande inte att jag har fått svar på varför man
              inte kunde tillsätta någon person tidigare. Det finns fler personer
              som skulle ha kunnat göra en sådan här utredning.
            </seg>
          </u>
          <note type="speaker" xml:id="i-b934a3220c628f1a-0">
            Anf. 12 Försvarsminister STEN TOLGFORS (m):
          </note>
          <u xml:id="i-7584920af9e36052-5" who="unknown">
            <seg xml:id="i-b5c40ba2dda56205-0">
              Fru talman! Det svaret har jag utförligt utvecklat tidigare.
              Det gäller att hitta rätt person, och kretsen är liten i det här
              sammanhanget. Jag tror att det är svårt för en utomstående att
              bedöma hur snabbt det hade kunnat gå eller vilken annan person
              det kunde ha varit. Vi har fört en omfattande dialog, och jag
              tycker att vi har hittat en väldigt lämplig person.
            </seg>
            <seg xml:id="i-79c4de2ca6a86e06-0">
              Jag vill säga till Åsa Lindestam att jag tror att det nu är viktigare
              att Socialdemokraterna markerar stöd för innehållet i utredningen
              i stället för att prata om personens tillsättning.
            </seg>
            <seg xml:id="i-f72ce055d29188fb-0">
              Låt mig också säga att försvarspolitiken är ett område med stor
              långsiktighet. De helikoptersystem som nu levereras till Sverige
              eller som är under framtida leverans till Sverige vi pratar om
              helikopter 10 B, ombyggnaden till en Medevac, 14, 15 och så vidare
              är långsiktiga processer som stammar från tidigare regeringar.
            </seg>
            <seg xml:id="i-bfb839aed9f28a09-0">
              Jag tycker att det är alldeles riktigt som Åsa Lindestam säger,
              att det är viktigt att titta framöver på hur man utformar upphandlingar
              och hur man utformar kontrakten så att det inte bara finns tydliga
              och kännbara viten utan även skadeståndsmöjligheter i fall där
              det blir kraftiga och långvariga förseningar.
            </seg>
            <seg xml:id="i-c226aa9b7abeb931-0">
              Samtidigt kan jag konstatera att vi har haft en ordning i Sverige
              som vi i regeringen vill gå ifrån där vi har krävt svenska specifikationer
              på allt. I något fall har vi en högre takhöjd i en helikopter
              än andra länder. Det innebär att vi kommer bort från skalfördelar
              vid beställning. Vi hamnar ofta sist i kön därför att vi är den
              beställare som har speciella krav, vilket försenar beställningens
              leverans till oss. Jag tror att det kan finnas anledning för Åsa
              Lindestam att fundera lite självkritiskt på om detta verkligen
              har varit en god väg framåt. I stället för att få materiel levererad
              som är användbar, som är precis likadan som andra näraliggande,
              närstående länder beställer har vi i Sverige jobbat väldigt mycket
              med egna specifikationer, vilket fördyrar korta serier. Vi är
              en liten beställare internationellt, och då hamnar vi sist i kön.
            </seg>
            <seg xml:id="i-01c393fd5079190b-0">
              Utifrån svenskt perspektiv är faktiskt helikopterverksamheten,
              det vet jag att Åsa känner till mycket väl, ett av de områden
              där vi tillför den mest betydande mängden ny materiel de kommande
              åren. Vi har så att säga både helikopter 14 och 15 på ingång.
              Vi har en helikopterbataljon under uppsättande som kommer att
              vara operativ någon gång framåt 2018, beroende på de förseningar
              som är grundlagda långt tidigare än den här regeringen tillträdde.
            </seg>
            <seg xml:id="i-751191ce1aaadcdf-0">
              Vi bygger också om helikopter 10 B. Det kommer förmodligen att
              ske ytterligare ombyggnader av helikopter 10 för att få maskiner
              att öva på så att man kan ha en uthållig förmåga i internationella
              insatser med de fullt ombyggda ambulanshelikoptrarna.
            </seg>
            <seg xml:id="i-f0a3a64c70638263-0">
              Låt mig också bara understryka för Åsa Lindestam att det nog
              inte finns någon fråga som jag upplever har sådan konkretion när
              det gäller vikten av att vi jobbar vidare med säkerhetsarbetet
              som i just helikopterfrågorna. Under min första vecka som försvarsminister
              omkom fyra personer i en olycka utanför Ryd i Småland. Vi vet
              att ett stort antal olyckor med ett stort antal omkomna har inträffat
              de senaste åren. Detta är oerhört beklagligt. Det är också helt
              oacceptabelt. Vi måste därför gå till botten med säkerhetsaspekterna.
            </seg>
            <seg xml:id="i-d3a14d247a45cb7f-0">
              Här har Haverikommissionen utfört arbeten som kan vara till stor
              nytta. Jag vet att Försvarsmakten också tittar närmare på detta.
              De har som sagt en egen helikopterutredning som ÖB har tillsatt.
              Därutöver kommer vår utredare att belysa detta som en av många
              frågor vad gäller helikoptersystemens framtid.
            </seg>
            <seg xml:id="i-cb8f2677af3680fc-0">
              Huvuduppgiften är att blicka framåt och se hur helikoptrar ytterligare
              kan understödja vår förmåga? Men också titta på problem med förseningar,
              med säkerhetsfrågor och med en lång rad andra frågor som är helt
              centrala att komma till rätta med.
            </seg>
          </u>
          <note type="speaker" xml:id="i-2be0d93028f10e93-0">
            Anf. 13 ÅSA LINDESTAM (s):
          </note>
          <u who="asa_lindestam_f208fc" xml:id="i-85e646b17d31da30-2">
            <seg xml:id="i-73f91db29def5503-0">
              Fru talman! Fortfarande vill jag veta vad som händer under tiden
              alla väntar. Det är ju det vi gör just nu. Vad ska vi säga till
              dem i Afghanistan som väntar på helikoptern? Det känns trots allt
              otillfredsställande.
            </seg>
            <seg xml:id="i-e561540f808b0561-0">
              Sedan håller jag verkligen med om att det är bra med en utredning.
              Det är inte det jag vänder mig mot och inte mot personen i fråga
              heller utan mot att det tog så lång tid.
            </seg>
            <seg xml:id="i-3be153ceddc2e0af-0">
              Jag vill absolut markera stöd. Den här utredningen hade vi tillsammans
              kunnat prata om långt tidigare än det datum som den väl blev beslutad
              av regeringen.
            </seg>
            <seg xml:id="i-a8747ff195640f2c-0">
              Jag tror att säkerhetsarbetet är det som vi kanske borde resonera
              betydligt mer om också framöver för hela vår styrka utomlands.
              De kanske offrar det mest värdefulla av allt, sitt liv, för Sverige.
              Då måste de ha bästa tänkbara materiel, inte bara bra nog utan
              bästa tänkbara, tycker jag. Det här måste vi prata betydligt mer
              om.
            </seg>
            <seg xml:id="i-a31bf50d2e6247af-0">
              Väntan är svår och avvaktan. När man är i Afghanistan tror jag
              kanske att det svåraste man har att uppleva är när ingenting händer
              och man inte kan utföra det uppdrag som man är ditskickad för
              att göra. Jag tror att de tänkte att nu kommer den. Nu tar riksdagen
              det här beslutet och sedan kommer helikoptrarna. De hade ju datum
              för leverans, och så händer det ingenting.
            </seg>
            <seg xml:id="i-85d2422fdba1f590-0">
              Vad kommer det att innebära att vi avvaktar, att alla får sätta
              sig ned och vänta? Det är det jag vill ha svar på. Hur kan det
              vara så här?
            </seg>
            <seg xml:id="i-298fa9b453811be9-0">
              Jag hade velat ha ett krafttag från regeringen. Det här ska gå
              undan. Det här ska göras bra. Det ska inte forceras, men själva
              utnämningen och beslutet om utredning var inte okej. Det ska gå
              fort och snabbt. Vi vet vilka personer som finns att tillgå.
            </seg>
          </u>
          <note type="speaker" xml:id="i-eccf1ee91768dd0e-0">
            Anf. 14 Försvarsminister STEN TOLGFORS (m):
          </note>
          <u xml:id="i-7584920af9e36052-6" who="unknown">
            <seg xml:id="i-1ee657794cecf101-0">
              Fru talman! Åsa Lindestam blandar äpplen och päron hela tiden
              i sina inlägg. Det ena vi pratar om är en helikopterutredning
              som tittar på samtliga system, på Försvarsmaktens samlade förmåga
              och på säkerhetsaspekter. Vi har haft ett dussin döda i helikopterolyckor
              de senaste åren. Vi har också haft en lång rad förseningar som
              beror på bristande upphandling tidigare och på att tidigare regeringar
              faktiskt inte har prioriterat det.
            </seg>
            <seg xml:id="i-81d4f7c5d32286e9-0">
              Vi ser också att det är svårt inte bara med sådana saker som
              viten utan också med skadeståndsmöjligheter. Därför förändrar
              vi materielförsörjningsstrategin. Vi tittar noga på detta.
            </seg>
            <seg xml:id="i-d4b190799b8c07f8-0">
              Det är förseningarna, som delvis beror på tidigare sätt att upphandla
              och på svenska, egna specifikationer i stället för att köpa färdig
              materiel som också andra använder, som leder fram till att vi
              nu står i en situation där vi måste titta på livstidsförlängningar
              av äldre system för att överbrygga det glapp som annars skulle
              uppstå. Det är fråga nr 1. Här har utredaren tid på sig fram till
              mars för att titta på huruvida helikopter 4 ska fortsätta att
              användas för att överbrygga glapp som beror på försenade leveranser.
            </seg>
            <seg xml:id="i-87964c0db3f1acbd-0">
              Det andra är den fråga jag har drivit kanske hårdast, tidigast
              och mest, just Medevachelikoptrar till Afghanistan. Där är det
              ett enskilt företag som har haft svårt att leverera det en tidigare
              minister har beställt, det vill säga en ombyggnad av helikopter
              10 till Medevacförmåga. Det har funnits förseningar, det har funnits
              brister i dokumentationen, och nu finns det också vissa kvalitetsproblem.
            </seg>
            <seg xml:id="i-ca1342672f7f771c-0">
              Det finns ingen tvekan hos Försvarsmakten själv om att det är
              högprioriterat att lösa detta. Man gör precis allt man kan. Ingen
              tycker att situationen är acceptabel. Den är också mycket svår,
              kan jag säga, att åtgärda. Det är ingen lätt sak att bygga om
              helikoptrar. Det är stora krav på säkerhet, dokumentation, verifikation
              och liknande. Men den här regeringens entydiga besked är att den
              svenska styrkan i Afghanistan ska tillföras helikoptrar så fort
              det bara går. Det är också därför vi redan nu begär riksdagens
              mandat för att varje möjlighet att få dit dem snabbt ska användas.
            </seg>
          </u>
          <note xml:id="i-e77a04554fbb1cb5-1">
            Överläggningen var härmed avslutad.
          </note>
          <note xml:id="i-71f785bb3ae02f97-0">
            5 § Svar på interpellation 2008/09:95 om nivån i a-kassan
          </note>
          <note type="speaker" xml:id="i-f016321c7828e96e-0">
            Anf. 15 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-7" who="unknown">
            <seg xml:id="i-24caf2b42ec2bca1-0">
              Fru talman! Låt mig först önska talmannen, medarbetare, interpellanter
              och andra ledamöter god fortsättning på det nya året.
            </seg>
            <seg xml:id="i-169c2f9d4751822f-0">
              Fru talman! Patrik Björck har frågat mig om jag avser att ta
              några initiativ med anledning av Arbetslöshetskassornas Samorganisations
              rapport om att bara ca 30 procent av de arbetslösa får 80 procent
              av sin inkomst före arbetslösheten i arbetslöshetsersättning.
              Patrik Björck har även frågat mig om jag kommer att ta några initiativ
              med anledning av min uppfattning om arbetslöshetsförsäkringens
              ersättningsnivå och den stigande arbetslösheten.
            </seg>
            <seg xml:id="i-b4f00f40cf903b4e-0">
              Inledningsvis vill jag framhålla att regeringen anser att det
              finns skäl att eftersträva att alla som arbetar och uppfyller
              villkoren för försäkringen bör omfattas av en obligatorisk arbetslöshetsförsäkring
              med rätt till inkomstrelaterad ersättning i händelse av arbetslöshet.
              Formerna för hur detta på sikt skulle kunna åstadkommas kommer,
              som tidigare aviserats, att prövas vidare inom ramen för den aviserade
              parlamentariska socialförsäkringsutredningen.
            </seg>
            <seg xml:id="i-5366621c47b71f8d-0">
              Arbetslöshetskassornas Samorganisation har under flera år sammanställt
              statistik som visar hur många ersättningstagare som vid arbetslöshet
              får respektive inte får 80 procent av sin inkomst före arbetslösheten.
              Med anledning av Patrik Björcks inledande fråga vill jag framhålla
              följande.
            </seg>
            <seg xml:id="i-fa65c6e5b9389e5c-0">
              När diskussioner om ersättnings- och kompensationsnivåer förs
              är det viktigt att komma ihåg den del av de förvärvsarbetande
              på den svenska arbetsmarknaden som genom kollektivavtal eller
              på annat sätt omfattas av en rätt till kompletterande ersättning
              vid arbetslöshet och på så sätt får en ersättning som motsvarar
              70 eller 80 procent av sin inkomst före arbetslösheten.
            </seg>
            <seg xml:id="i-abb451e29648b941-0">
              Som Patrik Björck säkert redan känner till så talar forskningen
              för att en avtrappning av arbetslöshetsersättningen under arbetslösheten
              sänker den totala arbetslösheten. Detta är något som regeringen
              relativt nyligen har infört. Den införda trappan och övriga i
              arbetslöshetsförsäkringen genomförda förändringar syftar till
              att göra det mer lönsamt att arbeta men även till att stärka försäkringens
              roll som omställningsförsäkring. Regeringens ambition är att arbetslöshetsförsäkringen
              ska ha en långsiktig och hållbar struktur som fungerar väl i såväl
              hög- som lågkonjunktur och som både hjälper och skapar incitament
              för att aktivt söka arbete.
            </seg>
            <seg xml:id="i-b181425852bd3865-0">
              Avslutningsvis vill jag framhålla de rapporter som Konjunkturinstitutet
              och IFAU relativt nyligen presenterat, vilka bland annat konstaterat
              att de senaste årens åtgärder i form av jobbskatteavdrag och reformer
              av arbetslöshetsförsäkringen sannolikt har bidragit till en lägre
              jämviktsarbetslöshet.
            </seg>
            <seg xml:id="i-7382189eb7ac58c2-0">
              Mot bakgrund av ovanstående har jag för närvarande inte för avsikt
              att vidta några åtgärder med anledning av Patrik Björcks frågor.
            </seg>
          </u>
          <note type="speaker" xml:id="i-3a298fea0e616dd6-0">
            Anf. 16 PATRIK BJÖRCK (s):
          </note>
          <u who="patrik_bjorck_d8ad48" xml:id="i-a7dc503e3b7532da-0">
            <seg xml:id="i-1eda6304823ddf35-0">
              Fru talman! Tack, ministern, för svaret! Jag får passa på att
              önska ministern en god fortsättning på året. Jag hoppas att vi
              kommer att träffas många gånger framöver.
            </seg>
            <seg xml:id="i-55d828360899a872-0">
              Nivån i a-kassan är ämnet för den här interpellationen, och vi
              har diskuterat frågan tidigare i kammaren av förståeliga skäl.
              Regeringens första åtgärd var att förstöra arbetslöshetsförsäkringen
              och grundvalarna för den svenska arbetsmarknadspolitiken och den
              svenska modellen. Då hade vi diskussioner om vad som var rätt
              nivå. För två år sedan stod arbetsmarknadsministern och övriga
              ledamöter i majoriteten här i kammaren och sade att den nivå som
              man beslutade om då var rätt nivå i arbetslöshetsförsäkringen.
              Den var väl avvägd och riktig. Sedan är det ett bekymmer att det
              finns ett tak i försäkringen som man passade på att sänka när
              man förstörde arbetslöshetsförsäkringen. Det innebär att den verkliga
              nivån, den som de arbetslösa får ut, förändras hela tiden under
              resans gång. Den är numera en annan än den som beslutades för
              två år sedan. Det är verkligheten för de arbetslösa.
            </seg>
            <seg xml:id="i-e6341429ff961dc1-0">
              Då uppstår frågan om nivån var korrekt för två år sedan. Om den
              är korrekt nu var den alltså inte korrekt för två år sedan. När
              är nivån riktig på den faktiska ersättning som de arbetslösa får
              ut? Jag har ställt frågan tidigare till arbetsmarknadsministern,
              men jag har aldrig fått svar. Uppenbarligen är det nivån i januari
              2009 som är rätt nivå, men då kan den inte ha varit riktig hösten
              2006. Det är i sig själv en omöjlighet. Här någonstans borde arbetsmarknadsministern
              börja fundera över hur försäkringen fungerar eftersom den är byggd
              på forskning hävdar arbetsmarknadsministern.
            </seg>
            <seg xml:id="i-aa4fc9ea69aff914-0">
              Sedan uppstår nästa problem när vi diskuterar nivån. Nivån ska
              vara byggd på forskningsresultat och den ska vara till för att
              sänka arbetslöshetsnivån, säger arbetsmarknadsministern. Då har
              man gjort avvägningar och kommit fram till att det här är rätt
              nivå. När man då får kritik särskilt nu i lågkonjunktur när många
              människor drabbas av arbetslöshet och ska leva på den låga nivån
              säger arbetsmarknadsministern och majoritetens företrädare i riksdagen
              att det inte är några problem eftersom det finns en mängd kompletterande
              försäkringar bland de arbetslösa som gör att de får en helt annan
              nivå. Sedan tycker man att det är ett svar på frågan. Den nivå
              som har bestämts från regeringens sida kan kompletteras. Den nya
              nivån är bra och överensstämmer helt med de arbetsmarknadspolitiska
              verktygen och de mål som man vill uppnå. Man kan till och med
              kritisera Metall för att inte ha infört en kompletterande försäkring.
            </seg>
            <seg xml:id="i-ceefa4e634bf95aa-0">
              Då uppstår frågorna som arbetsmarknadsministern ska få besvara
              alldeles strax: Vilken av dessa nivåer är riktig? Vilken av dessa
              nivåer har forskningsstöd? Är det den med kompletterande försäkring
              eller den som regeringen har infört?
            </seg>
            <seg xml:id="i-37f778dface5c4f6-0">
              Oavsett om man tror på forskningen eller inte ger det ett konstigt
              intryck att regeringen hävdar en sak ena gången och en annan sak
              nästa gång.
            </seg>
            <seg xml:id="i-47f546799df01384-0">
              Det uppstår en ytterligare fråga när det gäller diskussionen
              om nivån eftersom den är så vetenskapligt underbyggd. Man hävdar
              att en sänkning av nivån skulle sänka arbetslösheten. Då borde
              man rimligen passa på att sänka nivån i en lågkonjunktur så att
              mängden arbetskraft kan öka så att sysselsättningen kan öka. Kommer
              det att komma ett förslag från arbetsmarknadsministern om att
              sänka nivån för att därigenom minska arbetslösheten?
            </seg>
          </u>
          <note type="speaker" xml:id="i-b8da249e207b6c3f-0">
            Anf. 17 STAFFAN DANIELSSON (c):
          </note>
          <u who="staffan_danielsson_559bd0" xml:id="i-b9ea51c4bc09dbd5-0">
            <seg xml:id="i-238d0e873114831d-0">
              Fru talman och herr arbetsmarknadsminister! Patrik Björck interpellerar
              regelbundet bland annat om arbetslöshetsförsäkringen och a-kassan
              och vill att allt ska återgå till hur det var på den förra regeringens
              tid. Han oroar sig över den stigande arbetslösheten, och det har
              vi självfallet gemensamt. Den har visserligen långt kvar till
              nivåerna från 2006 då det var högkonjunktur, men den globala lågkonjunkturen
              är mycket allvarlig och vi vet inte när den vänder.
            </seg>
            <seg xml:id="i-b693267c4690d18f-0">
              Alliansregeringens politik för fler i arbete för att minska utanförskapet
              är och var helt nödvändig. En rad åtgärder har vidtagits för att
              åstadkomma detta, för att öka drivkrafterna för arbete och för
              att de olika försäkringssystemen ska fungera bättre. Det var orimligt
              att efter ett års sjukskrivning regelmässigt förtidspensionera
              för att ta ett exempel.
            </seg>
            <seg xml:id="i-3edf6ab33a7451ca-0">
              Regeringens arbetslinje är lika viktig, om inte viktigare, när
              konjunkturen viker. Jag tror att förståelsen ökar för regeringens
              nödvändiga insatser, även för det som Socialdemokraterna ständigt
              riktar in sin kritik på.
            </seg>
            <seg xml:id="i-17c2758b7a8f4766-0">
              Nu kämpar Socialdemokraterna för att de många årliga statliga
              miljarderna till a-kassan ska öka kraftigt med hjälp av högre
              tak och lägre egeninsatser. Den svenska arbetslöshetsförsäkringen
              är en av de mest generösa i världen, men den räcker inte. De som
              omfattas av den ska få ett kraftigt ökat stöd menar Socialdemokraterna,
              medan de som inte är med ska inte få någon del av vare sig nuvarande
              eller tillkommande miljarder.
            </seg>
            <seg xml:id="i-8fe0dd859aee7926-0">
              Jag vill alltså ta upp situationen för dem som kanske drabbas
              hårdast vid arbetslöshet och som Patrik Björck aldrig talar om
              eller ömmar för, nämligen de 500 000 och fler människor som i
              alla s-decennier vid makten inte fick något av skattebetalarnas
              stora inbetalningar till a-kassorna.
            </seg>
            <seg xml:id="i-c20e938147aee3da-0">
              Arbetsmarknadsministern och alliansen känner även för dessa och
              försöker hitta vägar för att deras situation ska bli bättre och
              för att de ska få del av de årliga statliga miljarderna till a-kassorna.
              Även den debatt som Patrik Björck vill föra är relevant. Det är
              bra att de allra flesta ansluter sig till en arbetslöshetskassa,
              men även nu när anslutningen ökar är det ett faktum att väldigt
              många alltid har stått utanför den tryggheten. Det är bra med
              den allmänna sjukförsäkringen. Vi har en allmän pension. Min uppfattning
              är att vi även borde ha en allmän arbetslöshetsförsäkring. I dag
              är situationen den att varje individ själv måste anmäla sig till
              arbetslöshetskassan, vanligen genom att bli medlem i facket. Där
              finns också Alfakassan.
            </seg>
            <seg xml:id="i-6c037cbf2e250cb2-0">
              De som inte väljer detta är till största delen antingen starka
              grupper som inte riskerar arbetslöshet och inte vill betala medlemsavgiften
              eller svagare grupper som inte ser värdet av a-kassan eller inte
              orkar betala medlemsavgiften. A-kassans starka koppling till facket,
              och flera av dessas partipolitisering, kan vara både en tillgång
              och en hämsko för medlemskap i a-kassan.
            </seg>
            <seg xml:id="i-35ce6232ed1fd717-0">
              Jag tycker att det är mycket besvärande och inte acceptabelt
              att de som inte är med i a-kassan inte får del av de många miljarder
              som staten som den dominerande finansiären årligen betalar ut
              till a-kassorna. På socialdemokratins regeringstid stod staten
              för runt 90 procent av dessa kostnader. Jag vet att arbetsmarknadsministern,
              liksom alliansen, inser problemet. Jag vet också att Socialdemokraterna
              och facken absolut inte vill se någon förändring eftersom man
              vill behålla det medlemsargument som statens dominerande inbetalning
              till a-kassorna utgör.
            </seg>
            <seg xml:id="i-73014c010bb82dee-0">
              Min fråga till arbetsmarknadsministern, och än mer till Patrik
              Björck, när vi nu diskuterar a-kassans ersättningsnivåer, är givetvis:
              Hur ser ni på de många hundratusen människor som har stått, står
              och kommer att stå utanför arbetslöshetsförsäkringen? Är det verkligen
              rimligt att de därmed ställs utanför den grundtrygghet vid arbetslöshet
              som försäkringen utgör? Är det verkligen rimligt att just dessa
              medborgare inte får del av statens utbetalningar till a-kassorna?
            </seg>
          </u>
          <note type="speaker" xml:id="i-29b4740d63ba7842-0">
            Anf. 18 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-ccac253172bfea51-2">
            <seg xml:id="i-3370e3f0308905a8-0">
              Fru talman! Jag blev lite förvånad över statsrådets svar. Jag
              tror dessvärre inte, till skillnad från Patrik, att det kommer
              att bli ett bra år för statsrådet. Han har tidigare själv uttryckt
              att det kommer att bli ett skitår. Det kommer det definitivt att
              bli för dem som får känna av försämringen av arbetslöshetsförsäkringen
              som den borgerliga regeringen har genomfört.
            </seg>
            <seg xml:id="i-4ff37af127f0f31c-0">
              Först har regeringen alltså höjt avgiften. Sedan tycker regeringen
              att de som anser att försäkringen är så usel ska ta en kompletterande
              försäkring för att kompensera sig mot den borgerliga regeringens
              försämringar.
            </seg>
            <seg xml:id="i-b3b5a2c45d1d0106-0">
              Vi pratar om generell välfärd. Det är därför vi tycker att minst
              80 procent genom försäkringen ska få ut 80 procent. Det är det
              som ska vara en grundtrygghet.
            </seg>
            <seg xml:id="i-906b307a7e23d512-0">
              Det är lika häpnadsväckande att Staffan Danielsson står här och
              ondgör sig över att Socialdemokraterna tycker att det är fel att
              den borgerliga regeringen har slängt ut 500 000 från a-kassan.
              Det är på grund av höjningen av avgiften som 500 000 har lämnat
              försäkringen, Staffan Danielsson. Det borde ni ta ansvar för.
            </seg>
            <seg xml:id="i-7cf4756046fb732c-0">
              Att i det här svaret hänvisa till kollektivavtal för att på annat
              sätt få rätt till kompletterande ersättning vid arbetslöshet betyder
              att de som har haft oturen att vara anställda hos en arbetsgivare
              utan kollektivavtal är därmed sämre försäkrade. Det vet vi, och
              det är därför vi slåss för att det ska finnas kollektivavtal på
              alla arbetsplatser.
            </seg>
            <seg xml:id="i-a99685048a04419b-0">
              Men de ska också vara utlämnade till att deras fackföreningar
              har en extra försäkring. Det är inte alla fackföreningar som har
              de här kompletterande försäkringarna. En hel del människor har
              valt att bara vara med i a-kassan därför att de inte anser sig
              ha råd att vara med i facket efter den borgerliga regeringens
              höjning av avgiften.
            </seg>
            <seg xml:id="i-eea55ea457f27115-0">
              Någonting som jag har funderat mycket på i svaret från arbetsmarknadsministern
              är det avslutande stycket, där man pekar på att det sannolikt
              har bidragit till en lägre jämviktsarbetslöshet. Då blir min fråga:
              På vilket sätt har det blivit bättre för de arbetslösa när de
              har fått lägre ersättning, och vad har det med lägre jämviktsarbetslöshet
              att göra?
            </seg>
          </u>
          <note type="speaker" xml:id="i-03013ea00b21c949-0">
            Anf. 19 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-8" who="unknown">
            <seg xml:id="i-0b389b6ff17cb710-0">
              Fru talman! Jag vill bara påminna om några saker. För det första
              höjdes det inte något tak i a-kassan under de fyra sista åren
              med Göran Persson som statsminister. Då bedömde tydligen den dåvarande
              regeringen att det inte behövdes. Så är det sagt.
            </seg>
            <seg xml:id="i-18933748a1bf593c-0">
              Det andra är att en av anledningarna till att fler nu slår i
              taket är de exempellösa reallöneökningar som vi har sett under
              de senaste åren. Mellan 2002 och 2007 ökade lönerna med 16,7 procent
              i genomsnitt. Det är en väldigt stor ökning, och det är klart
              att det innebär att fler slår i taket.
            </seg>
            <seg xml:id="i-45613c1a2eb81c72-0">
              Den tredje delen som jag vill påminna om är att när man läser
              rapporten ordentligt jag har den här och tittar på den totala
              andel av a-kassans medlemmar som har 80 procent av sin förutvarande
              lön framgår det att det var 52 procent 2006, alltså innan vi tillträdde,
              och 50 procent 2008. Det är faktum. Det är så det ser ut.
            </seg>
            <seg xml:id="i-a90d127e38666d90-0">
              När vi befinner oss i en situation, som vi gör varje år och som
              alla regeringar gör, att vi ska göra en budget måste vi naturligtvis
              titta på vad vi ska prioritera och på vilket sätt vi ska lägga
              de knappa resurser som trots allt finns. Om man samtidigt konstaterar,
              som riksdagens utredningstjänst gjorde i en utredning för inte
              så länge sedan, att med de kompletterande försäkringarna är det
              70 procent av löntagarna på svensk arbetsmarknad som har 80 procent
              i ersättning måste man ju fundera var resurserna ger bäst effekt.
            </seg>
            <seg xml:id="i-7d73f86f9624e56f-0">
              Eva-Lena Jansson frågar, lite retoriskt, hur de arbetslösa har
              tjänat på den här utvecklingen. Ja, då kan jag bara citera Anders
              Forslund i IFAU:s rapport från den 25 april förra året: Regeringens
              reformer inom arbetslöshetsförsäkringen och inkomstbeskattningen
              (jobbskatteavdraget) kan enligt mina beräkningar förväntas leda
              till att jämviktsarbetslösheten går ner. Min bästa gissning om
              denna reformeffekt är att den ligger mellan en och två procentenheter.
            </seg>
            <seg xml:id="i-d50a8c9b3f514b40-0">
              Det är en oerhört kraftig sänkning av jämviktsarbetslösheten,
              som innebär just att människor lämnar arbetslöshet och utanförskap
              och får ett arbete att gå till. Var det inte det som var hela
              poängen? Jo, det var det som var hela poängen. Det är också en
              viktig förklaring till att 180 000 personer under de senaste åren
              har lämnat utanförskapet och kommit tillbaka.
            </seg>
            <seg xml:id="i-c7091443412e9c75-0">
              Det är klart att jag kan inse att Eva-Lena Jansson och andra
              tydligen har en annan prioritering och vill se andra utvecklingar
              på arbetsmarknaden, men det är en bedömning som jag inte delar.
            </seg>
            <seg xml:id="i-b6c2fcab454201a2-0">
              Sedan gällde det kompletterande försäkringar, och då måste man
              ställa en fråga. Om en sådan tilläggsförsäkring kostar mellan
              7 och 25 kronor per medlem och månad det är de uppgifter vi har
              från de fackförbund som har den här typen av försäkringar måste
              väl en medlem i ett fackförbund som inte har en sådan försäkring
              ställa frågan till sin ledning: När det var 50 procent 2006 och
              52 procent 2008 som inte omfattades av 80 procent, varför har
              förbundet inte tecknat den relativt billiga tilläggsförsäkringen?
              Jag tycker att det är en relevant fråga för en medlem. Men det
              avgörs på kongresser och annat, och man kan naturligtvis välja
              att göra någonting annat.
            </seg>
            <seg xml:id="i-36bd5810b5c46db0-0">
              Som Staffan Danielsson så riktigt påpekar är vår utgångspunkt
              naturligtvis att alla som har ett arbete och en lön att leva på
              också ska ha ett inkomstrelaterat försäkringsskydd. Det har jag
              sagt från dag ett när vi har diskuterat obligatorium och annat.
            </seg>
            <seg xml:id="i-769af821c96bd9a3-0">
              Med de bästa förutsättningar som vi hade gjorde vi ett utredningsdirektiv,
              och vi fick ett utredningsförslag som visade sig stöta på patrull
              hos i princip alla remissinstanser. Då var det inte onaturligt
              att vi konstaterade att just det förslaget skulle vi inte genomföra.
            </seg>
            <seg xml:id="i-a6fe3cdcbf931edc-0">
              Men vi har, som vi sade då och som vi har sagt senare, sett till
              att den kommande socialförsäkringsutredningen ska titta på den
              här frågan. Det blir en parlamentarisk utredning som ska titta
              över hela socialförsäkringssystemet. Det är en god idé.
            </seg>
            <seg xml:id="i-d1df25c734be82cb-0">
              Däremot är kostnadsaspekten ett svagt argument. Snitthöjningen
              sedan vi tillträdde är 120 kronor per månad och medlem. Samtidigt
              har 97 procent av löntagarna på svensk arbetsmarknad fått mer
              än 1 000 kronor i skattesänkning. Det är ett svagt argument att
              hävda att höjda kostnader innebär att man inte ska vara med i
              a-kassan.
            </seg>
          </u>
          <note type="speaker" xml:id="i-8e683333f5273284-0">
            Anf. 20 PATRIK BJÖRCK (s):
          </note>
          <u who="patrik_bjorck_d8ad48" xml:id="i-a7dc503e3b7532da-1">
            <seg xml:id="i-4f09d3676210c405-0">
              Fru talman! Då kan vi konstatera att det inte finns några som
              helst vetenskapliga belägg för de nivåer som regeringen har infört,
              eftersom man inte kan svara på de här frågorna. Jag visste ju
              att det inte fanns så jag blev inte så förvånad. Men arbetsmarknadsministern
              försöker inte ens reda ut varför man är så ologisk och motsägelsefull,
              varför man hävdar att en sänkning är bra när man genomför den
              och varför man applåderar en höjning när någon annan genomför
              den och bekostar den.
            </seg>
            <seg xml:id="i-de12c7c2d8489cc2-0">
              Vad som hände eller inte hände med taken historiskt det första
              den borgerliga regeringen gjorde var att sänka taken i arbetslöshetsförsäkringen.
              Det var ett beslut som arbetsmarknadsministern var med om att
              genomföra. Om man då hävdar att man gjorde det med vetenskapliga
              argument, att det är det som är skälet, måste man också kunna
              svara på de frågor jag har ställt.
            </seg>
            <seg xml:id="i-d8ff45ba3cab14eb-0">
              Jag hävdar inte att det finns den typen av kopplingar som arbetsmarknadsministern
              hävdar, för i så fall hade Sverige som, vilket Staffan Danielsson
              mycket riktigt var inne på, har en rätt generös arbetslöshetsförsäkring
              jämfört med övriga världen tillhört de länder i världen som haft
              den lägsta sysselsättningsgraden. Nu vet vi att det inte är på
              det sättet, så där faller även den typen av resonemang.
            </seg>
            <seg xml:id="i-34772cf7e15330eb-0">
              Det är lite spännande att höra diskussionen om obligatoriet och
              att arbetsmarknadsministern ens vågar ta det i sin mun. Arbetsmarknadsministern
              sade att i stort sett alla var emot det. Det var i och för sig
              ett sant påstående, men skulle man precisera påståendet är det
              att alla utom arbetsmarknadsministern var emot det. Nu har obligatoriet
              tydligen hittat en vän till här i dag, och det är väl trevligt
              nu är det två som inte är emot obligatoriet.
            </seg>
            <seg xml:id="i-3973e722912569e8-0">
              Faktum är att de moderata ledamöterna i arbetsmarknadsutskottet
              var kraftfullt emot obligatoriet. Faktum är att statsministern,
              alltså arbetsmarknadsministerns chef, var emot obligatoriet. Den
              som sitter på plånboken, det vill säga finansministern, var väldigt
              kraftfullt emot obligatoriet. Nu är det möjligen arbetsmarknadsministern
              och Staffan Danielsson som är för det.
            </seg>
            <seg xml:id="i-650e39b64e84638a-0">
              Här uppstår nästa bekymmer. Obligatoriet var ju ett svar på den
              fråga som vi ställde vid flera tillfällen, hur man ska hantera
              frågan om dem som hamnar utanför. Där kan jag bara upplysningsvis
              säga till Staffan Danielsson att det inte är så att de som hamnar
              utanför blir helt lottlösa. De har faktiskt en inkomst som de
              kan leva på, enligt finansministern, på 320 kronor om dagen i
              grundbelopp. Om man anser att det är en nivå som det går att leva
              på och anser att det är vetenskapligt bevisat att en sänkt nivå
              minskar arbetslösheten förstår jag inte varför man inte sänker
              nivån till 320 kronor om dagen. Den går uppenbarligen att leva
              på, säger finansministern, och arbetsmarknadsministern tror att
              det skulle minska arbetslösheten.
            </seg>
            <seg xml:id="i-21fa3d835fdbd2a6-0">
              Men det är, som sagt var, inte bara vi i oppositionen som förstår
              att det är omöjligt i ett modernt samhälle att ha en arbetslöshetsförsäkring
              som sätter folk i en fruktansvärd ekonomisk knipa. Vi kan konstatera
              i olika reportage i pressen och från arbetslösa som jag har träffat
              när jag har varit ute och besökt arbetsplatser och på andra vis
              att de vittnar om hur de har hamnat i väldigt svåra ekonomiska
              situationer när deras inkomster mer än halverats på ett bräde.
            </seg>
            <seg xml:id="i-f8c7c5de9117a89a-0">
              Folkpartiets riksdagsgrupp säger att man ser fram mot en tuff
              tid när många människor får det svårt och att det nu är aktuellt
              att driva frågan om en höjning av nivåerna. Det säger Folkpartiets
              riksdagsgrupp, så troligen finns det en majoritet här i kammaren.
              Vi får väl se om vi kan lösa frågan på något sätt. Nästan alla
              har sett problemet. Det är bara arbetsmarknadsministern som vägrar
              att se det.
            </seg>
          </u>
          <note type="speaker" xml:id="i-c95250c1f8604be7-0">
            Anf. 21 STAFFAN DANIELSSON (c):
          </note>
          <u who="staffan_danielsson_559bd0" xml:id="i-b9ea51c4bc09dbd5-1">
            <seg xml:id="i-28d9d6fa4ee971f1-0">
              Fru talman! Eva-Lena Jansson ömmade för dem som har lämnat a-kassan
              men hade inte något ord att säga om dem som alltid förvägras någon
              del av statens stora inbetalningar. Det hade inte heller Patrik
              Björck, som närmast föraktfullt vill fortsätta att utesluta dem
              från statens utbetalningar till a-kassorna.
            </seg>
            <seg xml:id="i-7ebc51ada08b4ae3-0">
              Det är inte bara Sven Otto Littorin och jag som har jobbat för
              detta. Centern har jobbat för detta i alla år. Jag tror att de
              500 000 och fler som står utanför a-kassorna stöder en allmän
              arbetslöshetsförsäkring. Patrik Björck hänvisar dem till 320 kronor
              per dag. Det noterar jag.
            </seg>
            <seg xml:id="i-2140bc043e78f066-0">
              Jag förstår inte hur Patrik Björck kan prata om solidaritet med
              de arbetslösa och samtidigt vara emot en allmän arbetslöshetsförsäkring,
              som vi ju har på andra områden och som ger en trygghet även åt
              de många hundratusentals människor som i många decennier har förvägrats
              del i statens utbetalningar till a-kassorna. Facken erbjuder i
              dag tilläggsförsäkringar. Det tycker jag är bra. Det är synd att
              Metall väljer att i stället sponsra Socialdemokraternas valkampanj,
              men det är deras val.
            </seg>
            <seg xml:id="i-9c5425ae5147ea22-0">
              Jag hoppas verkligen att regeringen ska hitta vägar för att inkludera
              alla på arbetsmarknaden i en allmän arbetslöshetsförsäkring. Jag
              kan inte förstå Socialdemokraternas blinda fläck i denna viktiga
              fråga. Jag vet vad den beror på: Man vill stimulera medlemskap
              i facket genom att man då också får del av statens 78 årliga miljarder.
              Väljer man att inte betala en viss egeninsats och gå med ska man
              inte få något. Det är ett intresseargument.
            </seg>
            <seg xml:id="i-d424f934819c76cf-0">
              Jag tycker att det är bra att många är med i facket. Jag tycker
              att de ska vara opolitiska, och jag tycker att de ska ha tilläggsförsäkringar.
              Men det är inte rimligt att utesluta över en halv miljon människor
              som det har varit under många decennier från de bra och väldiga
              insatser som staten gör gentemot de arbetslösa bara för att de
              inte omfattas av en allmän arbetslöshetsförsäkring.
            </seg>
          </u>
          <note type="speaker" xml:id="i-da74133e10f0e1d6-0">
            Anf. 22 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-ccac253172bfea51-3">
            <seg xml:id="i-a6c2365d99cec04a-0">
              Fru talman! Enskild anslutning till a-kassan är fullt möjlig.
              Det trodde jag att Staffan Danielsson kände till. Man behöver
              inte vara med i facket för att vara med i a-kassan. Det är det
              som har hänt. En hel del har lämnat facket, men framför allt har
              väldigt många lämnat a-kassan.
            </seg>
            <seg xml:id="i-e0968b81d27a228a-0">
              Just nu pågår också ett spel mellan a-kassorna. Den här regeringen
              har ju ansett att det ska vara dyrare att vara med i vissa a-kassor,
              så man kan välja att vara med i den billigaste om man vill. Då
              får detta inte den påverkan på arbetslösheten som man trodde att
              detta skulle få. Det är befängt. Människor vill egentligen vara
              solidariska, men det man har gjort är att man har brutit upp den
              solidaritet som har funnits i a-kassan.
            </seg>
            <seg xml:id="i-7c3fea59f50a6884-0">
              Om Staffan Danielsson och regeringen nu tycker att det är så
              himla bra med de kompletterande tilläggsförsäkringarna, vad är
              det då för fel med att vara med i a-kassan från början och alltså
              ansluta sig enskilt till en vanlig försäkring?
            </seg>
            <seg xml:id="i-e0f14b4c3c154f9a-0">
              Jag vet att man fick kritik när man försökte förbjuda tilläggsförsäkring
              till sjukförsäkringen och att man då skulle försöka att dra ned
              det här. Jag tycker att det är viktigt att vi har en a-kassa som
              omfattar fler och att nivån är rimlig. Väldigt många kommer att
              upptäcka, som jag sade i mitt första anförande, att detta kommer
              att bli ett skitår då man går ut i arbetslöshet. Att då kritisera
              enskilda fackförbund för att de inte har tecknat tilläggsförsäkring
              tycker jag är oansvarigt.
            </seg>
            <seg xml:id="i-d62b6915b44348df-0">
              När man tillhör fackförbund där risken för arbetslöshet är stor
              är också kostnaden för tilläggsförsäkringen naturligtvis mycket
              större än om man fördelar risken på hela kollektivet. Det är det
              som är poängen med att alla är anslutna till en a-kassa där man
              fördelar risken via de a-kassor som finns. Nu blir det dyrare
              att vara med i vissa a-kassor medan det blir billigare att vara
              med i andra. Jag tycker att det är en negativ utveckling.
            </seg>
          </u>
          <note type="speaker" xml:id="i-b7d0674f20d051d9-0">
            Anf. 23 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-9" who="unknown">
            <seg xml:id="i-e00a5337e1582790-0">
              Fru talman! Där gjorde Eva-Lena Jansson det starkaste inlägget
              för en allmän obligatorisk a-kassa, nämligen för att fördela kostnaderna
              och riskerna kollektivt. Det blir naturligtvis svaret. Man har
              utrett det förslag som jag tyckte var bra om att bygga vidare
              på dagens system med ett obligatorium, så att de dryga tre fjärdedelar
              av arbetsmarknaden som omfattas av dagens system inte påverkas,
              och sedan hitta ett system så att de resterande 25 procenten på
              arbetsmarknaden får ett inkomstrelaterat försäkringsskydd. Men
              nu bedömde ju a-kassornas samorganisation och a-kassorna själva
              att de inte ville det och inte klarade av det.
            </seg>
            <seg xml:id="i-14f49c2c231ce6da-0">
              Om vi ska göra som Eva-Lena Jansson säger och fördela kostnaderna
              och riskerna för att se till att också denna grupp får det skydd
              som Staffan Danielsson efterlyser. Då blir svaret att göra detta
              till en allmän och obligatorisk försäkring. Det är därför som
              Socialförsäkringsutredningen ska se över frågan för att se hur
              detta kan genomföras och lösas. Så är det med det.
            </seg>
            <seg xml:id="i-e05009cf68a97589-0">
              Egentligen tycker jag att det är helt otroligt att Socialdemokraterna
              förfäktar system som inte omfattar alla. Det är ju det ni gör.
              Ni förfäktar ett system som lämnar en stor del utanför. Det var
              700 000 löntagare som var utanför när vi tillträdde. Nu har det
              tillkommit 500 000, varav 300 000 har ett par år kvar till pension.
              Det är det som har hänt.
            </seg>
            <seg xml:id="i-d3538fc11b49ee48-0">
              Tänk om ni skulle föra samma resonemang när det gäller de övriga
              socialförsäkringarna! Pensioner ska alla ha, skulle ni säga, men
              inte 500 000700 000 svenskar. Det får de hantera själva. De får
              ett basbelopp. Är ni beredda att acceptera det? Är ni beredda
              att resonera om a-kassan på samma sätt som ni gör när det gäller
              de andra socialförsäkringarna? Det skulle jag gärna vilja ha ett
              svar på.
            </seg>
            <seg xml:id="i-369d38f13c9f9927-0">
              Patrik Björck säger att vi inte redovisar några fakta, att det
              inte finns någon forskning och så vidare. Han är hemskt välkommen
              upp till Arbetsmarknadsdepartementet och läsa igenom de hekatomber
              av forskningsrapporter som finns och som visar ett oerhört starkt
              stöd för just detta. Det har kommit flera bara den senaste perioden.
              Ta IFAU:s rapport. Anders Forslund kan ju inte direkt betecknas
              som en moderat förkämpe. Han skriver: Regeringens reformer inom
              arbetslöshetsförsäkringen och inkomstbeskattningen kan enligt
              mina beräkningar förväntas leda till att jämviktsarbetslösheten
              går ned. Min bästa gissning om denna reformeffekt är att den ligger
              mellan 1 och 2 procentenheter.
            </seg>
            <seg xml:id="i-6be8ad3ff18c366d-0">
              Finns det något starkare stöd? Lars Calmfors har gjort många
              utredningar, rapporter och forskningsavhandlingar på precis detta
              tema med ungefär samma resultat.
            </seg>
            <seg xml:id="i-d4d28760215a2bfc-0">
              Jag läste en rapport där man hade sammanställt 1 400 forskningsrapporter
              på det här området som i princip alla visar på samma riktning.
              Det är klart som korvspad att det finns ett samband mellan premier,
              ersättningar och det som är risken i en sådan här försäkring,
              nämligen arbetslöshet. Det kan ju inte ens Patrik Björck förneka.
            </seg>
            <seg xml:id="i-8e3942fd5c308f95-0">
              Sedan säger Patrik Björck och andra att regeringen har förstört
              a-kassan. Allt är hemskt. Vi har raserat alltihop. Då vill jag
              påminna om att vi har världens generösaste arbetslöshetsförsäkring.
              I Norge får man 57 procent från dag ett. Där har man ett obligatorium
              sedan 1937. I Danmark får man visserligen 90 procent, men man
              har ett tak som är oerhört mycket lägre än det vi har i Sverige.
              Effektivt är det naturligtvis inte 90 procent. Dessutom vill jag
              påminna om att man i Danmark har 50 procents ersättning med lågt
              tak för ungdomar. Det tänker jag inte föreslå.
            </seg>
            <seg xml:id="i-507ea16c36d911a7-0">
              I Storbritannien får man ett par tusen kronor i månaden i sex
              till åtta veckor. Det är omfattningen på deras arbetslöshetsförsäkring.
              För land efter land kan jag peka på att det är på det här sättet.
            </seg>
            <seg xml:id="i-a19728a1e8e1d23b-0">
              Jag inser naturligtvis att här går den klassiska skiljelinjen
              mellan socialdemokratin och de borgerliga, mellan en bidrags-
              och ersättningspolitik och en jobbpolitik en politik som enligt
              både forskningsrön och fakta de senaste åren har lett till lägre
              arbetslöshet, högre sysselsättning och färre i utanförskap mot
              en politik för högre ersättningar för dem som inte jobbar. Jag
              kan förstå att det ömmar, men det är fel väg att gå om man menar
              allvar med arbetslinjen.
            </seg>
          </u>
          <note type="speaker" xml:id="i-02e4085ca314efea-0">
            Anf. 24 PATRIK BJÖRCK (s):
          </note>
          <u who="patrik_bjorck_d8ad48" xml:id="i-a7dc503e3b7532da-2">
            <seg xml:id="i-4202cf1c166f830b-0">
              Fru talman! Jo, jag har läst Anders Forslunds rapport som utmynnade
              i en gissning. Min fråga till arbetsmarknadsministern var om han
              tror på Anders Forslunds gissning. Hur kan han då applådera de
              kompletterande försäkringarna, som förstör den fint balanserade
              arbetslöshetsförsäkring som regeringen just har infört?
            </seg>
            <seg xml:id="i-944c80c07a595dbe-0">
              Regeringen är ologisk. Man säger si ena dagen och så andra dagen.
              Det bevisar att arbetsmarknadsministern vad han än säger inte
              tror på Anders Forslunds gissning. Annars ger arbetsmarknadsministern
              uttryck för någon form av schizofreni där man kan tro på två motsatta
              saker samtidigt.
            </seg>
            <seg xml:id="i-e3535107bb90d938-0">
              Den obligatoriska a-kassan, som det har blivit mycket snack om,
              har egentligen inget med den här interpellationen att göra. Det
              var Staffan Danielsson som drog in den i debatten. Till Staffan
              Danielsson kan jag säga: Vi förvägrar ingen något. Det är fullständigt
              fritt för alla att bli medlemmar i a-kassan. Den som förvägrar
              medlemmarna något är arbetsmarknadsministern. Han förvägrar till
              och med dem som är medlemmar i a-kassan ersättning eftersom han
              har försämrat villkoren så att många som har betalat a-kassa i
              många år inte får någon ersättning när de blir arbetslösa. Detta
              förvägrar den borgerliga regeringen människorna en rimlig inkomst
              att leva på.
            </seg>
            <seg xml:id="i-67762bef41195812-0">
              Svaret är tydligt. Man tror inte på Anders Forslunds gissningar,
              och om man tror på dem agerar man ologiskt gentemot sin egen tro.
              Man struntar i de arbetslösa. Man förvägrar en massa människor
              möjligheten att vara med genom att man gör det så dyrt att de
              inte har råd, och man förvägrar dem som är med en inkomst som
              de kan leva på. Många får över huvud taget ingen ersättning fastän
              de är med.
            </seg>
            <seg xml:id="i-89011d1edf63d82d-0">
              Svaret till de arbetslösa är: Det finns ingen som helst anledning
              för dem att tro att något kommer att bli bättre innan vi har bytt
              regering. Vi måste byta regering för att de arbetslösa över huvud
              taget ska kunna få ett anständigt liv.
            </seg>
          </u>
          <note type="speaker" xml:id="i-984e270ef8b4a262-0">
            Anf. 25 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-10" who="unknown">
            <seg xml:id="i-6b2d99897bacabd8-0">
              Fru talman! Det där inlägget bevisar bara påståendet. Patrik
              Björck bryr sig inte om att de arbetslösa ska ha ett jobb att
              gå till, utan det är en lite högre ersättning som är poängen.
              Att de ska ha ett jobb att gå till föresvävar inte Patrik Björck
              över huvud taget.
            </seg>
            <seg xml:id="i-cc74507a027f7324-0">
              Man ska komma ihåg att vi gjorde fyra förändringar. Först höjde
              vi avgifterna, samtidigt som vi genomförde jobbskatteavdraget.
              Höjningen är i snitt 120 kronor per medlem och månad. Jobbskatteavdraget
              har för 97 procent av löntagarna varit mer än 1 000 kronor per
              månad. Det blir 880 kronor, om jag räknar lite snabbt, mer över
              i kuvertet efter de två åtgärderna tillsammans. Det andra vi gjorde
              var nedtrappningen i nivåerna efter 200 respektive 300 dagar.
              Och visst, det tredje var högre krav på dem som vill komma in.
              Vi tog bort studerandevillkoret; det är riktigt. Det fjärde, naturligtvis,
              var högre krav på och mer stöd till dem som är med i systemet
              och är arbetslösa.
            </seg>
            <seg xml:id="i-ec92a2012f6ef069-0">
              Om vi går tillbaka till interpellationen konstaterar jag bara
              att 2006 var det 52 procent av medlemmarna i landets a-kassor
              som hade 80 procent av sin tidigare lön i ersättning. År 2008
              var det 50 procent från 52 till 50 procent.
            </seg>
          </u>
          <note xml:id="i-e77a04554fbb1cb5-2">
            Överläggningen var härmed avslutad.
          </note>
          <note xml:id="i-df10b8bfcdcc9d12-0">
            6 § Svar på interpellation 2008/09:121 om utbetalning av aktivitetsstödet
          </note>
          <note type="speaker" xml:id="i-73dba9f923012abd-0">
            Anf. 26 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-11" who="unknown">
            <seg xml:id="i-3ad48ee4503ab10f-0">
              Fru talman! Patrik Björck har frågat statsrådet Cristina Husmark
              Pehrsson om hon avser att ta initiativ till att flytta utbetalningarna
              av aktivitetsstöd till a-kassorna.
            </seg>
            <seg xml:id="i-193724c3454fc017-0">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-adf4ac9f6ea6b010-0">
              Jag vill påminna Patrik Björck om att den tidigare regeringen
              under början av 2000-talet låtit tre olika utredningar behandla
              frågan om att föra över utbetalningen av aktivitetsstödet till
              arbetslöshetskassorna utan att det resulterade i någon förändring.
            </seg>
            <seg xml:id="i-0fa1ac2be105ef75-0">
              För närvarande har inte heller denna regering några planer på
              att flytta utbetalningen av aktivitetsstödet till arbetslöshetskassorna.
            </seg>
          </u>
          <note type="speaker" xml:id="i-3b3b5edd4c49c4dd-0">
            Anf. 27 PATRIK BJÖRCK (s):
          </note>
          <u who="patrik_bjorck_d8ad48" xml:id="i-a7dc503e3b7532da-3">
            <seg xml:id="i-f258839c1db8a4fc-0">
              Fru talman! Tack för svaret, arbetsmarknadsministern!
            </seg>
            <seg xml:id="i-e6ceb5de83262e47-0">
              Jag vill bara lite kort kommentera den här interpellationen.
              Den är alltså inlämnad den 14 november och skulle ha haft den
              28 november som sista svarsdag. Sedan har man förhalat den i månader
              från regeringens sida. Jag tycker att det är lite anmärkningsvärt
              och skulle vilja få det fört till protokollet. Jag tycker att
              man kanske inte borde släppa regeringen så fri i de här frågorna.
              Det finns faktiskt regelverk för hur man ska hantera detta.
            </seg>
            <seg xml:id="i-b75c9dbf0800a5a8-0">
              Det var likadant när jag ställde den här frågan i en interpellation
              förra gången. Då bollade man den mellan departementen och fördröjde
              svaret i månader.
            </seg>
            <seg xml:id="i-c4eb428bde0809ce-0">
              Det här är en interpellation som regeringen inte gillar. Jag
              förstår inte riktigt varför, för den är inte alls så ideologisk
              som den tidigare om ersättningsnivåerna och hur man ska hantera
              folk som blir arbetslösa. Där har vi olika ideologier och idéer,
              men här handlar det om en massa arbetslösa som blir utan ersättning,
              som får vänta på sin ersättning och som drabbas fruktansvärt illa.
              Det finns inga som helst teorier, inte ens förvirrade vetenskapliga
              teorier, om att detta skulle vara bra för arbetsmarknadspolitiken,
              utan detta är bara destruktivt för alla inblandade parter. Det
              är destruktivt för de människor som drabbas; det är destruktivt
              för de handläggare på både a-kassorna och Försäkringskassan som
              har att hantera det här systemet.
            </seg>
            <seg xml:id="i-93c4b5df562258ba-0">
              För mig är det helt obegripligt att man kan hamna i en situation
              där man inte vill hantera den här frågan.
            </seg>
            <seg xml:id="i-732ac6b9423e577b-0">
              Dessutom undrar jag, utifrån det svar jag får i dag, om arbetsmarknadsministern
              har glömt bort vad frågan handlar om. Här börjar man prata om
              att den tidigare regeringen i början av 2000-talet har behandlat
              frågan. Det är väl möjligt, men nu handlar det om vad som hände
              när man samordnade utbetalningarna av aktivitetsstödet och ersättningen.
            </seg>
            <seg xml:id="i-d7d5d3b648dbe301-0">
              Redan på hösten 2006 varnade alla inblandade parter, vid en offentlig
              hearing som vi hade i Andrakammarsalen i Gamla riksdagshuset,
              för att göra på det här sättet, för då skulle den enskilde inte
              få sina pengar. Systemen kommer inte att hantera utbetalningarna.
              Det sade man hösten 2006.
            </seg>
            <seg xml:id="i-dabe2ab473c45736-0">
              Ändå forcerade regeringen igenom det här. När systemet infördes
              hösten 2007, om jag kommer ihåg rätt gick det omedelbart i stå.
              Utbetalningarna avstannade. Enskilda människor kom i kläm. Man
              fick inte sina pengar. Det kom larmrapporter från enskilda som
              drabbades. Jag kontaktades av folk som jobbade på a-kassorna,
              och man var väldigt upprörd över det här systemet. Försäkringskassan
              har inte lyckats kommunicera information till a-kassorna så att
              de har klarat av att betala ut pengar och vice versa.
            </seg>
            <seg xml:id="i-93baa3a37d9f1215-0">
              Hösten 2007 ställde jag också en interpellation om detta, då
              till arbetsmarknadsministern. Då bollades den tillbaka till Husmark
              Pehrsson, sedan till arbetsmarknadsministern igen, och sedan diskuterade
              vi den här för ett år sedan. Då svarade arbetsmarknadsministern
              att han förstod problemet och tyckte att det var beklagligt men
              att han hade fått signaler från Försäkringskassan om att det var
              löst. Okej, det var trist det som hände men nu är det löst, sade
              arbetsmarknadsministern.
            </seg>
            <seg xml:id="i-b03b5c12c358f591-0">
              Sedan dess har det gått ett år, och det är fortfarande inte löst.
              Fortfarande får människor vänta på sin ersättning. Då ska vi veta
              att har man varit arbetslös ett tag och levt på den nivå som arbetsmarknadsministern
              har pressat ned arbetslöshetsersättningen till har man inga marginaler.
              Om man sedan får vänta i månader på sin ersättning hamnar man
              fullständigt på bar backe och i orimliga situationer.
            </seg>
            <seg xml:id="i-696abce1098ed6a7-0">
              I svaret för ett år sedan sade arbetsmarknadsministern att det
              möjligen var några som fick vänta, och det kunde man väl leva
              med, men de fick åtminstone sin ersättning. Nu är det dessutom
              så och det är viktigt att konstatera att folk går miste om sin
              ersättning på grund av det här systemet. Det är en katastrof för
              den enskilde. Jag är förvånad över att inte arbetsmarknadsministern
              vill hjälpa till att lösa den här situationen.
            </seg>
          </u>
          <note type="speaker" xml:id="i-2075f82762a8c8c8-0">
            Anf. 28 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-12" who="unknown">
            <seg xml:id="i-ecf74c20bf750523-0">
              Fru talman! Detta är den första interpellationsdebatt som jag
              har sedan jag fick den här interpellationen i min hand. Jag förstår
              Patrik Björcks invändning: Det ska svaras snabbare än så. Det
              är det första.
            </seg>
            <seg xml:id="i-d23e23c3e7e7f0d5-0">
              Det andra är att det väl vore ett alldeles lysande tillfälle
              att låta den kommande socialförsäkringsutredningen titta på den
              här frågan. Om det blir ett obligatorium, om vi bara har en utbetalare,
              löser ju det hela problematiken bara som ett exempel.
            </seg>
            <seg xml:id="i-c5e6e5987628fd5a-0">
              Jag vidhåller min tidigare ståndpunkt, som var delad i två: Det
              är naturligtvis inte rimligt att behöva vänta av olika skäl. Det
              ska inte behöva ske. Samtidigt konstaterar jag att läget nu om
              möjligt är ännu bättre än när vi diskuterade denna fråga för ett
              år sedan. Det kommer inga stora larmrapporter om att det klickar
              i systemen mellan Försäkringskassan och Arbetsförmedlingen.
            </seg>
          </u>
          <note type="speaker" xml:id="i-31711f243b9eb33f-0">
            Anf. 29 PATRIK BJÖRCK (s):
          </note>
          <u who="patrik_bjorck_d8ad48" xml:id="i-a7dc503e3b7532da-4">
            <seg xml:id="i-f622dcedcaae9f1f-0">
              Fru talman! Arbetsmarknadsministern säger att obligatoriet skulle
              lösa även den här frågan. Nu tror jag inte det, av två skäl. Det
              första är att det troligen inte kommer att bli något obligatorium.
              Jag tror inte att arbetsmarknadsministern och Staffan Danielsson,
              som är de enda som förespråkar detta, räcker för att genomföra
              det.
            </seg>
            <seg xml:id="i-78d52a3017a8ddd0-0">
              Det andra är att den här frågan ju kan lösas väldigt snabbt och
              smidigt om man gör som jag föreslår, det vill säga överlämnar
              utbetalningen av aktivitetsersättningen till a-kassorna. Då är
              ju frågan löst. Med en relativt enkel byråkratisk åtgärd har man
              löst problemet och förhindrat att en massa enskilda människor
              hamnar i en fruktansvärd situation.
            </seg>
            <seg xml:id="i-81dc8468a39ca562-0">
              Vad som gör det obegripligt för mig det ska jag villigt erkänna
              är att jag inte kan se den ideologiska låsningen. I den fråga
              vi diskuterade i samband med den förra interpellationen kan jag
              se att det finns en tydlig vänsterhöger-skala. Vi anser att generösa
              och bra system i arbetslöshetsförsäkringen är bra för den enskilde,
              bra för landet och bra för arbetsmarknaden. Arbetsmarknadsministern
              vill inte ha ett sådant system, för han vill ha ett system där
              den arbetslöse ska tvingas ut i en låglönekonkurrens. Han vill
              ha en helt annan samhällsmodell med stora klasskillnader, stora
              löneskillnader och en helt annan arbetsmarknad. Där finns det
              en klassisk vänsterhöger-konflikt. På något sätt får man respektera
              att arbetsmarknadsministern har en helt annan människosyn och
              en helt annan samhällssyn. Det har jag respekt för demokratiskt,
              även om jag inte delar den människosynen eller den samhällssynen.
            </seg>
            <seg xml:id="i-26b765bae35dff19-0">
              I denna fråga handlar det egentligen bara om vem som har samhällets
              uppdrag att sköta den här utbetalningen. Jag kan inte förstå vad
              man vinner med att obstruera en lösning på problemet. Vilken IFAU-rapport
              stöder arbetsmarknadsministern sig på när han vill utsätta enskilda
              människor för en sådan här fruktansvärd behandling? Vilka rapporter
              kommer från Finanspolitiska rådet, eller från vem som helst, som
              säger att detta är bra arbetsmarknadspolitik? Vad finns det för
              orsak till att göra som man gör?
            </seg>
            <seg xml:id="i-48ac9f9aa6b74d4a-0">
              Man flaggade för det här problemet för två år sedan. När systemet
              genomfördes ett år senare uppstod det omedelbart, precis som man
              hade sagt.
            </seg>
            <seg xml:id="i-9a029d2ed1d15e3f-0">
              Nu har den varit i drift i ett och ett halvt år, och problemet
              kvarstår. Lösningen finns. Vad väntar arbetsmarknadsministern
              på? Får man vara så konspiratorisk att tro att arbetsmarknadsministern
              tycker att alla former av slag som drabbar de arbetslösa är bra,
              oavsett hur de arbetslösas elände uppstår är det eländet i sig
              som är målet med politiken? Om det är på det sättet kan jag förstå
              svaret, men säg då att det är elände för den enskilde som arbetsmarknadsministerns
              politik syftar till. Då kan vi diskutera det, och då är vi tillbaka
              igen i en riktig politisk diskussion. Men om det inte är så, om
              arbetsmarknadsministern ser att enskilda människor drabbas av
              ett byråkratiskt felgrepp som man kan rätta till, som inte är
              ideologiskt betingat, där det inte finns några forskningsrapporter
              som stöder att det skulle ha någon påverkan på arbetsmarknadspolitiken
              vem som betalar ut aktivitetsersättningen, varför vill arbetsmarknadsministern
              inte vara med och medverka till en lösning av problemet? Det är
              för mig helt obegripligt. Det skulle vara spännande om jag fick
              reda på varför man inte kan ta bort den snubbeltråd som fäller
              så många enskilda människor i olycka?
            </seg>
          </u>
          <note type="speaker" xml:id="i-91bcf0af7709a90e-0">
            Anf. 30 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-13" who="unknown">
            <seg xml:id="i-085ceacaf01afb1b-0">
              Fru talman! Jag vill bara sammanfatta: Det är inte aktuellt att
              lyfta över fler myndighetsuppgifter på a-kassorna som helt uppenbarligen
              inte vill ha fler myndighetsuppgifter. Det var en av bakgrunderna
              till obligatorieutredningen. Det kommer alltså inte att ske.
            </seg>
            <seg xml:id="i-780dd64f92396645-0">
              Dessutom är min bedömning när jag pratat med a-kassa och Arbetsförmedlingen
              att det som det varnades för som ett stort problem inte har resulterat
              i det stora problem som Patrik Björck försöker få det till.
            </seg>
          </u>
          <note type="speaker" xml:id="i-f0215829642e78ef-0">
            Anf. 31 PATRIK BJÖRCK (s):
          </note>
          <u who="patrik_bjorck_d8ad48" xml:id="i-a7dc503e3b7532da-5">
            <seg xml:id="i-1c8b562292101119-0">
              Fru talman! Det var dubbelfel, fel på alla punkter. Jag kan rekommendera
              arbetsmarknadsministern att prata med sina kamrater i den borgerliga
              majoriteten. Arbetsmarknadsutskottet besökte samorganisationen
              för a-kassorna i höstas, och där framförde man det här bekymret.
              De var beredda att ta på sig den här uppgiften, de ville ha den
              uppgiften. Det är bara att ta kontakt med de borgerliga ledamöterna
              i arbetsmarknadsutskottet som var med på det mötet, om man inte
              vill kontakta a-kassorna själv eller diskutera med samorganisationen,
              vilket jag naturligtvis hoppas och tror att arbetsmarknadsministern
              vid något tillfälle gör. Det borde vara rimligt med tanke på den
              position som arbetsmarknadsministern har. Då kan man omedelbart
              belägga det felaktiga påståendet. Man vill ha den uppgiften. Man
              tycker att det är orimligt att människor ska drabbas av någonting
              som bara är ett byråkratiskt felgrepp.
            </seg>
            <seg xml:id="i-b8d541fc9c8f60ef-0">
              A-kassorna vill ha den här uppgiften, så det kan inte vara det
              som är bekymret. Som sagt: Varför? Det är för mig en gåta, och
              det har jag inte fått något svar på. Att a-kassorna inte vill
              ha det stämmer inte och räcker inte som svar på varför arbetsmarknadsministern
              inte vill lösa problemet. Något annat svar har jag inte fått i
              den här debatten, men nu har arbetsmarknadsministern i sitt avslutande
              anförande möjlighet att förklara för mig varför man inte vill
              lösa problemet.
            </seg>
          </u>
          <note type="speaker" xml:id="i-995dbff6f2715c44-0">
            Anf. 32 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-14" who="unknown">
            <seg xml:id="i-1c46a1f41fbd2a3c-0">
              Fru talman! Det hade varit naturligt om vi hade infört ett obligatorium
              att sammanföra utbetalningarna till ett system. Men eftersom a-kassorna
              var väldigt tydliga när det gäller obligatoriet med att man inte
              var beredda att ta på sig den typen av breda myndighetsuppdrag
              som bygger på ett obligatorium, tycker jag inte heller att det
              finns någon anledning att lyfta över andra myndighetsuppgifter
              på a-kassorna. Man kan inte bara välja och vraka vilka myndighetsuppgifter
              man vill ta på sig.
            </seg>
          </u>
          <note xml:id="i-e77a04554fbb1cb5-3">
            Överläggningen var härmed avslutad.
          </note>
          <note xml:id="i-e2160ca2ec4c411a-0">
            7 § Svar på interpellation 2008/09:147 om a-kassa för föräldralediga
          </note>
          <note type="speaker" xml:id="i-b086a0280dfba840-0">
            Anf. 33 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-15" who="unknown">
            <seg xml:id="i-9458f7f3565b5b84-0">
              Fru talman! Jasenko Omanovic har frågat mig om jag nu avser att
              ta initiativ till att genomföra förändringar i arbetslöshetsförsäkringen
              så att småbarnsföräldrar inte drabbas ekonomiskt vid en eventuell
              arbetslöshet.
            </seg>
            <seg xml:id="i-362706469cb3d9b8-0">
              Jag håller med Jasenko Omanovic om att det är olyckligt att småbarnsföräldrar
              som varit hemma med sina barn kan drabbas ekonomiskt om de blir
              arbetslösa. I budgetpropositionen för 2009 har regeringen aviserat
              förändrade regler för beräkning av arbetslöshetsersättningen till
              personer som varit tillfälligt frånvarande eller frånvarande på
              deltid. Regeringen avser att lämna en proposition till riksdagen
              med förslag till lagändringar som rör detta i mars 2009. Förslaget
              behandlas i departementspromemorian 2008:77 Förbättrade och förenklade
              villkor i arbetslöshetsförsäkringen , som nu är ute på remiss.
            </seg>
            <seg xml:id="i-b60a2a6601d6d97f-0">
              Mitt svar på Jasenko Omanovics fråga är alltså att jag redan
              har tagit initiativ till förbättrade villkor i arbetslöshetsförsäkringen
              för småbarnsföräldrar som varit hemma med sjuka barn och föräldrar
              som arbetat deltid och tagit ut föräldrapenning på deltid. Min
              förhoppning är att detta ska genomföras, men innan regeringen
              lägger fram förslaget måste remissinstanserna få lämna sina synpunkter.
            </seg>
          </u>
          <note type="speaker" xml:id="i-c156ba5d20b1f6c6-0">
            Anf. 34 JASENKO OMANOVIC (s):
          </note>
          <u xml:id="i-7584920af9e36052-16" who="unknown">
            <seg xml:id="i-c9580ddc248c1267-0">
              Fru talman! Jag får äntligen tacka ministern för svaret. Jag
              lämnade in interpellationen den 20 november i fjol, och nu får
              jag äntligen svaret.
            </seg>
            <seg xml:id="i-b748f9e8c596575c-0">
              Vad ska man börja med i denna fråga? Det här har vi debatterat
              två gånger tidigare. Nu säger ministern att han håller med om
              att det är olyckligt att småbarnsföräldrar drabbas.
            </seg>
            <seg xml:id="i-22e696744990f331-0">
              Fru talman! Det lät inte så vare sig den 1 april i fjol eller
              den 20 april 2007 när vi debatterade det här tidigare. Då var
              svaret från ministern något annat. Hur kunde det uppstå att småbarnsföräldrar
              drabbas så hårt om de tar hand om sina barn, om de är hemma och
              vårdar sina sjuka barn eller tar ledigt en dag i veckan, till
              exempel fredag, för att vara med sina barn och ta ut föräldrapenning
              den dagen? De blir hårt drabbade av att de egentligen inte är
              produktiva och inte kan ha en a-kassegrundande inkomst. Det är
              arbetsmarknadsminister Littorin och majoriteten i riksdagen som
              har fattat det beslutet och bestämt att det ska vara så.
            </seg>
            <seg xml:id="i-03ebd19d4e1bef21-0">
              Nu är det plötsligt väldigt olyckligt. Den 1 april 2008, för
              åtta månader sedan, frågade jag Littorin rakt ut om han kunde
              lova jag stod här och Littorin där han står småbarnsföräldrar
              att inte försämra deras friheter. Då var svaret nej på den frågan.
              Nu har det hänt en hel del under tiden efter den 1 april 2008.
              Jag har trott att det var ett skämt eftersom det var den 1 april,
              men det var ett rakt svar från ministern, och jag uppskattar raka
              svar.
            </seg>
            <seg xml:id="i-d516f1deec399ebc-0">
              Nu är svaret helt annorlunda. Jag undrar: Vad har hänt på vägen
              hit? Har ministern äntligen kommit till insikt? Jag vet inte om
              ministern minns första debatten där jag sade att jag tänkte på
              en viss lejonkung som inte hade några bekymmer, Hakuna Matata.
              Så lät det för mig. Ända fram till den här debatten har ministern
              vägrat att inse vilka problem detta kan medföra. I dag är nästan
              hundratusen människor varslade i landet, säkert många småbarnsföräldrar
              som har nyttjat sin rätt att vara hemma med barn och använt föräldrapenningen
              flexibelt utifrån vad som passar bäst för dem och som nu kan drabbas.
            </seg>
          </u>
          <note type="speaker" xml:id="i-97a32752e7dc7dc9-0">
            Anf. 35 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-17" who="unknown">
            <seg xml:id="i-cb260ccda5beabc2-0">
              Fru talman! Jag trodde snarare att Jasenko Omanovic skulle vara
              nöjd med svaret, nämligen att nu kommer förändringen som han har
              efterlyst flera gånger.
            </seg>
            <seg xml:id="i-65ad1403e4ea8475-0">
              Det som sker enligt departementspromemorian är att beräkningarna
              av ersättningsnivåerna baseras på normalarbetstiden, både den
              arbetade tiden och den tid som ersatts med sjuklön, sjuklönegaranti
              och vissa av socialförsäkringsförmånerna. Det som omfattas är
              föräldrapenningsförmån, alltså vanlig föräldrapenning och tillfällig
              föräldrapenning, sjukpenning, havandeskapspenning, rehabiliteringspenning,
              smittbärarpenning, som jag knappt visste fanns om jag ska vara
              helt ärlig, och ersättning för närstående vård. Det innebär en
              skillnad mot de gamla reglerna, för i de gamla reglerna som tillämpades
              före 2007 fanns det en hjälpregel. Hjälpregeln sade att ersättningen
              skulle baseras på den överenskomna arbetstiden, inte den som man
              faktiskt har arbetat. Det skapade både orättvisa och en hel del
              gränsdragningsproblem vid beräkningen.
            </seg>
            <seg xml:id="i-8b4a58d02c38b889-0">
              Den regel som vi nu tittar på, och som vi hoppas kommer i propositionen
              efter att vi har efterhört remissinstansernas synpunkter, innebar
              som sagt att både lön och den socialförsäkringsförmån som man
              har fått sig tillgodoräknad inkluderas vid beräkningen av arbetslöshetsersättningen.
              Naturligtvis är det lättare att få rätt uppgifter, men regeln
              omfattar faktiskt också en större grupp än den hjälpregel som
              gällde tidigare. Det tycker jag är en bra ordning.
            </seg>
            <seg xml:id="i-aea4aac52481eb80-0">
              Svaret på frågan är först och främst att initiativ är taget.
              Vi lyckades i budgetförhandlingen se till att få medel för att
              kunna genomföra detta. Den enkla slutsatsen är att det kan hända
              en del på åtta månader.
            </seg>
          </u>
          <note type="speaker" xml:id="i-60a061be6075d60e-0">
            Anf. 36 JASENKO OMANOVIC (s):
          </note>
          <u xml:id="i-7584920af9e36052-18" who="unknown">
            <seg xml:id="i-90c916ad23ccb54d-0">
              Fru talman! Att det kan hända jättemycket på åtta månader har
              vi sett vad gäller både finanskrisen och arbetsmarknaden. Vi har
              ju ytterligare åtta månader framför oss och därefter ytterligare
              åtta månader.
            </seg>
            <seg xml:id="i-e045676db36bbff3-0">
              Statsrådet säger här att han trodde att Jasenko skulle vara nöjd
              i och med att förändringen eventuellt komma skall, eller hur jag
              ska tolka det. Det är ju inte så att statsrådet säger att förändringen
              kommer då eller då, utan om remissinstanserna säger att förslaget
              är bra kanske man kommer med det till riksdagen.
            </seg>
            <seg xml:id="i-9552f01429a1c798-0">
              Ni kunde ha behållit hjälpregeln, utrett det här och sedan ersatt
              hjälpregeln. Det är många föräldrar som blivit arbetslösa som
              har kommit i kläm när ni har tagit bort hjälpregeln. När de blivit
              arbetslösa och vårdar en sjuk tvååring, kille eller tjej, straffar
              det sig. Det straffar sig att vara hemma med sitt tillfälligt
              sjuka barn. Om man vill vara mer med sina barn och ha en fredag
              eller måndag ledig straffar det sig.
            </seg>
            <seg xml:id="i-5ba39b3c3ee45227-0">
              I fjol var nästan 100 000 varslade, och de flesta av de varslade
              som blir arbetslösa kommer inte att omfattas av förändringen.
              De hinner ut i arbetslösheten innan den nya regeln träder i kraft
              om inte arbetsmarknadsministern har tänkt sig att den ska gälla
              retroaktivt från årsskiftet eller något sådant och kommer inte
              att omfattas av den.
            </seg>
            <seg xml:id="i-be82ba4ca7786103-0">
              Nu pratar vi om nästa åtta månader och dem som kommer att bli
              varslade inom den perioden. Som det är nu kommer inte de som har
              blivit varslade på Volvo i Umeå eller i Västsverige att omfattas
              av regeln. Varslen kom för länge sedan nu, i september oktober
              förra året. Också de föräldrar som jobbar på Sandvik i Sandviken
              kommer att komma ut i arbetslöshet, någon gång i maj månad. Och
              vad händer med dem? Vad ska vi säga i dag till dem som har varit
              hemma med och vårdat sina barn och som nu blir arbetslösa, Littorin?
              En regel som kanske ska gälla från juni eller från 2010, är det
              svaret som vi har att ge dem i den här debatten?
            </seg>
          </u>
          <note type="speaker" xml:id="i-9bcb1e957a0cba17-0">
            Anf. 37 PATRIK BJÖRCK (s):
          </note>
          <u who="patrik_bjorck_d8ad48" xml:id="i-a7dc503e3b7532da-6">
            <seg xml:id="i-46de9a573a68e5d9-0">
              Fru talman! Jag tycker att Jasenko Omanovics frågor här är berättigade,
              och jag tycker inte att arbetsmarknadsministern svarar på dem
              fullt ut.
            </seg>
            <seg xml:id="i-6054a76fa0a65f9f-0">
              I den interpellationsdebatt som vi hade tidigare var jag väldigt
              förvånad över att arbetsmarknadsministern inte ville medverka
              till att lösa det problemet, eftersom jag inte kunde se någon
              som helst ideologisk orsak. Vi borde ha kunnat ta i hand och säga:
              Det här är ett tekniskt bekymmer. Vi löser det och hjälper enskilda
              människor. Det hade varit enkelt.
            </seg>
            <seg xml:id="i-47552dc6df89fa79-0">
              Den här frågan är lite spännande, för den är egentligen lite
              ideologisk. Vi anser Jasenko Omanovic, jag, oppositionen, Socialdemokraterna
              att det är rimligt att ha regler som även skyddar småbarnsföräldrar.
              Men när regeringen införde de modeller för beräkning av arbetstid
              som arbetsmarknadsministern hänvisar till i sitt svar var det
              för att regeringen hade ideologiska skäl att göra det. Här var
              det arbetslinjen som skulle gälla. Det var bara arbetad tid som
              skulle tas med vid beräkningen av a-kassan.
            </seg>
            <seg xml:id="i-5e826425f846f11a-0">
              Nu är jag naturligtvis glad att regeringen överger sin ideologi,
              eftersom det är en väldigt destruktiv ideologi som inte tjänar
              vare sig samhället eller småbarnsföräldrarna. Det är bra och positivt,
              och det tar vi naturligtvis emot. Varje steg bort från den destruktiva,
              stenhårda, iskalla, marknadsliberala högerpolitiken är positivt.
              Sedan är det för få och för små steg och de har kommit för sent,
              det är sant, men varje sådan förändring i position från arbetsmarknadsministerns
              och den borgerliga majoritetens sida tar vi naturligtvis glatt
              till oss. Vi ser att det finns en sådan förändring i politiken.
              Det går sakta, det går med små steg och det går motvilligt. Men
              det är verkligheten som släpar regeringen och de borgerliga tillbaka
              till någon sorts rimligt samhälle.
            </seg>
            <seg xml:id="i-ea5410febe5b5161-0">
              Det är naturligtvis en massa småbarnsföräldrar som har drabbats
              av det här som har hört av sig. Då sätter man upp fingret i luften
              och känner av om man kanske ska vika sig lite på den här punkten,
              inte för att man gillar det eller tycker om det. Eller är det
              så att arbetsmarknadsministern har ändrat politisk ideologi? Vad
              är det som ligger bakom det här? Där någonstans tycker jag att
              Jasenko Omanovics fråga är väldigt berättigad.
            </seg>
            <seg xml:id="i-28ac4803f9a43806-0">
              Jag tycker att arbetsmarknadsministern skulle använda sin tid
              till att förklara vad det är som ligger bakom denna politiska
              kursändring, att man inte längre vill klämma åt just småbarnsföräldrarna.
              Sedan kan jag i och för sig inte förstå varför man skulle vilja
              klämma åt någon över huvud taget. Men med tanke på den tidigare
              debatten finns det uppenbarligen någon outgrundlig önskan att
              göra det.
            </seg>
            <seg xml:id="i-62794aa23f362732-0">
              Men här finns ett litet avsteg, man tvingas till det, och det
              är positivt. Men hur tänker man? Vad är bakgrunden? Hur såg det
              ut på den ideologiska fabriken här på andra sidan vattnet när
              man skisserade upp reglerna utifrån sina vetenskapliga rapporter
              och så vidare? Det skulle vara spännande att höra.
            </seg>
          </u>
          <note type="speaker" xml:id="i-745401591aeb8d54-0">
            Anf. 38 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-19" who="unknown">
            <seg xml:id="i-acab785eb02bc317-0">
              Fru talman! Jag kan bara konstatera, återigen, att de förändringar
              som vi nu föreslår är aviserade i budgeten. Departementspromemorian
              är på remiss. Där är förslaget. Vi har aviserat en proposition
              i mars med genomförande i år. I budgeten finns avsatt 72 miljoner
              kronor för detta för innevarande år och 216 miljoner kronor för
              2010.
            </seg>
            <seg xml:id="i-c4a9df0811fb9bd9-0">
              Det är rätt fascinerande att höra Patrik Björck som i varje enskild
              fråga, i varje debatt ser en ideologi, en konspiration, en hemskhet,
              ett vidrigt ställningstagande, någonting uselt och dåligt.
            </seg>
            <seg xml:id="i-e92920aec1799f21-0">
              Jag minns en socialdemokrati som stod på arbetslinjens sida.
              Jag minns en socialdemokrati som trodde på bildning, företagsamhet
              och ordning och reda i statens finanser och som trodde på att
              det skulle löna sig att arbeta och att man skulle ta hand om de
              svaga i samhället. Vad blev det av det? En enda rödgrön röra med
              arbetslöshet, utanförskap och en total sammanblandning av att
              det är ersättningssystem och bidrags- och ersättningslinjer som
              är den högsta formen av jämlikhet och solidaritet. Men arbete
              är inget man bekymrar sig om, utan det är konspirationsteorier
              i all oändlighet.
            </seg>
            <seg xml:id="i-23fb5a3cdfaf7c1f-0">
              Jag kan berätta för Patrik Björck hur det brukar gå till i ett
              regeringskansli. Man har en budget. Man förhandlar om budgeten.
              Det är inte varje gång man får igenom varje sak man vill åstadkomma.
              Det är så det går till. Man försöker så gott det går att lösa
              alla de uppgifter som man måste lösa. Det är vad politiken syftar
              till att åstadkomma. Så enkelt är det. Det behöver inte vara en
              konspiration eller ideologi bakom varje ställningstagande eller
              förändring.
            </seg>
            <seg xml:id="i-68c3b1851c6397ae-0">
              Det här är en interpellationsdebatt och inte en allmänpolitisk
              debatt, men jag hälsar Patrik Björck välkommen till de framtida
              allmänpolitiska debatterna där jag hoppas att vi får svar på frågan
              varför Patrik Björck aldrig talar om hur jobben ska skapas och
              tillkomma utan bara om konspirationer och ersättningsnivåer.
            </seg>
          </u>
          <note type="speaker" xml:id="i-1e63937f2cf32a30-0">
            Anf. 39 JASENKO OMANOVIC (s):
          </note>
          <u xml:id="i-7584920af9e36052-20" who="unknown">
            <seg xml:id="i-ce580f46c027b4d2-0">
              Fru talman! Jag har inte fått svar på min fråga om vad man säger
              till de föräldrar som blir arbetslösa och inte kommer att omfattas
              av detta.
            </seg>
            <seg xml:id="i-59653485d52e47e9-0">
              Föräldrar handlar instinktivt när det gäller de egna barnen.
              Man vill vara med när de är sjuka och man vill ta hand om dem.
              Man vill värna om sina barn. Det vill alla föräldrar, eller hur?
            </seg>
            <seg xml:id="i-d4be20bf02515d44-0">
              Vad tänkte man när man införde dessa regler? Gäller det fortfarande
              att hungriga vargar jagar bäst? Är det den bakomliggande ideologin,
              att om föräldrar blir arbetslösa och får mindre i a-kassa blir
              de ännu hungrigare? Vad var tanken med detta?
            </seg>
            <seg xml:id="i-7d0832b074261b9e-0">
              Nu ändrar sig statsrådet Littorin och tycker att det är olyckligt
              att småbarnsföräldrar drabbas. Det står i svaret. Jag håller med.
              Men varför fattade ministern och regeringen beslut om att en sådan
              här förändring skulle införas och föreslås riksdagen? Varför gjorde
              man det om man håller med om att det är olyckligt? Jag kan inte
              tänka att det var av något annat skäl än att hungriga föräldrar
              jagar bäst efter jobb. Hungriga föräldrar är det som gäller.
            </seg>
          </u>
          <note type="speaker" xml:id="i-ab4bb76bdd63d484-0">
            Anf. 40 PATRIK BJÖRCK (s):
          </note>
          <u who="patrik_bjorck_d8ad48" xml:id="i-a7dc503e3b7532da-7">
            <seg xml:id="i-eab27c365c971306-0">
              Fru talman! Jag tackar för den oro som arbetsmarknadsministern
              känner för den borttappade socialdemokratin. Vad blev det av socialdemokratin
              som tidigare företrädde arbetslinjen? När slutade arbetsmarknadsministern
              att rösta på Socialdemokraterna? Det är den spännande frågan.
              Vi var alltid så bra förr. Sedan hände något. Då bytte arbetsmarknadsministern
              parti och blev moderat.
            </seg>
            <seg xml:id="i-bc77ea31f1176b18-0">
              Nej, vi har alltid stått för samma värderingar, människosyn och
              grundsyn. Det har byggt upp det samhälle vi har i dag som ni håller
              på att rasera. Vår politik har lett till att vårt samhälle har
              rest sig ur fattigdom och blivit ett av världens rikaste länder
              med en sysselsättningsnivå som få länder kan komma i närheten
              av.
            </seg>
            <seg xml:id="i-3bbd6389a64b6e02-0">
              Det var lite spännande med berättelsen om hur det går till i
              den borgerliga regeringen när man förhandlar om budgeten. Det
              är inte varje gång man får igenom det man vill åstadkomma, sade
              arbetsmarknadsministern. Vem i budgetförhandlingarna om 2006/07
              års budget var det som ville nita småbarnsföräldrarna? Det skulle
              vara spännande att få detta åskådliggjort. Vem var det? Är det
              Anders Borg som vi får sätta upp som småbarnsföräldrarnas jägare?
              Var det han som höll emot när arbetsmarknadsministern tappert
              kämpade? Det skulle vara roligt att höra.
            </seg>
            <seg xml:id="i-d0112c68cbd12b38-0">
              Det är så arbetsmarknadsministern förklarar att det har gått
              till. I förhandling efter förhandling har arbetsmarknadsministern
              försökt täppa igen detta och rädda småbarnsföräldrarna. Men det
              har suttit någon i vägen. Det normala i en regering är att det
              är finansministern som håller emot. Det ska bli spännande att
              se om finansministern accepterar bilden att det är han som har
              hindrat reformerna som skulle ha kunnat hjälpa småbarnsföräldrarna.
            </seg>
          </u>
          <note type="speaker" xml:id="i-300c5cc851e36a06-0">
            Anf. 41 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-21" who="unknown">
            <seg xml:id="i-af4ddafcb5f60a6d-0">
              Fru talman! Patrik Björck avslutar med ännu en hederlig konspirationsteori.
              Det är fascinerande. Mest fascinerande är det dock när Patrik
              Björck säger: Vår politik har lett till att landet har rest sig.
            </seg>
            <seg xml:id="i-cb1743e87b851706-0">
              Med all respekt, jag trodde att det var enskilda personers och
              småföretagares hårda arbete och flit som arbetade upp landet ur
              elände och fattigdom från 1870 när vi var ett av Europas fattigaste
              länder till 1930 när vi var ett av Europas rikaste. Det var 70-
              och 80-talens socialdemokrati som raserade Sverige och flyttade
              det från första plats i tillväxt och välfärdsligor till långt
              ned på listan. Det var snarare så det var.
            </seg>
            <seg xml:id="i-df919be489afd898-0">
              Självbilden hos socialdemokratin vet inga gränser i sitt fantastiska
              självhyllande. Någon gång vore det skönt med lite distans till
              den egna historien.
            </seg>
            <seg xml:id="i-8b707574a1d9c003-0">
              Jag går tillbaka till Jasenko Omanovics ursprungsfråga i interpellationen,
              för det är den vi är här för att diskutera. Han ställer frågan:
              Avser arbetsmarknadsministern att ta initiativ till att nu genomföra
              förändringar i arbetslöshetsförsäkringen så att småbarnsföräldrar
              inte drabbas ekonomiskt vid en eventuell arbetslöshet? Svaret
              på frågan är: Initiativ är taget, proposition kommer i mars.
            </seg>
          </u>
          <note xml:id="i-e77a04554fbb1cb5-4">
            Överläggningen var härmed avslutad.
          </note>
          <note xml:id="i-87dd1082a45fb2b2-0">
            8 § Svar på interpellation 2008/09:169 om Arbetsförmedlingens
            resurser för dem som står längst från arbetsmarknaden
          </note>
          <note type="speaker" xml:id="i-cbc395b8c598b4a1-0">
            Anf. 42 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-22" who="unknown">
            <seg xml:id="i-36cbc25ffba5d1d3-0">
              Fru talman! Sylvia Lindgren har frågat mig om jag avser att vidta
              några åtgärder för att de arbetssökande som har det svårast att
              komma in på arbetsmarknaden får mer resurser. Vidare har hon frågat
              mig vilka åtgärder jag ämnar vidta för att personer med specifika
              inlärningssvårigheter som dyslexi, adhd och Aspergers syndrom
              ska få en reell chans till ett arbete. Slutligen undrar hon vad
              jobb- och utvecklingsgarantins tredje fas innebär för denna grupp.
            </seg>
            <seg xml:id="i-64c94f7c81c15125-0">
              Regeringen har vidtagit flera åtgärder för dem som har det svårast
              att komma in på arbetsmarknaden, bland annat genom nystartsjobben
              och jobb- och utvecklingsgarantin. Drygt 15 procent av alla nystartsjobb
              har gått till personer med funktionsnedsättning sedan starten
              i januari 2007. Av samtliga deltagare i jobb- och utvecklingsgarantin
              uppgår andelen med en funktionsnedsättning till 31 procent. Min
              förhoppning är att införandet av tredje fasen av garantin ska
              bidra till att öka sysselsättningstillfällen för dessa deltagare.
            </seg>
            <seg xml:id="i-776f1dc7377942c7-0">
              Flera åtgärder vidtas därtill för att fler personer med funktionsnedsättning
              ska kunna försörja sig genom arbete. För att arbetsgivare i större
              utsträckning ska anställa personer med större stödbehov höjs i
              enlighet med budgetpropositionen 2009 det ekonomiska stödet för
              arbetshjälpmedel till som mest 100 000 kronor per år. Arbetsgivaren
              och den som har funktionsnedsättningen kan vardera få detta stöd.
              Av samma anledning höjs också stödet för personligt biträde till
              maximalt 60 000 kronor per år för anställda och 120 000 kronor
              per år för företagare.
            </seg>
            <seg xml:id="i-35c2ffd2e0e9622a-0">
              Regeringen har också kraftigt ökat resurserna till lönebidrag
              och Samhall AB. Det motsvarar drygt 2 000 lönebidragsplatser och
              ca 1 000 platser i Samhall AB. Regeringen satsar totalt 2,4 miljarder
              kronor under perioden 2007 till 2010. Personer med psykisk funktionsnedsättning,
              som har exempelvis adhd och Aspergers syndrom, omfattas av dessa
              insatser och är en prioriterad målgrupp inom ramen för skyddat
              arbete hos offentliga arbetsgivare, trygghets- och Samhallsanställningar.
            </seg>
            <seg xml:id="i-28d498263ee00b91-0">
              Mot denna bakgrund avser jag för närvarande inte att vidta några
              ytterligare åtgärder.
            </seg>
          </u>
          <note type="speaker" xml:id="i-c61c98da535301b6-0">
            Anf. 43 SYLVIA LINDGREN (s):
          </note>
          <u who="sylvia_lindgren_71c9d0" xml:id="i-783565215053d40d-0">
            <seg xml:id="i-4c3def6874e95d81-0">
              Fru talman! Jag tackar Sven Otto Littorin för svaret. Det är
              ett svar som är näst intill identiskt med det svar som vi skulle
              ha diskuterat den 25 november. Avvikelsen är endast en tillfogad
              mening av teknisk karaktär om att både arbetsgivare och arbetstagare
              kan använda sig av arbetshjälpmedlen.
            </seg>
            <seg xml:id="i-78820a596072ff33-0">
              Fru talman! Enligt arbetsmarknadsministerns svar ska arbetet
              med personer med funktionsnedsättningar prioriteras. Uttrycker
              man sig så borde det väl i regeringens ambitioner ligga lite mer
              när det gäller människor med funktionsnedsättningar och att de
              ska komma ut på arbetsmarknaden så snart som möjligt. Det kan
              vara genom individuellt utformade åtgärder, och det pratas mycket
              om matchning. Men det behövs mycket mer. Det behövs både bredd
              och djup i den här frågan. Det behövs upplysning, information,
              utbildning, kommunikation och kampanjer gentemot arbetsgivarna
              så att de vågar anställa personer med funktionshinder. Det behövs
              kunskap hos allmänhet och arbetskamrater.
            </seg>
            <seg xml:id="i-cd6e23f4fa57f820-0">
              Det finns uppgifter från november om att ca 140 000 med funktionshinder
              är inskrivna på arbetsförmedlingarna runt om i landet. De har
              knappast minskat de två senaste månaderna. Dagens situation på
              arbetsmarknaden gynnar naturligtvis inte de grupper som står längst
              från arbetsmarknaden.
            </seg>
            <seg xml:id="i-b7e48916bf8b8cd7-0">
              Regeringen missade tyvärr att använda högkonjunkturen för dem
              som står längst från arbetsmarknaden.
            </seg>
            <seg xml:id="i-c8cd0df15376c37b-0">
              Frågor om de här problemen måste få ställas.
            </seg>
            <seg xml:id="i-599571504e34234b-0">
              Varför väljer arbetsgivarna bort personer med funktionsnedsättning?
              Har Arbetsförmedlingens och Försäkringskassans satsningar på dessa
              grupper varit ett misslyckande? Vilka kontakter, diskussioner
              och funderingar har man om detta från departementets och ministerns
              sida? Vilka åtgärder riktade insatser, direkta kontakter och så
              vidare ämnar ministern vidta för att få arbetsgivarna att våga
              anställa personer med funktionsnedsättningar?
            </seg>
            <seg xml:id="i-ea6508c02d38cb1f-0">
              Det går inte att dra alla funktionsnedsättningar över en kam.
              Det behövs olika åtgärder och olika verktyg beroende på hur funktionsnedsättningen
              ser ut. Det går inte att använda samma medicin till personer med
              fysiska handikapp som till dem med osynliga handikapp. Det var
              därför jag tog upp frågan om till exempel adhd, dyslexi, Aspergers
              syndrom och så vidare.
            </seg>
            <seg xml:id="i-6b0cb6f5de2788dc-0">
              Det blir många frågor på samma gång, men det är ju det som interpellationsdebatterna
              är till för.
            </seg>
            <seg xml:id="i-b70476907f705a9f-0">
              Min följdfråga är: Har arbetsmarknadsministern ställt sig frågan
              om de reguljära arbetsförmedlingarna och deras kontor kan upprätthålla
              tillräckliga kunskaper om samtliga funktionshinder så att man
              kan komma lite närmare det som man gärna uttrycker med ord, nämligen
              att personer med funktionsnedsättning ska prioriteras på arbetsmarknaden?
              Man har ju nu tagit kompetensen från en samlad organisation och
              smetat ut på förmedlingarna, åtminstone här i Helsingfors där
              man på Kronan hade en samlad hög kompetens i de här frågorna.
            </seg>
          </u>
          <note type="speaker" xml:id="i-d3b86c5133fb0a68-0">
            Anf. 44 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-23" who="unknown">
            <seg xml:id="i-67fea9653696fe82-0">
              Fru talman! Låt mig först och främst säga att jag är glad att
              Sylvia Lindgren har ställt den här interpellationen igen så att
              vi fick den debatt som jag tyvärr var tvungen att avbryta eftersom
              mina barn blev sjuka.
            </seg>
            <seg xml:id="i-290ce02fbb12218a-0">
              Det är en oerhört viktig och central fråga. Det tror jag att
              Sylvia Lindgren och jag är helt överens om. Vi har ju debatterat
              liknande frågor flera gånger.
            </seg>
            <seg xml:id="i-d52af8393a3d369e-0">
              Jag har flera gånger träffat handikapporganisationer och andra
              som är djupt engagerade i den här typen av frågor, senast för
              några månader sedan när Maria Larsson och jag träffade handikapporganisationerna
              för att diskutera och gå igenom den här och andra frågor som är
              viktiga för personer med olika typer av funktionsnedsättningar.
            </seg>
            <seg xml:id="i-da36dcb7aa2d7198-0">
              Man kan glädja sig åt några saker. Andelen funktionshindrade
              har ökat på arbetsmarknaden de senaste åren. Men jag delar Sylvia
              Lindgrens uppfattning den är alldeles för låg.
            </seg>
            <seg xml:id="i-66cf34aea5690c04-0">
              Jag tror att vi delar uppfattningen att en funktionsnedsättning
              inte ska vara ett hinder för deltagande på arbetsmarknaden eller
              i samhällslivet i övrigt. Vi måste hitta olika former för att
              tillgodose enskilda personers rätt att delta i arbets- och samhällsliv
              på samma sätt som alla andra och att vi får de bryggor eller sänkta
              trösklar som ger bäst effekt.
            </seg>
            <seg xml:id="i-0f6e8b07fe513887-0">
              Det bygger på respekt för den enskilda personens vilja och motivation
              att vara delaktig. Det bygger också på en uppfattning om att det
              är slöseri att samhället inte tar vara på den viljan.
            </seg>
            <seg xml:id="i-dd7e57880947e0a6-0">
              Det finns inga lätta svar; det är en slutsats. Det här är en
              fråga som jag också ofta diskuterar med kolleger runt om i Europa.
              Hur gör man för att underlätta för fler att delta?
            </seg>
            <seg xml:id="i-8da5b87ea2779aed-0">
              För några månader sedan pratade jag rätt mycket med min holländske
              kollega för att få intryck och erfarenheter. I Holland genomförde
              man ju för ett antal år sedan en stor reform för funktionsnedsattas
              möjligheter att ta sig in i arbetslivet. Vi kommer att åka till
              Holland i april för ett gemensamt seminarium på just det temat.
              Hur gör man? Vad finns det för goda exempel i länder runt omkring
              på hur man underlättar detta?
            </seg>
            <seg xml:id="i-8fbef48ecc408023-0">
              Jag delar helt och hållet Sylvia Lindgrens uppfattning. Man kan
              inte dra alla funktionsnedsättningar över en kam. Det går alltså
              inte att ha en åtgärd som löser alla problem.
            </seg>
            <seg xml:id="i-b94f3f143deda66e-0">
              Det är möjligt att jag och Sylvia Lindgren delar uppfattning
              också när det gäller att vi måste ha både information och kunskap
              och göra olika typer av insatser för att ändra den allmänna uppfattningen
              och attityderna i samhället för att göra det möjligt för dem som
              har en funktionsnedsättning att komma in.
            </seg>
            <seg xml:id="i-5c885ad9792309e1-0">
              Jag tycker också att det är bra att Sylvia Lindgren i sin interpellation
              lyfter fram de funktionsnedsättningar som inte syns. Mytbildningen
              eller missförståelsen är ännu större när man inte kan se funktionsnedsättningen.
              Därmed blir deras problem ännu större.
            </seg>
            <seg xml:id="i-9f78f8110e50cec9-0">
              Jag tror att det finns flera olika lösningar som vi åtminstone
              ska försöka med. Men jag är definitivt beredd att försöka med
              andra lösningar som kan finnas utomlands eller i Sverige.
            </seg>
            <seg xml:id="i-b82b1cefbed8cf8f-0">
              En är att försöka få en samlad kompetensorganisation inom ramen
              för Arbetsförmedlingen. Jag tror att en sammanhållen myndighet
              har möjlighet att ha ett centralt kompetenscentrum för den här
              typen av kompetens.
            </seg>
            <seg xml:id="i-e382ba03c4495208-0">
              Upphandlingen av kompletterande aktörer inom ramen för jobb-
              och utvecklingsgarantin syftar till att ge möjlighet för en tredjedel
              av platserna att handlas upp av sådana som har den typen av erfarenhet
              som är svår att anställa till sig eller köpa till sig. Det finns
              många exempel på det. Vi har till exempel Fontänhusen och Left
              is Right som jobbar med personer med Aspergers syndrom, och andra
              vars kompetens vi behöver för att möjliggöra för personer med
              olika typer av funktionsnedsättningar att komma i arbete.
            </seg>
          </u>
          <note type="speaker" xml:id="i-6eb95bde7ec1d834-0">
            Anf. 45 SYLVIA LINDGREN (s):
          </note>
          <u who="sylvia_lindgren_71c9d0" xml:id="i-783565215053d40d-1">
            <seg xml:id="i-06189ef64b2562fe-0">
              Fru talman! Jag känner nästan att jag rodnar över att Sven Otto
              Littorin gång efter annan säger att det här är viktiga frågor.
              Jag undrar därför varför man inte skriver så i interpellationssvaret.
              Det andas inte mycket av det som Sven Otto Littorin nu säger sig
              vilja diskutera.
            </seg>
            <seg xml:id="i-9031a507c459afbd-0">
              Det går inte att hänvisa till nystartsjobb, instegsjobb, jobbgaranti,
              jobbgaranti för unga, nyfriskjobb och alla de här populistiska
              uttrycken för ofta gamla idéer när det med all tydlighet är så
              att arbetsgivarna som ska svara på detta inte anammar de funktionshindrade
              och dem som står längst från arbetsmarknaden. Därför måste man
              se mycket djupare på problemet.
            </seg>
            <seg xml:id="i-46101c5659f8d54b-0">
              Jag frågar igen: Är det realistiskt att varje arbetsförmedlingskontor
              ska kunna ge likvärdig tillgänglighet och service till samtliga
              funktionsgrupper? Jag tror inte det. Frågan är så bred. Därför
              är jag bedrövad över att man i samband med omorganisationen har
              slagit sönder den specialkompetens som har funnits inom det här
              området. Det tycker jag är bedrövligt.
            </seg>
            <seg xml:id="i-f4e345e42b6e07f0-0">
              Jag lovordar Samhall i mångt och mycket, men i samband med den
              situation vi har i dag har det varit artiklar i tidningarna om
              att Samhall inte har några praktikplatser. Man har ingen möjlighet
              att slussa folk vidare. Det blir inlåsningseffekter. I andra änden
              kommer ingen in.
            </seg>
            <seg xml:id="i-12c0a4bf294e047c-0">
              Vi har också en allmän skollag i det här landet. Det tycker jag
              är jättebra. Men hur blir det sedan? Har man slutat skolan finns
              det ingenting som kommer därefter. Det skulle finnas någon direkt
              form av praktikplatser för dem med funktionshinder som har svårt
              att komma ut på arbetsplatser så att de åtminstone får något att
              börja med så att de får ett ökat självförtroende genom att komma
              in på ett arbete. Även om en person med funktionshinder bara jobbar
              två timmar i veckan har man ändå en möjlighet att berätta: Jag
              finns i tjänst. Jag har ett jobb. Jag betyder någonting för samhället
              i dess helhet.
            </seg>
            <seg xml:id="i-6c678f8193f8feb3-0">
              Detta är så oerhört viktiga delar i arbetslinjen och i funktionen
              arbete för den enskilda individen. Jag skulle därför önska att
              man tog till sig det på ett betydligt bättre sätt än vad man gör.
            </seg>
            <seg xml:id="i-e7921a646ca6facf-0">
              Vi vet också att det många gånger tar längre tid för dem som
              är funktionshindrade att komma in i ett arbete. Det behövs ibland
              också längre tid för utbildning. Vi måste också kunna se möjligheter
              att gå vidare med den punkten.
            </seg>
            <seg xml:id="i-513bb48711fcfff2-0">
              Jag blir därför lite fundersam över det som ministern skriver
              i slutet av svaret:
            </seg>
            <seg xml:id="i-298a89bd695bbbac-0">
              Personer med psykisk funktionsnedsättning som har till exempel
              adhd och Aspergers syndrom omfattas av dessa insatser och är en
              prioriterad målgrupp inom ramen för skyddat arbete hos offentliga
              arbetsgivare, trygghets- och Samhallsanställningar.
            </seg>
            <seg xml:id="i-66e5619d435ed518-0">
              Jag tycker faktiskt att det är att hårdra detta. Det skulle i
              så fall handla om personer med grav psykisk funktionsnedsättning.
              Men att man drar personer med adhd, Aspergers syndrom och så vidare
              över en kam på det sättet vänder jag mig mot. Jag är nämligen
              övertygad om att med tillgång till arbetsplatser och med rätt
              hjälpmedel har många med dessa funktionsnedsättningar samma möjligheter
              och arbetsförmåga som andra.
            </seg>
          </u>
          <note type="speaker" xml:id="i-fe910b94b3c1f267-0">
            Anf. 46 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-24" who="unknown">
            <seg xml:id="i-1828b134013d4761-0">
              Fru talman! Jag delar i grunden den uppfattningen. Jag tror också,
              som Sylvia Lindgren sade i början, att många blommor ska blomma.
              Det går inte att dra alla över en kam. Det måste finnas väldigt
              många vägar in eftersom varje funktionsnedsättning i sig är rätt
              unik.
            </seg>
            <seg xml:id="i-f168372879b4788d-0">
              Jag ska försöka dela upp detta lite grann. Jag tror att en del
              naturligtvis handlar om resurser, en del handlar om attityder,
              en del handlar om goda exempel, och en del handlar om erfarenheter
              som vi kan ta till oss från Sverige och andra länder. Sedan får
              man på alla dessa fronter försöka göra goda saker och se vilket
              som fungerar. Och där utvecklar man olika typer av nya lösningar.
            </seg>
            <seg xml:id="i-f5d8e675a210532e-0">
              När det gäller resurser är det klart att nystartsjobben ändå
              har visat sig vara en bra väg. Jag säger inte att de är lösningen
              på livets alla gåtor och problem. Men det är en bra lösning på
              detta problem. Eftersom 15 procent av nystartsjobbarna har en
              funktionsnedsättning det är en större andel än som finns totalt
              i samhället har det visat sig vara en relativt bra väg för många.
              Jag säger inte att det är det för alla, men för många är det det.
              Många av de nystartsjobbare som har en funktionsnedsättning har
              varit borta ett år och i många fall väldigt mycket mer från arbetsmarknaden,
              och de har på detta sätt haft en möjlighet att få ett arbete att
              gå till. Men det är, som sagt, inte hela lösningen.
            </seg>
            <seg xml:id="i-7884363c245e57f3-0">
              En annan del av lösningen kan vara lönebidrag och Samhallsanställningar
              för somliga, inte för alla men för somliga. Då är det klart att
              det är väldigt glädjande att vi har gjort en större satsning på
              lönebidrag och Samhall än vad Socialdemokraterna har mäktat med
              under många år, nämligen de 2,4 miljarder mellan 2007 och 2010
              som vi har anslagit. Men det räcker inte heller. Jag håller med
              om det. Det är en del av lösningen men inte hela.
            </seg>
            <seg xml:id="i-cea4661bff9fce96-0">
              Vi har fördubblat arbetshjälpmedlen, och vi har ökat biståndet
              för personligt biträde. Det är ytterligare en liten pusselbit.
              Men det räcker inte heller.
            </seg>
            <seg xml:id="i-800a02e167d7c43a-0">
              I grunden är det klart att mycket beror på attityder mitt andra
              stora sjok. Där tror jag att det finns många saker som vi kan
              göra. Vi har slagit samman de olika ombudsmän som finns till en
              diskrimineringsombudsman. Syftet är att man ska kunna titta på
              olika aspekter av diskriminering så att sådan inte ska förekomma.
              En sak är att i lag och praxis vara tydlig med att det inte är
              okej att diskriminera personer som har olika typer av funktionsnedsättningar
              eller någonting annat som de kan diskrimineras för. Det är naturligtvis
              viktigt att ha ett lagstöd för detta. Men det räcker inte heller
              med det.
            </seg>
            <seg xml:id="i-76cb098205f0a93d-0">
              Sedan handlar det om att arbeta med olika typer av förändrade
              attityder. Här gör parterna ett väldigt bra och viktigt arbete
              på arbetsmarknaden och är med och informerar och försöker visa
              på vilka möjligheter som finns och vilka alternativa stöd som
              kan finnas på olika sätt och vis.
            </seg>
            <seg xml:id="i-6ed8f27bda12c319-0">
              Jag har talat med Rådet för integration i näringslivet, som är
              en partssammansatt funktion som arbetar framför allt med personer
              med utländsk bakgrund, och undrat om inte den formen skulle kunna
              vara bra också för att diskutera frågor om personer med olika
              typer av funktionsnedsättningar.
            </seg>
            <seg xml:id="i-ae9eeabeefdfd4ca-0">
              Vi diskuterar ofta dessa frågor med handikapporganisationerna
              för att få deras inspel och intryck av vad som skulle behöva göras
              eller för att på olika sätt försöka uppmärksamma dessa frågor.
            </seg>
            <seg xml:id="i-16b870d68632e30f-0">
              Även kommunerna spelar stor roll. I Östersund besökte jag ett
              projekt som arbetar just med personer med psykiska funktionsnedsättningar.
              Där kunde man erbjuda olika typer av arbetsuppgifter. Jag var
              bland annat på ett bilföretag som erbjöd arbete för sju åtta personer.
              Dessa personer var väldigt väl integrerade i den ordinarie övriga
              verksamheten på ett sätt som var oerhört glädjande och väldigt
              bra. Det visar precis på det som Sylvia Lindgren pekar på, nämligen
              denna självkänsla när man gör någonting som behövs, att man behövs
              och är med. Det tror jag är väldigt viktigt.
            </seg>
            <seg xml:id="i-0bf314b5d7912f13-0">
              Den tredje delen handlar om goda exempel. Jag talade om de sociala
              företagen. Den fjärde delen handlar om erfarenhetsutbyte med andra
              länder för att man ska få goda kunskaper och erfarenheter. Jag
              får återkomma mer till dessa två delar i nästa inlägg.
            </seg>
          </u>
          <note type="speaker" xml:id="i-f3a29876898e06f3-0">
            Anf. 47 SYLVIA LINDGREN (s):
          </note>
          <u who="sylvia_lindgren_71c9d0" xml:id="i-783565215053d40d-2">
            <seg xml:id="i-508b28bb5eba9285-0">
              Fru talman! Jag tycker återigen att det är synd att det inte
              stod mer i interpellationssvaret. Det är ganska hårt skrivet om
              man går in och analyserar texten. Man har definitivt inte sett
              någonting av bredden i dessa frågor, utan man hänvisar mer till
              nystartsjobben och den typen av aktiviteter som inte har rönt
              så goda resultat i dessa fall.
            </seg>
            <seg xml:id="i-d5edf8c3dd94256c-0">
              Jag tycker också att det är oerhört trist när vi hamnar i dessa
              budgetdebatter om vem som har gjort mest i fråga om detta och
              vad som behövs.
            </seg>
            <seg xml:id="i-fd69459b956fbff4-0">
              Mellan 1996 och 2006 ökade vi antalet lönebidragsplatser från
              52 259 till 71 364, och vi ville öka det med ytterligare 500 mer
              än vad regeringen föreslår. Dessutom hade vi fler platser i OSA.
              Det är lite trist, Sven Otto Littorin, när det är den dansen som
              du bjuder upp till och inte vill diskutera bredden i frågorna.
              Det finns lite mer i diskussionen än vad som har tagits upp här
              i debatten.
            </seg>
            <seg xml:id="i-e3f7f8a8b8a4105a-0">
              En annan fråga som också fanns med i interpellationen gällde
              den tredje fasen. Det lämnades ett pressmeddelande om den frågan
              i går. Det gjorde mig något besviken. Det innebär nästan inga
              resurser till utbildning och praktik. På så vis permanentas förhållandena
              för dem som står längst från arbetsmarknaden när det gäller att
              komma in på densamma. Vad de behöver är ofta praktikplatser.
            </seg>
            <seg xml:id="i-dfac232a82ca6b4d-0">
              Det går inte att komma ifrån, Sven Otto Littorin, att det är
              resurser som behövs. Då kan vi gärna komma in på de besparingar
              som har gjorts i olika sammanhang där budskapet har varit att
              de skulle ge fler jobb. Men onekligen har de också gett många
              inlåsningseffekter, och det beklagar jag.
            </seg>
          </u>
          <note type="speaker" xml:id="i-6a0fb0514abc32ad-0">
            Anf. 48 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-25" who="unknown">
            <seg xml:id="i-d8856f201236165d-0">
              Fru talman! När det gäller tredje fasen i jobb- och utvecklingsgarantin
              antog vi förordningen i går. Tanken är att Arbetsförmedlingen
              ska hålla i en anordnargrupp för att hitta den typen av arbetsgivare
              och den typen av platser som behövs. Min starka uppfattning är
              att de ska bygga på en så individuell utgångspunkt som möjligt
              för att man ska möjliggöra för till exempel sådana personer som
              har funktionsnedsättningar och har varit borta väldigt länge från
              arbetsmarknaden.
            </seg>
            <seg xml:id="i-34bfe1d486096289-0">
              Under mina sista minuter ska jag utveckla de två sista delarna
              som jag inte hann med i mitt förra inlägg. Jag tror att goda exempel
              är oerhört värdefulla. Många sociala företag gör här ett oerhört
              bra arbete som det är svårt att koppla till den offentliga verksamheten.
              Men vi måste hitta former för att ta till oss kunskaper, erfarenheter
              och möjligheter på annat sätt. Då tror jag på att handla upp just
              den typen av tjänster genom kompletterande aktörer.
            </seg>
            <seg xml:id="i-f7af990e4e4ba9e0-0">
              Fontänhusen Sylvia Lindgren har säkert också varit där är en
              oerhört spännande verksamhet för personer med olika typer av psykiska
              funktionsnedsättningar. Jag har talat med flera personer som arbetar
              med denna typ av företag. Det handlar bland annat om att erbjuda
              en sysselsättning, en aktivering, som gör att dessa personer känner
              sig tillvaratagna. Men man fyller ofta en större funktion än så
              i dessa sociala företag. Man är också med och hjälper till i de
              övriga delarna av livet på ett sätt som gör att man får en struktur,
              mening och funktion som är väldigt bra. Kan vi hitta fler vägar
              för det vill jag gärna utforska detta.
            </seg>
            <seg xml:id="i-8f9de23c3bc497d3-0">
              Ett sätt att lyfta fram den här typen av frågor är den stora
              konferens om utanförskapsbekämpning som vi inom ramen för ordförandeskapet
              i Europeiska unionen kommer att ha i oktober i höst. Den kommer
              till inte ringa del att handla just om den här typen av frågeställningar.
              Jag ser fram emot att kunna delta mer aktivt tillsammans med Sylvia
              Lindgren och andra för att debattera den här typen av frågor.
            </seg>
          </u>
          <note xml:id="i-e77a04554fbb1cb5-5">
            Överläggningen var härmed avslutad.
          </note>
          <note xml:id="i-c4b54ba704d6aec6-0">
            9 § Svar på interpellation 2008/09:180 om hemresor för deltagare
            i åtgärder inom aktivitetsstöd
          </note>
          <note type="speaker" xml:id="i-0b9e9e3e1eadb26a-0">
            Anf. 49 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-26" who="unknown">
            <seg xml:id="i-7becf729fc9477a4-0">
              Fru talman! Maria Stenberg har frågat mig om jag nu avser att
              ta initiativ till att göra det möjligt för fler arbetslösa småbarnsföräldrar,
              som deltar i åtgärder inom aktivitetsstöd utom pendlingsavstånd,
              att ta ett större föräldraansvar genom fler hemresor.
            </seg>
            <seg xml:id="i-ebe1b3daaaf86c1a-0">
              Maria Stenberg påtalar att det försämrade arbetsmarknadsläget
              kan komma att leda till fler utbildningar utom pendlingsavstånd,
              oavsett lämpligheten i det, och ställer mot bakgrund av det samma
              fråga som jag besvarade i ett frågesvar i september.
            </seg>
            <seg xml:id="i-699f88dbfbc8e6c0-0">
              Att arbetsmarknadsläget har förändrats förändrar, enligt min
              mening, inte det faktum att en anvisning till ett arbetsmarknadspolitiskt
              program föregås av en bedömning av huruvida programmet är lämpligt
              såväl för den enskilde som ur ett arbetsmarknadspolitiskt perspektiv.
              Jag vill dessutom hävda att den som får möjlighet att delta i
              en arbetsmarknadsutbildning redan med nuvarande regler får ett
              generöst stöd från samhället jämfört med personer som deltar i
              andra typer av utbildningar. En arbetsmarknadsutbildning är ofta
              en dyr utbildning där deltagaren får aktivitetsstöd i stället
              för studiemedel som till stor del består av lån. Utöver att Arbetsförmedlingen
              finansierar utbildningskostnader och ersättningen till deltagaren
              finns möjlighet att få visst stöd för både resor och dubbelt boende.
            </seg>
            <seg xml:id="i-78565c528e8c77b3-0">
              Mitt svar är därför att jag för närvarande inte avser att ta
              initiativ till att förändra regelverket för reseersättning i samband
              med deltagande i program med aktivitetsstöd.
            </seg>
          </u>
          <note type="speaker" xml:id="i-4b00a0da51e11c0d-0">
            Anf. 50 MARIA STENBERG (s):
          </note>
          <u who="hans_stenberg_6f64dd" xml:id="i-c7e069783ce589de-0">
            <seg xml:id="i-c8013afa60c52307-0">
              Fru talman! Jag tackar ministern för svaret. Det finns uppenbara
              goda anledningar för mig som norrbottning och glesbygdsbo att
              lyfta fram frågor som handlar om hur människors vardag ser ut
              när man bor i glesbygd. Om jag ska vara helt ärlig verkar inte
              arbetsmarknadsminister Sven Otto Littorin helt insatt i hur livet
              och vardagen kan bli för en arbetslös förälder och andra som bor
              långt bort från Helsingforss innerstad.
            </seg>
            <seg xml:id="i-79b811449123749d-0">
              Låt mig berätta om hur verklighetens vardag kan se ut för en
              arbetslös småbarnspappa från Älvsbyn. Han finns, eftersom han
              kontaktade mig. Det var därför arbetsmarknadsministern fick frågan
              om en ändring i Arbetsförmedlingens förordning i september. I
              hans familj finns ett barn som har särskilda behov och därför
              behöver stöd från båda sina föräldrar. Hans fru hade dessutom
              sjukersättning sedan en tid tillbaka, och med tanke på att familjens
              ekonomi näst intill var i fritt fall efter regeringens hårdföra
              och orättvisa politik för arbetslösa och sjuka var han glad över
              sin chans att stärka sina odds på arbetsmarknaden.
            </seg>
            <seg xml:id="i-a25da1aaad93dedd-0">
              Arbetsmarknadsutbildningen var verkligen en ny chans till jobb
              för honom och därmed bättre ekonomi för familjen. Men bekymret
              uppstod när han insåg att utbildningen var förlagd till Övertorneå
              och han endast skulle få ekonomisk hjälp att komma hem till familjen
              en gång i månaden. Det är 21 mil enkel resa till Övertorneå från
              Älvsbyn, utan möjlighet till kollektivtrafik. Att tro att en arbetslös
              har möjlighet att själv stå för bensinkostnaden för resterande
              hemresor är en utopi. Prova själv att försörja din familj och
              dina barn på ersättningen från a-kassan och sjukersättningen!
            </seg>
            <seg xml:id="i-0dbc648571140701-0">
              Bara det faktum att någon människa i dag får chansen att gå en
              arbetsmarknadsutbildning är som en vinst på Lotto, med tanke på
              regeringens utarmning av möjligheten för vuxna människor att få
              en andra utbildningschans. Det är klart att jag då blir förvånad,
              bekymrad och lite ilsken över att det verkar vara så oändligt
              svårt för arbetsmarknadsministern att ens diskutera möjligheten
              att bevilja fler hemresor i fall där det finns särskilda familjeskäl.
            </seg>
            <seg xml:id="i-29c76d05b87cc1d2-0">
              Arbetsmarknadsministern har makten i dag att ändra i förordningen.
              Vips skulle det finnas en möjlighet för Arbetsförmedlingen att
              efter prövning hjälpa till med fler hemresor. Berätta och tala
              om för människor som av särskilda skäl behöver vår hjälp varför
              det är så svårt att ens få arbetsmarknadsministern att diskutera
              det faktum att Sverige är ett avlångt land och att det i sig innebär
              att människors vardag och möjligheter ser olika ut!
            </seg>
          </u>
          <note type="speaker" xml:id="i-a01c10c952e06ff1-0">
            Anf. 51 JASENKO OMANOVIC (s):
          </note>
          <u xml:id="i-7584920af9e36052-27" who="unknown">
            <seg xml:id="i-66fdb382dacc754d-0">
              Fru talman! Nu talar vi igen om det härliga ämnet småbarnsföräldrar.
              Jag tycker att det är väldigt bra att diskutera i en interpellationsdebatt
              vilka förutsättningar småbarnsföräldrar nu har att komma tillbaka
              till arbetsmarknaden.
            </seg>
            <seg xml:id="i-1534d79db3790d1d-0">
              Vi har diskuterat i en tidigare debatt hur de straffas om de
              tar hand om sina barn och hur de straffas om de vill vara mer
              med sina barn. När de nu efter den bestraffningen är inne i arbetslösheten,
              vilka möjligheter har de då att komma tillbaka?
            </seg>
            <seg xml:id="i-04a2a08d745dc92b-0">
              Jag tror inte att det här enbart är ett problem för våra norrländska
              småbarnsföräldrar. Det här problemet är bredare än så.
            </seg>
            <seg xml:id="i-055f823617f34133-0">
              Vi har en arbetsmarknad som är i ständig förändring. När jag
              på 90-talet jobbade som arbetsförmedlare träffade jag många småbarnsföräldrar
              som var så sugna på att få ett jobb och hade så stark vilja att
              kunna ge sina barn mer än a-kasseersättningen erbjöd den var i
              och för sig lite högre än den är i dag. Viljan finns kvar hos
              föräldrarna att erbjuda sina barn mer. Därför tar man chansen
              att utbilda sig.
            </seg>
            <seg xml:id="i-a8107625ba78ad13-0">
              Det behöver inte vara så att man har ett barn med särskilda behov.
              Det kan räcka att man har tre små barn och en förälder som ständigt
              är borta. Det kan betyda att den andra föräldern inte orkar med.
              Det kan vara så.
            </seg>
            <seg xml:id="i-faade87ff1ce00c3-0">
              Jag tror att vi är överens om att det är viktiga frågor. Det
              handlar inte bara om hur vi ska få föräldrarna tillbaka i arbete.
              Familjepolitiken handlar om vad som händer om 20 år. Har vi en
              bra familjepolitik, erbjuder vi bra möjligheter för småbarnsföräldrar,
              då är det fler som vågar vara småbarnsföräldrar, fler i landet
              som vågar ta steget och bilda familj. Vem är vinnare på det? Sverige
              är vinnare på det! Det är Sveriges framtid vi pratar om.
            </seg>
            <seg xml:id="i-7c4bf9b4b6594cee-0">
              Om vi nu inte vågar ge småbarnsföräldrar större möjligheter att
              klara av en småbarnssituation, vad händer då? Jo, då sänker vi
              Sveriges framtid. Då sänker vi möjligheterna för Sverige att utveckla
              sin framtid ännu mer. Det är det här vi pratar om i dag, Littorin.
              Vi pratar om småbarnsföräldrars förutsättningar att söka utbildningar
              och ta del av arbetsmarknadsutbildningen, samtidigt som vi egentligen
              pratar om Sveriges framtid. Det gjorde vi även i förra debatten.
            </seg>
            <seg xml:id="i-1cf739993eb60f9a-0">
              Jag tror att det inte är så svårt att åstadkomma som vi har hört.
              Det är bara ett litet beslut från regeringen, om man nu kan överrösta
              finansministern på ett regeringssammanträde. Det är inte svårare
              än så att åstadkomma en förändring i den här frågan och hjälpa
              småbarnsföräldrar att ta steget närmare arbetsmarknaden.
            </seg>
          </u>
          <note type="speaker" xml:id="i-edf9a6404f60a31c-0">
            Anf. 52 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-28" who="unknown">
            <seg xml:id="i-35968bc555c401bc-0">
              Fru talman! Som småbarnsförälder har man naturligtvis lätt att
              sätta sig in i den exakta situationen. Det exempel som Maria Stenberg
              tar upp är onekligen belysande för de avstånd som gäller i delar
              av landet.
            </seg>
            <seg xml:id="i-405dd2f78af0179b-0">
              Det är också därför jag tycker att det är bra att det stöd vi
              har är mycket generösare än nästan alla andra stöd som finns på
              arbetsmarknaden. Det är en dyr utbildning, man får aktivitetsstöd
              och man får stöd till hemresor och dubbelt boende.
            </seg>
            <seg xml:id="i-865e3f36cae1d68c-0">
              Det görs också en lämplighetsbedömning ur både det enskilda perspektivet
              och arbetsmarknadsperspektivet. Jag delar bedömningen att utbildning
              i sig är en god idé. Det är bra att tillskansa sig ny kunskap
              för att ta sig tillbaka till arbetsmarknaden.
            </seg>
            <seg xml:id="i-17dd12910571c97a-0">
              Det finns dock två diskussioner man måste ta. Den ena är om alla
              utbildningar ska ligga inom ramen för arbetsmarknadspolitiken.
              Det tycker vi att de inte ska. Vi har till exempel valt att ordna
              utbildningsplatser utanför Arbetsförmedlingens regi.
            </seg>
            <seg xml:id="i-c8dc21256a6b120b-0">
              Det finns till exempel 10 000 lediga högskoleplatser. Vi ökar
              också antalet utbildningsplatser på andra håll. Det är den ena
              frågeställningen. Om man går en sådan utbildning får man ta studielån
              i stället och på det sättet lösa den problematik som interpellanten
              pekar på.
            </seg>
            <seg xml:id="i-e450dab8fcbb6707-0">
              Den andra frågeställningen är hur generöst stödet ska vara. Det
              finns ingen exakt gräns för det. Jag bara konstaterar att det
              är en dyr utbildning. Man får ett aktivitetsstöd och inte ett
              lån som vid all annan utbildning, och man får hemresa och möjlighet
              till dubbelt boende.
            </seg>
            <seg xml:id="i-ac06f38cf960b49c-0">
              I det läget konstaterar jag bara att det är en väldigt generös
              åtgärd. I dagsläget finns det inte något initiativ på gång för
              att ändra på den generösa regel som i dag finns.
            </seg>
          </u>
          <note type="speaker" xml:id="i-eb542b5a6f92c4d9-0">
            Anf. 53 MARIA STENBERG (s):
          </note>
          <u who="hans_stenberg_6f64dd" xml:id="i-c7e069783ce589de-1">
            <seg xml:id="i-1ecd17c2e786da23-0">
              Fru talman! Det blir väldigt belysande när man berättar om hur
              många människors vardags- och livsvillkor ser ut när de bor långt
              ute i landet och långt bortifrån Helsingforss innerstad. Sverige
              är faktiskt ett avlångt land. Det innebär att människor lever
              under olika förhållanden och med olika förutsättningar. Men det
              i sig ska väl ändå inte behöva vara diskriminerande.
            </seg>
            <seg xml:id="i-810eea53a3da25c6-0">
              Att välja att inte ens försöka att göra någonting åt förordningen
              och därmed ge Arbetsförmedlingen en faktisk möjlighet att hjälpa
              barnfamiljer med flera hemresor känns väldigt orättvist och omodernt.
              Det är verkligen trist för framför allt barnens skull. Det trodde
              jag ändå skulle vara ett rätt gångbart argument. Det handlar om
              att vi tillsammans ser möjligheterna att hjälpa barnen så långt
              som möjligt.
            </seg>
            <seg xml:id="i-bf2bcec2748f16cd-0">
              Som barn väljer man inte själv sina föräldrar. Det är inte deras
              fel att mamma eller pappa har blivit arbetslös och behöver gå
              en utbildning långt hemifrån för att öka sina chanser att få ett
              jobb. De barn som i dag lever i familjer med knaper ekonomi är
              oftast mycket väl medvetna om att det inte finns några pengar
              i familjen. Det finns mycket att tjäna på att se över förordningen
              och utöka möjligheten för Arbetsförmedlingen att ta hänsyn till
              familjer där föräldrar av särskilda skäl behöver ha hjälp att
              åka hem flera helger i månaden.
            </seg>
            <seg xml:id="i-f7e11acf2e3fe28b-0">
              Det är klart att jag kan se nyttan med att samla ihop människor
              från olika orter för att kunna genomföra en i många fall kostsam
              arbetsmarknadsutbildning. Jag kan förtydliga vad jag menar. Det
              kan faktiskt vara så att det finns jobb för en mattläggare hemma
              hos mig i Arjeplog. Då är det mycket smartare och billigare att
              genomföra utbildningen på en annan ort.
            </seg>
            <seg xml:id="i-f535050c55b45a55-0">
              Men då behöver man också se skillnaderna och om det finns en
              arbetslös förälder som har ansvar för små barn. Det är trist att
              arbetsmarknadsministern inte kan se det och vill göra någonting
              åt det. Det duger inte att i dagsläget säga att man inte ens vill
              titta på frågan. Ni har i dag makten och kan besluta om en förändring
              här och nu.
            </seg>
            <seg xml:id="i-c06504475d067464-0">
              Jag är fullständigt övertygad om att du om du vill kan ta en
              match med finansministern. Det fanns en mycket klok person som
              uttryckte sig så här: Politik är att vilja. Det var Olof Palme
              som uttryckte sig så. Tänk så rätt han hade i att politik verkligen
              handlar om att vilja.
            </seg>
            <seg xml:id="i-ced752485df89c05-0">
              Jag hoppas att arbetsmarknadsministern kan förstå hur det är
              att leva i ett avlångt land och att förutsättningar ser olika
              ut. Det handlar om att ge arbetsförmedlingarna en möjlighet att
              se småbarnsföräldrars olika förutsättningar och möjligheter att
              ta sitt föräldraansvar.
            </seg>
          </u>
          <note type="speaker" xml:id="i-865a2184d4e3ee64-0">
            Anf. 54 JASENKO OMANOVIC (s):
          </note>
          <u xml:id="i-7584920af9e36052-29" who="unknown">
            <seg xml:id="i-06b2c416222ab255-0">
              Fru talman! Jag tycker inte om när man lite grann förenklar saker
              och ting och säger att det finns 10 000 högskoleplatser. Går man
              en arbetsmarknadsutbildning blir man anvisad av Arbetsförmedlingen.
              Det är stor skillnad mellan att bli anvisad en arbetsmarknadsutbildning
              och att själv välja en högskoleutbildning.
            </seg>
            <seg xml:id="i-5a48f307fff6bbe1-0">
              Om vi har en arbetslös småbarnsmamma med tre barn i Timrå som
              blir anvisad en arbetsmarknadsutbildning i Umeå går det inte att
              pendla annat än att veckopendla. Men om en småbarnsmamma med tre
              barn väljer att studera till lärare tror jag inte att hon väljer
              Umeå och en fullskalig utbildning. Då väljer hon kanske Mittuniversitetet
              och distansutbildning.
            </seg>
            <seg xml:id="i-07c0385d082858fa-0">
              Det är där skillnaden finns. Man har andra möjligheter när man
              väljer själv. Man planerar själv hur man ska göra och vilken utbildning
              man ska gå utifrån sin familjesituation. Men det är Arbetsförmedlingen
              som anvisar en person arbetsmarknadsutbildning. Då måste den arbetslösa
              småbarnsmamman med tre barn från Timrå åka till Umeå. Det är skillnaden.
              Det är att förenkla lite att säga att det finns högskoleutbildningar.
            </seg>
            <seg xml:id="i-59e24fa58a4a930d-0">
              Vad ska vi då göra, statsrådet? Det är att förenkla problematiken
              att säga som man sagt. Det behövs ett beslut på ett regeringssammanträde
              där man överröstar finansministern, och sedan är det klart. Då
              har man hjälpt småbarnsföräldrarna.
            </seg>
          </u>
          <note type="speaker" xml:id="i-73544c0dddbfc0bc-0">
            Anf. 55 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-30" who="unknown">
            <seg xml:id="i-07b5ae4604f58dd3-0">
              Fru talman! Jag förstår precis problematiken. Men det är inte
              riktigt så svartvitt som man kanske ibland lite grann kan höra
              i debatten. Vad säger vi till alla de småbarnsföräldrar som utbildar
              sig inom ramen för det ordinarie utbildningssystemet och får låna
              till sin utbildning och betala alla kostnader själv? Det finns
              också den typen av rättviseproblematik.
            </seg>
            <seg xml:id="i-cf63728e2805a732-0">
              Slutsatsen är det som jag försöker säga i interpellationssvaret.
              Detta är redan i dag ett väldigt generöst åtagande från det offentligas
              sida för att hjälpa till. Diskussionen gäller om man ska göra
              det mer generöst och erbjuda mer än en hemresa i månaden.
            </seg>
            <seg xml:id="i-ba3d86fb3d149fb3-0">
              Jag kan förstå det Maria Stenberg och också Jasenko Omanovic
              säger. Men det är naturligtvis en avvägningsfråga hur generös
              man kan vara jämfört vad som erbjuds andra grupper bland våra
              medborgare i liknande omständigheter.
            </seg>
          </u>
          <note type="speaker" xml:id="i-1f14c1749352b93d-0">
            Anf. 56 MARIA STENBERG (s):
          </note>
          <u who="hans_stenberg_6f64dd" xml:id="i-c7e069783ce589de-2">
            <seg xml:id="i-5e0f7bbdeb067c96-0">
              Fru talman! Jag avslutade mitt förra inlägg med att tala om att
              politik handlar om att vilja. Vi kan konstatera att det har funnits
              rätt så mycket vilja i den moderatstyrda regeringen.
            </seg>
            <seg xml:id="i-726b39e070cdf8db-0">
              Det handlar om viljan att genom en sämre och dyrare a-kassa göra
              det ekonomiskt tuffare för de människor som av olika anledningar
              inte har fått något jobb eller som i dag har blivit uppsagda från
              sitt jobb. Det handlar om viljan att öka klyftorna mellan dem
              som har jobb och dem som inte har jobb genom att belöna den skillnaden
              genom skattesänkningar och viljan att genom slakten på vuxenutbildningen
              försvåra för människor som av olika anledningar behöver få nya
              utbildningsinsatser i livet.
            </seg>
            <seg xml:id="i-02270a52bd0f1b5a-0">
              Ovanpå allt detta är Sverige fortfarande ett avlångt land där
              vi lever med olika möjligheter att ta del av till exempel en arbetsmarknadsutbildning.
              Problemen kvarstår och hopar sig för människor i tider av arbetslöshet.
              Hur får den moderatstyrda regeringen riktigt ihop det?
            </seg>
            <seg xml:id="i-6a74046a3e52e964-0">
              Familjen i Ensbyn har inte blivit alertare på arbetsmarknaden,
              och avstånden i Norrbotten har inte blivit kortare, bara för att
              de har blivit så mycket fattigare. Jag skulle vilja påstå att
              det snarare är tvärtom. Ångesten och sömnsvårigheten har nog ökat
              i takt med den orättvisa politiken.
            </seg>
            <seg xml:id="i-b6ce0e617d9fdd3c-0">
              Jag skulle önska att arbetsmarknadsministern åtminstone övervägde
              att ge Arbetsförmedlingen möjligheter att se barnfamiljers särskilda
              skäl när föräldrar tar del av en arbetsmarknadsutbildning.
            </seg>
            <seg xml:id="i-a17f530850750490-0">
              Det verkar vara dags för en förändring i politiken, för Sverige
              kan faktiskt så mycket mer och vill så mycket mer. Sverige behöver
              en politik som håller ihop människors liv och vardag, inte bara
              i goda tider utan också i sämre tider. Jag kan bara konstatera
              att både Sverige och Norrbotten behöver en annan politik för framtiden
              och för barnens skull, helt enkelt.
            </seg>
          </u>
          <note type="speaker" xml:id="i-0b48321760307858-0">
            Anf. 57 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-31" who="unknown">
            <seg xml:id="i-92021ea8a3f31571-0">
              Fru talman! Det är intressant att av de sju interpellationsdebatter
              jag har här i dag handlar fem om ersättningar och en nästa med
              Monica Green om jobben. Det är lite belysande när det gäller hur
              man ser på de här frågeställningarna.
            </seg>
            <seg xml:id="i-d91885043e69674f-0">
              Jag förstår vad Maria Stenberg säger. Det är klart att man kan
              ha synpunkter och vilja ändra på det sätt som Maria Stenberg föreslår.
              Samtidigt konstaterar jag återigen att det här är ett väldigt
              generöst system, särskilt om man jämför med de småbarnsföräldrar
              som i stället har valt att utbilda sig inom ramen för det ordinarie
              utbildningssystemet och skaffa sig just den kompetens de behöver.
              De får låna till nästan alltihop och får betala alla sina kostnader
              själva. Därför finns det i dag inga initiativ när det gäller att
              förändra på det sätt som Maria Stenberg efterlyser.
            </seg>
          </u>
          <note xml:id="i-e77a04554fbb1cb5-6">
            Överläggningen var härmed avslutad.
          </note>
          <note xml:id="i-2e419eb6d637ec2c-0">
            10 § Svar på interpellation 2008/09:216 om ungdomsarbetslösheten
            och ökade skillnader
          </note>
          <note type="speaker" xml:id="i-9cff2809b5d5208f-0">
            Anf. 58 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-32" who="unknown">
            <seg xml:id="i-1e27f7e22b191317-0">
              Fru talman! Monica Green har frågat mig om jag avser att agera
              när det gäller ungdomsarbetslösheten och om det finns anledning
              att överväga att förändra regeringens hittillsvarande syn på hur
              det skapas fler jobb.
            </seg>
            <seg xml:id="i-d0dd78f40fea4dfc-0">
              Jag vill börja med att konstatera att regeringens politik för
              fler i arbete har varit framgångsrik. Under uppgången mellan 2005
              och 2007 ökade sysselsättningen bland de unga med 77 000 personer,
              vilket är betydligt bättre jämfört med den tidigare högkonjunkturen.
              Det är naturligtvis glädjande att det är så.
            </seg>
            <seg xml:id="i-9094d23e83c102f6-0">
              Den relativt sett höga kostnaden för att anställa ungdomar anges
              ofta som en förklaring till den höga ungdomsarbetslösheten. Regeringen
              har vidtagit flera åtgärder för att sänka kostnaden för att anställa
              unga. Målsättningen är att det ska bli lättare för yngre att komma
              in på arbetsmarknaden och få arbetslivserfarenhet, vilket också
              minskar risken för långvarig arbetslöshet senare i livet. Därför
              infördes 2007 en nedsättning av socialavgifterna för dem som anställer
              personer i åldern 18 till 24 år. Från och med den 1 januari 2009
              är nedsättningen kraftfullare, och åldersgruppen har utvidgats
              till att omfatta alla under 26 år. Dessutom kvalificerar sig personer
              mellan 20 och 24 år till nystartsjobb redan efter sex månaders
              arbetslöshet. Kombinerat med nystartsjobb blir lönekostnaden nu
              nästan 40 procent lägre för att anställa unga personer.
            </seg>
            <seg xml:id="i-4197302b696c33ea-0">
              Jobbgarantin, som infördes för ett år sedan, syftar till att
              ge arbetslösa ungdomar ett omfattande stöd redan efter tre månaders
              arbetslöshet. Antalet personer i garantin har ökat kraftigt under
              senare tid och har nu nått de nivåer som vi ursprungligen räknat
              med.
            </seg>
            <seg xml:id="i-72b228209ed994ce-0">
              Samtidigt pågår ett omfattade reformarbete som berör alla delar
              av utbildningssystemet. Ett av regeringens mål är att fler ungdomar
              ska välja utbildningar som ger dem kvalifikationer som efterfrågas
              på arbetsmarknaden.
            </seg>
            <seg xml:id="i-78fc4e7983f00acb-0">
              I december presenterade regeringen ett åtgärdspaket med ytterligare
              satsningar inom både arbetsmarknads- och utbildningsområdet. De
              innebär bland annat att fler unga kommer att kunna ta del av en
              förstärkt matchningsverksamhet med personliga coacher. Fler platser
              inom kommunal gymnasial vuxenutbildning med yrkesinriktning samt
              inom eftergymnasial yrkesutbildning ökar ungas möjlighet att skaffa
              sig en arbetsmarknadsanpassad utbildning.
            </seg>
            <seg xml:id="i-d8a7dfc1ed8077fa-0">
              Jag ser därför ingen anledning att förändra regeringens syn på
              hur det skapas fler jobb. De åtgärder som vidtas för att bryta
              ungas utanförskap är del av ett långsiktigt och strategiskt arbete.
              Genom våra samlade insatser förbättrar vi möjligheterna för unga
              att ta sig från utanförskap till arbete.
            </seg>
          </u>
          <note type="speaker" xml:id="i-547dea0aca5018f7-0">
            Anf. 59 MONICA GREEN (s):
          </note>
          <u who="monica_green_27bd8b" xml:id="i-90f4f0f32a3c6d03-0">
            <seg xml:id="i-eb7a168362766b93-0">
              Fru talman! Nu är vi där igen. Det är precis likadant som förra
              gången vi hade en borgerlig regering, nämligen att det kommer
              att bli rekordhöga arbetslöshetssiffror och rekordstora varsel.
            </seg>
            <seg xml:id="i-546cf273043cd2ba-0">
              I det pressmeddelande vi har fått från Arbetsförmedlingen i dag
              säger man att de varsel vi ser nu inte har överträffats mer än
              en gång i historien, nämligen 1992 alltså under den borgerliga
              regeringens tid.
            </seg>
            <seg xml:id="i-0ca08028782a131d-0">
              Var ska det ta slut med det utanförskap och den arbetslöshet
              som bara ökar? Jag vet att den borgerliga regeringen gick till
              val på att det är bra med större klyftor. Precis som Maria Stenberg
              sade här tidigare bejakar man större klyftor. Man gillar det,
              för det är bra för incitamenten, som det heter på borgerligt språk
              och kanske också på Littorinspråk.
            </seg>
            <seg xml:id="i-7e5570dcda92acb5-0">
              Men när skillnaderna blir så stora att det leder till upplopp
              och kravaller vad tänker ministern göra då? Det är klart att man
              kan skylla på de utsatta själva och säga att det är deras eget
              fel och att det naturligtvis är föräldrarnas fel, som inte har
              tagit hand om de utsatta och arbetslösa ungdomarna. Men man kan
              också börja i en annan ände och säga att det är samhällets ansvar
              att se till att alla får möjlighet att komma med i en bra arbetsmarknad
              och få en bra utbildning. Det har regeringen valt att inte göra,
              för den gillar stora skillnader.
            </seg>
            <seg xml:id="i-43cd9e8738f9a294-0">
              De som drabbas värst är de som står längst från arbetsmarknaden.
              Utanförskapet ökar om man räknar på Moderaternas sätt, som man
              gjorde före valet. Nu har visserligen regeringen ändrat det måttet
              för att få lite friserade siffror, men om man räknar på samma
              sätt som Moderaterna gjorde i valrörelsen har utanförskapet ökat.
            </seg>
            <seg xml:id="i-f925758f408042ca-0">
              Det finns en stor oro i många förorter runt omkring i Helsingfors,
              Göteborg och Malmö för att det kan bli liknande uppror som vi
              har sett i Frankrike och i Grekland. När jag tog upp frågan med
              Sven Otto Littorin, som nu står och skakar på huvudet lite nedvärderande
              mot mig, på EU-nämnden och frågade om han tänkte dra lärdom av
              det som har skett i andra länder sade han att det här inte är
              någon EU-fråga utan att jag får ta upp det med honom i en inrikespolitisk
              debatt. Det är det jag gör nu. Littorin kan naturligtvis stå och
              ruska på huvudet och tycka att han inte har med det här att göra,
              men det har han i allra högsta grad särskilt nu när vi får de
              här siffrorna som visar på att arbetslösheten ökar uppemot 10
              procent. I de utsatta områdena blir arbetslösheten allt högre.
            </seg>
            <seg xml:id="i-7d25a989855662b6-0">
              Dessutom har jag fått höra om förorter i Helsingfors där människor
              som har varit arbetslösa länge och inte har fått någon möjlighet
              nu inte heller har råd att skaffa sig ett SL-kort. Det innebär
              att de kommer att hänvisas till den berörda förorten hela dagarna,
              och det kommer att leda till stora problem.
            </seg>
            <seg xml:id="i-e455841c0fcb79a1-0">
              Det är samhällets ansvar att se till att dessa ungdomar får möjlighet
              att komma in i en bra utbildning eller få ett jobb. Man kan naturligtvis
              smeta ut det hela som regeringen gör och sänka arbetsgivaravgiften
              för dem som redan nu jobbar på kaféer, IT-bolag och restauranger.
              Men man kan också göra som vi gör, nämligen att rikta stödet till
              de mest utsatta de som redan är arbetslösa och se till att de
              kommer in på arbetsmarknaden. De behöver starta sitt arbetsföra
              liv med att få ett bra jobb.
            </seg>
          </u>
          <note type="speaker" xml:id="i-c4974b3de7200fe9-0">
            Anf. 60 PATRIK BJÖRCK (s):
          </note>
          <u who="patrik_bjorck_d8ad48" xml:id="i-a7dc503e3b7532da-8">
            <seg xml:id="i-2e947d7346d2b2b6-0">
              Fru talman! Jag är alltid sugen på debatt inte bara för att det
              har varit jul. Det är en viktig fråga som Monica Green tar upp
              i sin interpellation. Jag skulle bara vilja vidga den lite grann
              för att se om jag kan få något svar från arbetsmarknadsministern
              när det gäller en fråga som vi har diskuterat rätt mycket. Arbetsmarknadsministern
              har faktiskt vid flera tillfällen varit överens med mig i den
              här speciella frågan. Då har arbetsmarknadsministern intagit en
              lite annorlunda position än de övriga kamraterna i den borgerliga
              majoriteten. Det gäller nämligen frågan om lagen om anställningsskydd.
              Nu har den kommit upp igen, och olika borgerliga företrädare försöker
              hävda att förändringar i lagen om anställningsskydd skulle vara
              ett sätt att stärka ungdomars ställning på arbetsmarknaden.
            </seg>
            <seg xml:id="i-9d9a6b236028db94-0">
              Jag tror att det är viktigt att man nu återigen får en försäkran
              från den moderate arbetsmarknadsministern om att det inte finns
              några som helst sådana tankegångar inom regeringen, att de företrädare
              för borgerligheten som hävdar de här villfarelserna har fel och
              att arbetsmarknadsministern fortfarande står fast vid att lagen
              om anställningsskydd är en viktig lagstiftning. Den ligger inte
              alls på något sätt till grund för att hindra ungdomar på arbetsmarknaden.
              Det skulle vara skönt och bra om vi kunde få en sådan försäkran
              från arbetsmarknadsministern så att vi får bekräftat den tidigare
              ståndpunkten i en av de få frågor där jag faktiskt har varit överens
              med arbetsmarknadsministern i den här kammaren. Det vore bra att
              få bekräftat att de övriga borgerliga politiker som har yttrat
              sig i frågan faktiskt fullständigt har missförstått hur sambandet
              ser ut. Det skulle kännas bra att få ett klart och tydligt svar
              på den frågan.
            </seg>
            <seg xml:id="i-aa5116a0fe6140e9-0">
              Det här är inte bara en fråga som är stark i den borgerliga majoriteten
              i kammaren. Jag har inte hört att någon företrädare för riksdagsmajoriteten
              har gått upp till försvar för lagen om anställningsskydd. Den
              splittrar även regeringen, men där har vi som tur är arbetsmarknadsministern
              som står upp till försvar för lagen om anställningsskydd, vilket
              jag uppskattar.
            </seg>
            <seg xml:id="i-f1af70bce7841982-0">
              I regeringen är väl arbetsmarknadsministern i minoritet, vad
              jag har förstått, när det gäller just den speciella frågan. Därför
              är det viktigt att höra om arbetsmarknadsministern orkar stå emot.
              Av en tidigare interpellationsdebatt har vi förstått att arbetsmarknadsministern
              inte har varit så stark i budgetförhandlingarna och blivit överkörd
              i en mängd frågor. Det är arbetsmarknadsministern själv som i
              tidigare debatter har vittnat om att han har blivit överkörd av,
              underförstått, finansministern när det har gällt att ta hand om
              småbarnsföräldrar. Jag hoppas att arbetsmarknadsministern inte
              blir överkörd i den här frågan av den övriga regeringen och riksdagsmajoriteten.
            </seg>
          </u>
          <note type="speaker" xml:id="i-965b3360de00b2bc-0">
            Anf. 61 JASENKO OMANOVIC (s):
          </note>
          <u xml:id="i-7584920af9e36052-33" who="unknown">
            <seg xml:id="i-86e7dad75068656b-0">
              Fru talman! Det här är en väldigt komplex fråga. Jag har en helt
              annan ingångsvinkel i den här frågan som berör en del av svaret
              från statsrådet. Det handlar om sänkta socialavgifter.
            </seg>
            <seg xml:id="i-b6d68123584fa44b-0">
              Att sänka dem generellt innebär till exempel att McDonalds i
              första omgången fick 55 miljoner utan att behöva anställa en enda
              person. Jag säger det bara som ett exempel. Det finns många andra
              företag som har fått sänkta socialavgifter utan att behöva anställa
              en till. Det intressanta är att man samtidigt sänkte skatten för
              höginkomsttagare. Jag har också fått sänkt skatt, och jag tror
              inte att jag äter två hamburgare bara för att jag har fått sänkt
              skatt. Jag nöjer mig med en hamburgare, och då blir jag mätt.
              Jag vet inte om Littorin resonerar så att man blir hungrigare
              om man får sänkt skatt. Det tror jag inte. Jag tecknar inte två
              telefonabonnemang för att jag plötsligt blir uppringd av Telia,
              Tele 2 och 3 G därför att det finns flera arbetsgivare som har
              fått sänkta socialavgifter för redan anställda, och jag har ju
              fått sänkt skatt. Det är lite svårt att få ihop detta.
            </seg>
            <seg xml:id="i-2de1b930f256a969-0">
              Samtidigt finns det en hel del ungdomar som är långtidsarbetslösa
              och står utanför arbetsmarknaden. Murarna kring de ungdomar som
              står utanför arbetsmarknaden byggs bara högre och högre. Då är
              frågan: Hur har man resonerat när man har sänkt socialavgifterna
              för de redan anställda? Skulle det inte vara på sin plats att
              rikta det till dem som står utanför och säga att den som för tillfället
              befinner sig utanför arbetsmarknaden får den möjligheten? Den
              som står långt från arbetsmarknaden och är långtidsarbetslös kan
              få den möjligheten, men inte de som redan är anställda. De har
              kanske gått en högskoleutbildning. Vi har ett samhällskontrakt
              mellan oss alla som bor i det här landet. Vi har investerat i
              en högskoleutbildning. Det handlar om väldigt kompetenta personer.
              Arbetsgivare får rabatt för en väldigt kompetent person som på
              egen hand kan hitta sin plats på arbetsmarknaden. Sedan har vi
              en annan person som inte har möjlighet att hitta en plats på arbetsmarknaden.
            </seg>
            <seg xml:id="i-3808c2679a02cb3e-0">
              Jag fattar inte logiken i detta. Det är lite svårt att få det
              att hänga ihop. Man bygger murar kring dem som står utanför arbetsmarknaden,
              som inte har kompetens och möjlighet att komma in, samtidigt som
              man öser ut miljarder. Jag tror att det är sammanlagt 11 miljarder
              som man har skänkt bort. Riksrevisionen är väldigt kritisk mot
              den här åtgärden. Jag undrar om statsrådet har läst rapporten.
            </seg>
          </u>
          <note type="speaker" xml:id="i-cd730f538b8d236f-0">
            Anf. 62 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-34" who="unknown">
            <seg xml:id="i-90fdfa32517f6b14-0">
              Fru talman! Nu börjar det bli riktigt kul här. När vi pratar
              om ungdomsarbetslösheten ska vi komma ihåg att ni lämnade 100
              000 efter er när vi tillträdde. Det var Europas tredje högsta
              ungdomsarbetslöshet. Den lämnade ni efter er i en högkonjunktur.
              Det är lite intressant.
            </seg>
            <seg xml:id="i-d147fb8e1d257dcf-0">
              Traditionellt sett och här finns det oerhört mycket forskning
              och erfarenhet är det en kombination av höga ingångslöner och
              arbetsrättens utformning med starka organisationer på arbetsmarknaden
              som medverkar till att pressa upp ungdomsarbetslösheten. Det finns
              en fullständigt förkrossande forskning om detta.
            </seg>
            <seg xml:id="i-ca0c82cc39ef1cd0-0">
              För att svara på Patrik Björcks fråga ytterligare en gång i talarstolen
              vill jag säga att vi är mycket tydliga med att vi av väldigt många
              olika skäl inte kommer att göra några förändringar i LAS på det
              sätt som Patrik Björck efterfrågar. Alla de frågor som har varit
              uppe i debatter om de här olika sakerna kan man hantera i de huvudavtalsförhandlingar
              som nu pågår. Där får parterna hantera den frågan.
            </seg>
            <seg xml:id="i-0cdb983780e5175f-0">
              Om vi inte vill förändra arbetsrätten återstår en sak, och det
              är att lindra kostnadstrycket i ekonomin. Om vi inte vill vara
              inne och peta i arbetsrätt eller lönebildningsstrukturer men ändå
              göra det billigare att anställa dem som inte har någon erfarenhet
              och inte har någon hög produktivitet eller vad det kan vara, är
              sänkta arbetsgivaravgifter vårt svar på den frågan.
            </seg>
            <seg xml:id="i-74c4abecd9b28048-0">
              Sedan gör man ett stort nummer av riktat stöd och säger att det
              är McDonaldsjobb och annat. I Östergötland har vi ett uttryck:
              Man ska inte kasta gurka i eget växthus. Det är ungefär det jag
              vill säga. Vänd på resonemanget! Ni vill höja kostnaderna för
              att anställa ungdomar med 20 miljarder kronor. Det ska bli 20
              miljarder dyrare med er budgetpolitik att ha ungdomar anställda.
              Vad säger ni, Patrik Björck, Monica Green och Jasenko Omanovic,
              när ni kommer till exempel till Volvo och träffar en 24-årig metallare
              som precis har blivit varslad? Säger ni att ni tycker att det
              är jättebra att det ska bli dubbelt så dyrt att ha dem anställda?
              Det är precis det ni måste svara på. Frågan är: Vad säger du,
              Monica Green, när du åker hem till Västergötland? Du åker kanske
              till Trollhättan och pratar med grabbarna på Saab. Vad säger du,
              Monica Green, till den 24-åriga metallaren som precis har varslats?
              Hur förklarar du att det ska bli dubbelt så dyrt att ha honom
              eller henne anställd? Hur många nya jobb ger det?
            </seg>
            <seg xml:id="i-ac5d08938b6636ee-0">
              Vill man ha det riktade stödet ansluter man sig till nystartsjobben
              för unga. Det är precis det som vi har infört. Nystartsjobb för
              unga är precis det här riktade stödet där man som ungdom redan
              efter sex månader kan få ett nystartsjobb och därmed ytterligare
              sänkt arbetsgivaravgift. Det är en alldeles utmärkt idé att ni
              tycker att det är bra och ansluter er till det. Jag gratulerar
              er till det.
            </seg>
            <seg xml:id="i-f2aa62f09dadc5cb-0">
              Kontentan är att ni vill höja arbetsgivaravgiften för unga med
              20 miljarder, och sedan ger ni ett riktat stöd på 300400 miljoner
              tillbaka. Det är slutsatsen av det ni föreslår. Jag begriper inte
              riktigt hur ni får det att gå ihop. Tror ni på allvar att det
              ska sänka arbetslösheten? Den kommer att bli radikalt förhöjd
              med den politik som ni föreslår. Vad tror ni kommer att hända
              om ni gör det dubbelt så dyrt att anställa ungdomar? Man behöver
              inte vara hjärnkirurg för att inse vad den slutsatsen blir.
            </seg>
            <seg xml:id="i-2ac32baff317cefc-0">
              Sedan pratar Monica Green om upplopp. Slutsatsen är möjligen
              att det inte är upplopp vi har sett, utan det är snarare kräftgång
              i socialdemokratiska opinionssiffror.
            </seg>
          </u>
          <note type="speaker" xml:id="i-3b198083d4fa982e-0">
            Anf. 63 MONICA GREEN (s):
          </note>
          <u who="monica_green_27bd8b" xml:id="i-90f4f0f32a3c6d03-1">
            <seg xml:id="i-a2ae9b4ca1892614-0">
              Fru talman! Jag är glad att Sven Otto Littorin inte är hjärnkirurg.
              Jag är mycket glad över det. Däremot är jag besviken över att
              han är arbetsmarknadsminister eftersom han inte vill ta till sig
              svårigheten med ungdomsarbetslösheten. I sitt svar hänvisar han
              till att under 2005, 2006 och 2007 ökade sysselsättningen hos
              unga med 77 000 personer. Jag kan upplysa ministern om att 2005
              och 2006 styrde vi det här landet. Det är bra att han berömmer
              oss i sitt svar.
            </seg>
            <seg xml:id="i-3aaea92621dd7e4e-0">
              Men vad är det som har hänt sedan er politik har börjat bita?
              Det är ju nu ungdomsarbetslösheten har rusat i höjden, den andra
              arbetslösheten, den för alla, rusar i höjden och varslen bara
              ökar.
            </seg>
            <seg xml:id="i-ae1aa9d3d7ddfd08-0">
              Jag träffar Volvoarbetarna i Skövde, jag träffar arbetare i Tidaholm
              och jag träffar många nu varslade personer som är av olika åldrar.
              Alla är lika bekymrade över att de kommer att mista sitt arbete
              på grund av att efterfrågan har minskat inom fordonsindustrin
              och av många olika skäl. När Volvo varslar har de ingen diskussion
              om man är över eller under 26 år.
            </seg>
            <seg xml:id="i-3d952d2f0286185a-0">
              Det vi gör är att vi ser till att de ungdomar som är arbetslösa
              får möjlighet att komma tillbaka snabbt in på arbetsmarknaden.
              Vår politik är mer riktad, mer specifik och inte utsmetad på alla:
              IT-bolag, kaféer, restauranger och så vidare. Jag har inte något
              emot att de fungerar just nu det är alldeles utmärkt men vår politik
              är betydligt mer riktad.
            </seg>
            <seg xml:id="i-d7b88735b8bdfe01-0">
              Siffrorna talar sitt tydliga språk: Arbetslösheten ökar dramatiskt
              under er tid när er politik har börjat bita, och ungdomsarbetslösheten
              rusar i höjden.
            </seg>
            <seg xml:id="i-64e16c6e81229dc8-0">
              Sven Otto Littorin svarar inte på min fråga om oron ute i förorterna,
              vad som ska hända där och om utanförskapet bara ska öka. Utanförskapet
              ökar ju med era mått mätt nu under er politik om man mäter på
              det sätt som ni satte upp kriterierna för. Ni har visserligen
              ändrat det, som jag sade i mitt tidigare inlägg, men om man hade
              mätt på det sättet som ni räknade med i valrörelsen ökar utanförskapet.
              Så kan vi inte ha det, arbetsmarknadsministern!
            </seg>
            <seg xml:id="i-82a9c04bb3e7fe2b-0">
              Man måste göra riktade stöd för ungdomar för att de ska få möjlighet
              att komma in, och vi måste se till att de ungdomar som står längst
              bort från arbetsmarknaden får möjlighet att komma tillbaka så
              snabbt som möjligt och få ett jobb. Vi kan inte ha det så att
              det är socialsekreterarna som ska ta hand om alla de människor
              som nu mister sina arbeten och de ungdomar som skulle behöva komma
              in på arbetsmarknaden.
            </seg>
            <seg xml:id="i-b1f9704ae6efcb0a-0">
              Jag är orolig för hur det kommer att gå i förorterna, och jag
              är förvånad över att Sven Otto Littorin tar det så lättvindigt,
              både när jag tog upp det i EU-nämnden och nu när jag tar upp det
              här. Han är inte bekymrad.
            </seg>
            <seg xml:id="i-70c9df8eba88c0f3-0">
              Jag vet att Sven Otto Littorin och hans regering står för en
              politik med ökade klyftor och att det är bra med större skillnader,
              men när det går så långt att det drabbar även Sven Otto Littorin
              själv kanske han börjar fundera på vad man borde ha gjort i stället
              och att det är det förebyggande arbetet för dessa ungdomar som
              behövs. Det går inte att i efterhand sedan säga att de borde ha
              skött sig bättre och att deras föräldrar borde ha tagit ett större
              ansvar. Det är klart att de skulle ha gjort, men vi måste från
              samhällets sida se till att de får en rimlig chans att komma in
              på arbetsmarknaden.
            </seg>
          </u>
          <note type="speaker" xml:id="i-b0cd915b9b4d2968-0">
            Anf. 64 PATRIK BJÖRCK (s):
          </note>
          <u who="patrik_bjorck_d8ad48" xml:id="i-a7dc503e3b7532da-9">
            <seg xml:id="i-f6b11f686bcc0831-0">
              Fru talman! Tack, arbetsmarknadsministern, för försäkringen om
              att han står fast vid att lagen om anställningsskydd inte ska
              försämras eller fördärvas och att arbetsmarknadsministern därmed
              också underkänner sina borgerliga kamrater, både i regeringen
              och i den här riksdagen, när de på fullständigt felaktiga grunder
              attackerar lagen om anställningsskydd. Jag tackar arbetsmarknadsministern
              för det. Men sedan är det slut med lovorden.
            </seg>
            <seg xml:id="i-84744e37ba782796-0">
              När det gäller diskussionen som kom upp om regeringens politik
              är effektiv när det gäller att bekämpa ungdomsarbetslösheten har
              vi en situation där regeringen naturligtvis får kritik av oppositionen.
              Så är det väl. Men regeringen får ju kritik av i stort sett alla.
              Det handlar om att vi är hänvisade till tidigare interpellationsdebatter
              här. Och vad säger forskarna? Vad säger man på IFAU, på SNS, på
              Finanspolitiska rådet etcetera? Alla underkänner den här politiken.
              Den ger inte de resultat som arbetsmarknadsministern påstår. Arbetsmarknadsministern
              har inte någon som helst grund någonstans för att hävda att den
              här politiken skulle ge resultat.
            </seg>
            <seg xml:id="i-8db6ebda551db916-0">
              Arbetsmarknadsministern undrar vad vi säger till en arbetslös
              24-årig metallare i Trollhättan på Saab angående om arbetsgivaravgiften
              påverkar fordonsindustrins framtid. Ja, vi säger till den arbetslöse
              metallaren: Håll ut! Vi kommer att ta över, och då kommer vi att
              reda ut detta!
            </seg>
            <seg xml:id="i-17b616d0903163f3-0">
              Vi har fått svar på svar i dag att arbetsmarknadsministern inte
              kommer att göra någonting för den 24-årige arbetslöse metallaren
              i Trollhättan eller någon annanstans inte någonting. Regeringen
              har varit väldigt tydlig med att man inte kommer att göra någonting
              för att försöka rätta till det som har skett inom fordonsindustrin,
              som inte har någonting alls att göra med arbetsgivaravgiften,
              utan det har med helt andra frågor att göra.
            </seg>
            <seg xml:id="i-a3aea17bc2d4a24e-0">
              Håll ut! Vi tar över, och sedan blir det bättre för 24-åringen
              i Trollhättan och för alla andra i det här landet.
            </seg>
          </u>
          <note type="speaker" xml:id="i-c2be6c5c6fc2b73f-0">
            Anf. 65 JASENKO OMANOVIC (s):
          </note>
          <u xml:id="i-7584920af9e36052-35" who="unknown">
            <seg xml:id="i-8d5c21531d4afa8d-0">
              Fru talman! Det är intressant att statsrådet tydligen inte har
              läst rapporten från Riksrevisionen om sänkta socialavgifter. Där
              påpekar man att den här åtgärden kostar. Ett eventuellt skapat
              jobb kostar nästan 1 miljon kronor. Ett jobb 1 miljon kronor.
              Nu är det bra att jag har upplyst statsrådet om det, för förmodligen
              har man inte läst det.
            </seg>
            <seg xml:id="i-3e7f012a019be121-0">
              Alla organisationer varnade för att det här var bortkastade pengar.
              TCO sade att det här gav dödviktseffekter. Det är alltså ingenting
              som kommer att gynna ungdomar. Det kan man faktiskt utläsa av
              statistiken. Om man går in på arbetsformedlingen.se och tittar
              lite grann på hur arbetslösheten har utvecklats kan man jämföra
              vecka 48 år 2007 med vecka 48 år 2008. Då ser man att det är en
              ökning på 7 000 personer unga arbetslösa. Trots att det har funnits
              åtgärder, trots att arbetsgivarna har fått sänkta socialavgifter
              ökar arbetslösheten. Det kan man märka också om man tittar på
              hur många utbildningsplatser som har gått till ungdomar. Det antalet
              har rasat från 3 000 till 200.
            </seg>
            <seg xml:id="i-f7c8c167cfebbb73-0">
              Det är den politiken som arbetsmarknadsministern står för. Det
              är sänkta skatter för höginkomsttagare, mera i plånboken för de
              stora bolagen och så ungdomarna utanför arbetsmarknaden.
            </seg>
          </u>
          <note type="speaker" xml:id="i-1d4207876bd2fd41-0">
            Anf. 66 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-36" who="unknown">
            <seg xml:id="i-e191a27ec5a8f218-0">
              Fru talman! Statistiken visar att sysselsättningen bland ungdomar
              har ökat dramatiskt sedan vi tog över. Arbetslösheten har ökat
              mindre, men det beror på ett väldigt stort inflöde av ungdomar
              som har lämnat framför allt gymnasieskola och högskola.
            </seg>
            <seg xml:id="i-55caba85cf7de538-0">
              Men varför ökar nu ungdomsarbetslösheten? Ja, det beror naturligtvis
              på att den internationella finanskrisens härjningar sköljer in
              över oss.
            </seg>
            <seg xml:id="i-13abeb2c0e5b3a6b-0">
              Med all respekt: Efterfrågan på Volvobilar och Saabbilar har
              i princip halverats under det senaste året. Det kan inte ens Patrik
              Björck beskylla mig för.
            </seg>
            <seg xml:id="i-a3342fa51d3ffcb3-0">
              Men självbilden är det minsann inget fel på. Självbilden är:
              Håll ut, vi tar över och då ska vi reda upp det.
            </seg>
            <seg xml:id="i-13887800927c33c4-0">
              Ska Patrik Björck köpa alla de där bilarna själv? Är det det
              som är målsättningen eller en del av lösningen? Ja, kanske. Det
              vore kul att se hur det ska gå till.
            </seg>
            <seg xml:id="i-41bd80203536c91e-0">
              Jag vill påminna om att utanförskapet sedan vi tog över har minskat
              med 180 000 personer, och det är samma mått, Monica Green, som
              vi använde oss av redan 2004 när vi började detta arbete.
            </seg>
            <seg xml:id="i-2f257c7699bd978b-0">
              Är det så att man efterlyser riktat stöd till ungdomar, ja, då
              ska man naturligtvis ansluta sig till nystartsjobben för ungdomar,
              som precis är det riktade stödet och som gör det ännu billigare
              att anställa ungdomar som har varit borta länge. Jag delar den
              bedömningen, och jag är glad över att ni ansluter er till den
              politiken!
            </seg>
            <seg xml:id="i-7d123761bca4a7c7-0">
              Men jag återkommer till min grundläggande fråga. Om vi nu vet
              att ungdomar har svårare att få jobb i Sverige än på andra håll
              därför att ingångslönerna är högre i Sverige än i andra länder
              och eftersom arbetsrätten bygger på principen först in sist ut
              en god princip som jag håller med om vad gör vi då? Jo, vi menar
              att vi då måste kompensera de höga kostnaderna totalt sett med
              att ta ut lite lägre arbetsgivaravgift. Ni har då en helt annan
              politik.
            </seg>
            <seg xml:id="i-9d4d9995f48412a8-0">
              Då blir naturligtvis frågan varför ni har denna ungdomsfientliga
              politik. Varför vill ni fördubbla kostnaderna för att anställa
              ungdomar, göra det 20 miljarder kronor dyrare att ha ungdomar
              anställda? Det är för mig en gåta. Det är faktiskt det mest kontroversiella
              och mest förvånande i den politik som ni står för på arbetsmarknadsområdet.
              Det andra kan jag förstå, att ni vill ha fler platser till Ams
              eller vad det nu kan vara. Det kan jag förstå, men att ni vill
              göra det dubbelt så dyrt att anställa ungdomar är för mig helt
              obegripligt.
            </seg>
            <seg xml:id="i-e042b94e29824bad-0">
              Ni har givetvis inte haft något inflytande på den socialdemokratiska
              budgetprocessen, och det kan vara svaret, att någon glömt att
              det här skulle bli en stor fråga. Det är möjligt, och det kunde
              vara intressant att få ett svar på det, men jag ställer frågan
              om igen: Vad säger du, Monica Green, som interpellerat i den här
              frågan, när du till exempel åker till Volvo i Skövde, till den
              24-åriga metallaren som nu är varslad? Vad svarar du på frågan:
              Varför vill du göra det dubbelt så dyrt att ha honom eller henne
              anställd? Vad svarar du?
            </seg>
          </u>
          <note type="speaker" xml:id="i-6e435f4c8cce9f5c-0">
            Anf. 67 MONICA GREEN (s):
          </note>
          <u who="monica_green_27bd8b" xml:id="i-90f4f0f32a3c6d03-2">
            <seg xml:id="i-faa3816d145f6cf6-0">
              Fru talman! För de arbetslösa sänker vi avgifterna. Det är för
              att de arbetslösa ska få möjlighet att komma tillbaka till arbetsmarknaden
              som vi sänker avgifterna, inte för dem som redan har jobb.
            </seg>
            <seg xml:id="i-35c48f26ecc13bd3-0">
              Jag har träffat många varslade, vilket inte är så konstigt eftersom
              vi i dag, under alliansens regeringsperiod, har så många varsel,
              och de är oroliga för sina jobb och hur det ska gå med deras trygghet
              framöver. De skulle vilja ha utbildning så att företagen kan övervintra
              tills konjunkturen vänder uppåt igen. De skulle vilja ha hjälp
              av regeringen med att skaffa sig spetskompetens. Det är det som
              de säger i dag. De är oroade dels för sin ekonomi, om de ska behöva
              gå ut i arbetslöshet, dels för att de inte har rätt utbildning
              när konjunkturen vänder uppåt.
            </seg>
            <seg xml:id="i-2fcff865dd43ca12-0">
              Jag måste återkomma till detta med utanförskapet. Riksrevisionen
              har påpekat för regeringen det försökte Sven Otto Littorin prata
              bort att regeringen dribblat med siffrorna. Det är kreativ bokföring
              ni håller på med. Ni har ändrat måttet för utanförskap. Om man
              använder sig av samma typ av beräkningsmodell som den ni använde
              i valrörelsen har utanförskapet ökat.
            </seg>
            <seg xml:id="i-823525834c0bdeef-0">
              Sedan drar Littorin till med att det blev så många jobb det första
              året. Det var under högkonjunkturen när vi hade ordning och reda
              i ekonomin. Det var för att vi lämnade det så. Jobben kom till
              2005 och 2006, visserligen också 2007, men då hade er politik
              inte hunnit börja bita ännu. Vi säger inte att det är ert fel
              att det blivit en finanskris, men ni ökade ju klyftorna redan
              före finanskrisen. Ni har fördrivit människor från a-kassan. Ni
              har stoppat nybyggnationerna. Ni har slaktat komvux. Ni har ökat
              skillnaderna. Det är ni som gjort det, inte finanskrisen.
            </seg>
          </u>
          <note type="speaker" xml:id="i-68ed2064cb3bf6f9-0">
            Anf. 68 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-37" who="unknown">
            <seg xml:id="i-5a527a7530ebbb7c-0">
              Fru talman! Monica Green säger att de sänker avgifterna för de
              arbetslösa. Ja, genom att höja dem för dem som nu riskerar att
              bli av med jobben. Vad är logiken i det? Det måste jag fråga mig.
              Ni vill göra det dubbelt så dyrt att ha dem anställda som nu befinner
              sig i den största riskzonen för att förlora jobben. Dubbelt så
              dyrt ska det bli att ha dem anställda som nu riskerar att bli
              av med jobben. Hur förklarar Monica Green och de övriga debattörerna
              detta när de är ute i landet? Det fick jag inget svar på, och
              jag kommer inte att få något svar på det denna gång heller. Välkommen
              med fler interpellationer på detta tema så kan vi diskutera det!
            </seg>
            <seg xml:id="i-9fade19d657ce1e5-0">
              Det, om något, borde leda till kravaller, fru talman.
            </seg>
          </u>
          <note xml:id="i-e77a04554fbb1cb5-7">
            Överläggningen var härmed avslutad.
          </note>
          <note xml:id="i-dad67e38d07e4926-0">
            11 § Svar på interpellation 2008/09:218 om a-kasseregler vid
            arbete över Öresund
          </note>
          <note type="speaker" xml:id="i-033236031107f3eb-0">
            Anf. 69 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-38" who="unknown">
            <seg xml:id="i-34ddcb78ea4fbe29-0">
              Fru talman! Luciano Astudillo har frågat mig vilka åtgärder jag
              är beredd att vidta i syfte att skapa gränsöverskridande samordningsregler
              och en ändamålsenlig lagstiftning vid arbete utomlands.
            </seg>
            <seg xml:id="i-7829d7ec570e747c-0">
              Först vill jag säga att Sverige precis som övriga EU/EES-länder
              omfattas av det inom unionen gemensamma regelverk som syftar till
              att samordna de olika nationella regelverken inom bland annat
              arbetslöshetsförsäkringen.
            </seg>
            <seg xml:id="i-ea0783feb42d40ab-0">
              IAF anser, precis som påpekats, att flera gränsproblem inom ramen
              för arbetslöshetsförsäkringen delvis har sin grund i avsaknad
              av gränsöverskridande samordningsregler. Vidare konstateras att
              flertalet av de gränshinder som inspektionen belyser, i den rapport
              som genomförts på regeringens uppdrag, kan få en lösning genom
              förändrat regelverk och praxis.
            </seg>
            <seg xml:id="i-8eef30f48a54aa44-0">
              Flertalet av de gränshinder som IAF lyfter fram i rapporten kommer
              sannolikt att få en lösning inom en snar framtid, detta bland
              annat efter att Regeringsrätten konstaterat att ett medlemskap
              i en svensk arbetslöshetskassa inte automatiskt upphör vid arbete
              utomlands.
            </seg>
            <seg xml:id="i-55f2f8134ee0abbf-0">
              I övrigt anser jag att Sverige har ett ändamålsenligt regelverk
              inom arbetslöshetsförsäkringen för migrerande arbetskraft. Mot
              bakgrund av detta avser jag inte att vidta några åtgärder för
              att förändra i gällande regelverk.
            </seg>
          </u>
          <note type="speaker" xml:id="i-5edc39220b334aa5-0">
            Anf. 70 LUCIANO ASTUDILLO (s):
          </note>
          <u who="luciano_astudillo_861f97" xml:id="i-0874c27aea8a393a-0">
            <seg xml:id="i-fa5822cab05d49f0-0">
              Fru talman! Apropå debatten om upploppsstämning är det nog det
              som numera råder i Öresundsregionen, inte minst bland våra danska
              vänner som flyttat över Sundet och råkat bli arbetslösa när konjunkturen
              vänt nedåt. Som kuriosa kan nämnas att de helt plötsligt upptäckt
              att de inte får den danska a-kassan utan den svenska, vilket ger
              en väsentligt sämre trygghet inkomstmässigt än på andra sidan
              Sundet. Folk protesterar därför. De är oroliga för sin ekonomi.
              De trodde nämligen att vi även i Sverige hade ett bra flexicuritysystem
              som innebar en bra inkomsttrygghet och väsentligt mycket mer resurser
              för att stötta människor som blir arbetslösa. Så är det inte.
              Det är alltså ett dystert uppvaknande för många danskar som tog
              chansen att flytta till Sverige.
            </seg>
            <seg xml:id="i-beb39407401f6dd1-0">
              Jag hade hoppats på ett mer aktivistiskt svar i stället för den
              passivitet och handlingsförlamning som Littorin ger uttryck för.
              Jag tror att det råder en samsyn om de goda möjligheterna till
              arbetstillfällen vad gäller Öresundsintegrationen men också att
              gränsregioner innebär arbete, tillväxt och möjligheter till fler
              jobb.
            </seg>
            <seg xml:id="i-c6e01f50511f345e-0">
              Det uppstår också många problem. Vi har haft denna debatt förr.
              Två länder, två regelsystem, skatt och försäkringar de går inte
              alltid riktigt ihop. Det behöver inte uppstå stora problem om
              det finns tillräckligt bra information och handläggningstiderna
              är bättre. Ett dilemma som Inspektionen för arbetslöshetsförsäkringar
              tar upp i den rapport som de tog fram i augusti förra året är
              att handläggningstiderna fortfarande är långa, vilket till exempel
              drabbar dem som blir arbetslösa. Det tar alldeles för lång tid
              innan de får den inkomstförsäkring de betalat för; övergången
              från ett system till ett annat tar alldeles för lång tid. Sådant
              kan dock ganska lätt lösas om man satsar resurser på att det ska
              fungera och ser till att informationen finns på plats så att man
              vet vad man ger sig in på.
            </seg>
            <seg xml:id="i-d46331180afe12bd-0">
              Den här frågan dök upp i våras när Regeringsrättens dom kom om
              hur det var möjligt att anvisa arbetslösa i det fallet gällde
              det gränsen mellan Sverige och Norge, en byggnadsarbetare från
              Sverige som sökte jobb i Norge. Hela den processen ledde till
              att vi fick en regeringsrättsdom som innebar att det var möjligt
              att föra över människor till ett annat system, att hänvisa dem
              dit; om man inte söker jobbet riskerar man sin ersättning.
            </seg>
            <seg xml:id="i-ce1dad961b1f2d6b-0">
              Vi hade en debatt om det, och Littorin hänvisade gång på gång
              till överenskommelsen, rapporten Öresundsregionen två länder,
              en arbetsmarknad . Jag tog då upp Öresundsperspektivet eftersom
              jag såg framför mig att det kan vålla mycket stora problem för
              många människor i just den regionen där vi vet att integrationen
              har fortsatt att öka. Jag gick in och kollade den redovisning
              som gjorts om hur man skulle lösa problemen.
            </seg>
            <seg xml:id="i-29e1828fae7a0b8b-0">
              En av de frågor som varit ett problem gäller de korta anställningarna
              och vad som då händer. I Sverige har vi ett system som innebär
              att man direkt måste gå över till det andra landets system medan
              man i Danmark har ett system som innebär att man kan vara kvar
              i det danska systemet sex månader. I sin redovisning från december
              2007 säger regeringen att den frågan är löst, att den är klar
              för Sveriges del. Men så är inte fallet, för man hänvisar till
              en utredning. Hur är det egentligen med det, Littorin?
            </seg>
          </u>
          <note type="speaker" xml:id="i-1213fada25ccc697-0">
            Anf. 71 Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-39" who="unknown">
            <seg xml:id="i-f268f8de5eddd2f3-0">
              Fru talman! Luciano Astudillo och jag har, är jag helt övertygad
              om, samma grundsyn. Integrationen över Sundet liksom i Tornedalen
              och mot Norge i Värmland och andra delar av vår västra gräns är
              av mycket stor vikt. Den är värdefull, betydelsefull, och bra
              för alla de inblandade länderna och framför allt för alla de personer
              som är inblandade. De har därmed möjlighet att ta ett jobb på
              andra sidan gränsen om arbetsmarknaden hemma är lite svagare för
              att ta ett exempel.
            </seg>
            <seg xml:id="i-728993803b08e1f3-0">
              Vi vill naturligtvis att de gränshinder som finns ska monteras
              ned i största möjliga utsträckning. Där delar jag helt Luciano
              Astudillos ingångsvärde.
            </seg>
            <seg xml:id="i-46f9c4d64442b070-0">
              Rätt raskt efter regeringsskiftet kom jag överens med min danske
              kollega Claus Hjort Frederiksen om att tillsätta en statssekreterargrupp
              mellan våra länder som gick igenom, tillsammans med Öresundskommittén,
              de listade gränspendlarproblem som man kunde se.
            </seg>
            <seg xml:id="i-60ffc78a281fe9bb-0">
              Det var en rätt omfattande lista, som Luciano Astudillo refererade
              till här också, med 53 punkter. Man gick igenom den listan och
              konstaterade just att en stor del berodde på, precis som Luciano
              Astudillo säger, informationsmissar det finns ett behov av ökade
              informationsinsatser. Eller så var de inte av den karaktären att
              de kunde lösas på regeringsnivå, utan olika typer av privata aktörer
              måste också vara med och agera.
            </seg>
            <seg xml:id="i-f73be9780ba5fcb5-0">
              Vi gick ändå igenom den där listan tillsammans, och så sent som
              i december 2007 fattade Folketinget beslut i frågor som resultat
              av det här arbetet. På svensk nivå behövde vi inte fatta riksdagsbeslut
              om det, utan det handlade om en del förordningsförändringar och
              annat som vi kunde hantera något snabbare.
            </seg>
            <seg xml:id="i-22bae1ab2fb30368-0">
              I augusti 2008 lämnade IAF den här rapporten, Gränsarbetare i
              Norden , som underlag till det arbete som Nordiska ministerrådet
              arbetar med. Där identifierades tolv problem som kan drabba medborgare
              som arbetar i ett land och bor i ett annat nordiskt land.
            </seg>
            <seg xml:id="i-afc18978d98609da-0">
              Det intressanta är att den dom i Regeringsrätten som kom den
              17 november löser hälften av de punkterna näst intill per automatik,
              bland annat just rättsverkan av bibehållet medlemskap i svensk
              arbetslöshetskassa vid arbete i annat land.
            </seg>
            <seg xml:id="i-7bcab67605c5bc05-0">
              Det är själva huvudfrågan i den här domen, och ett tidigare reellt
              problem som uppstod till följd av IAF:s tolkning har nu upphävts
              av Regeringsrättens dom. Det är i grunden bra, tycker jag.
            </seg>
            <seg xml:id="i-16852054b2f64f37-0">
              Sedan finns det då, av de här tolv punkterna, sex punkter kvar
              att titta över. Det finns en del i de resterande punkterna som
              kan lösas med förordningsförändringar, och det finns en del saker
              som är av den karaktären att det blir problematiskt.
            </seg>
            <seg xml:id="i-f98044a2670a767f-0">
              Det gäller till exempel punkt elva i den här listan som handlar
              om att det är olika pensionsåldrar i de nordiska länderna och
              att det faktum att arbetslöshetsersättning inte kan utgå efter
              65 års ålder därmed kan skapa problem.
            </seg>
            <seg xml:id="i-5c9d887b7968646e-0">
              Det här är typexempel på en situation där man har valt olika
              individuella lösningar i de olika länderna, som då påverkar situationen
              på det här sättet.
            </seg>
            <seg xml:id="i-ec8f79df206edbf4-0">
              Vi håller nu på att göra ett liknande arbete, kan jag passa på
              att nämna, när det gäller Finland och gränspendlarproblematiken
              uppe i Tornedalen, framför allt. Det gör vi därför att det finns
              en del sådana kvarstående hinder men också för att vi naturligtvis
              vill passa på att högtidlighålla Märkesåret 1809 genom att göra
              någonting framåtsyftande för att underlätta livet för våra gränspendlare
              i den regionen också.
            </seg>
            <seg xml:id="i-c4993e8898d11682-0">
              Det intressanta här är dock att vi, precis som Luciano Astudillo
              säger, har olika nationella lösningar och särdrag. Samtidigt har
              vi på oss EU:s krav om likabehandling av alla länder i EU. Det
              gör att vi i en sådan fråga som till exempel när det gäller arbetspraktiksförläggning
              måste behandla Danmark på samma sätt som vi behandlar Grekland,
              bara som ett exempel.
            </seg>
          </u>
          <note type="speaker" xml:id="i-589b1ad40ff4f4ca-0">
            Anf. 72 LUCIANO ASTUDILLO (s):
          </note>
          <u who="luciano_astudillo_861f97" xml:id="i-0874c27aea8a393a-1">
            <seg xml:id="i-3d672317760c2989-0">
              Fru talman! Littorin ägnade väldigt mycket av sitt anförande
              åt att upprepa det jag har sagt. I slutet kom han i och för in
              på att svara på frågan.
            </seg>
            <seg xml:id="i-bfaf22a1e30413d3-0">
              Det finns all anledning att ändå hålla med Littorin om att den
              här domen svarar på en del av de frågor som IAF, Inspektionen
              för arbetslöshetsförsäkringen, ställde och pekade på i sin rapport.
            </seg>
            <seg xml:id="i-c8079497b2599e19-0">
              Det finns något som i efterhand är lite förvånande. När vi hade
              den här debatten både Sven-Erik Österberg och jag hade en lång
              ingående diskussion kring konsekvenserna av domen i Norden kunde
              Littorin inte ens hänvisa till att det här arbetet hade gjorts
              från Inspektionen för arbetslöshetsförsäkringen. De föreslog då
              detsamma som vi sade i den debatten: Det är dags att utreda de
              här frågorna. Det är alldeles för många problem och frågeställningar.
            </seg>
            <seg xml:id="i-2f8f2def1c3b8fb3-0">
              Littorin tog inte ens upp och hade uppenbarligen inte ens koll
              på att Inspektionen för arbetslöshetsförsäkringen faktiskt gjorde
              ett arbete kring det här och påtalade att det behövdes en utredning,
              precis som Sven-Erik Österberg och jag tog upp.
            </seg>
            <seg xml:id="i-90830d8795deb26a-0">
              Det är ju så att Littorin är allmänt känd för att vara rätt kreativ
              i sina lösningar både i det privata och i det politiska.
            </seg>
          </u>
          <note type="speaker" xml:id="i-10187cff00212550-0">
            (Arbetsmarknadsminister SVEN OTTO LITTORIN (m):
          </note>
          <u xml:id="i-254b780e4ddea1b3-1" next="cont" who="unknown">
            <seg xml:id="i-42caa7d0a816611e-0">
              Fru talman! Det där ber jag att få protestera mot.)
            </seg>
          </u>
          <note xml:id="i-9988c4424f49e0ac-0">
            Anf. 73 TREDJE VICE TALMANNEN:
          </note>
          <u prev="cont" who="unknown" xml:id="i-35cb88b46c84baaa-1">
            <seg xml:id="i-a11da256491c647f-0">
              Det ska handla om statsrådets tjänsteutövning.
            </seg>
          </u>
          <note type="speaker" xml:id="i-7ba35a43b1f91344-0">
            Anf. 74 LUCIANO ASTUDILLO (s):
          </note>
          <u who="luciano_astudillo_861f97" xml:id="i-0874c27aea8a393a-2">
            <seg xml:id="i-7807c84b401edbf1-0">
              Ja, just det. Jag tänker gå in på den kreativa bokföring
            </seg>
          </u>
          <note type="speaker" xml:id="i-10187cff00212550-1">
            (Arbetsmarknadsminister SVEN OTTO LITTORIN (m):
          </note>
          <u xml:id="i-7584920af9e36052-40" who="unknown">
            <seg xml:id="i-55376c70b50469f7-0">
              Då avstår jag.)
            </seg>
            <seg xml:id="i-4d59ca0ada2169dc-0">
              som regeringen ändå har gjort när det gäller de kortare anställningarna
              i arbetslöshetsförsäkringen. Det handlar alltså om personer som
              tar ett jobb, ett kortare påhugg, på andra sidan Sundet.
            </seg>
            <seg xml:id="i-45e58337108735f6-0">
              Nu står det i den redovisning som regeringen gör: Vid införande
              av en obligatorisk arbetslöshetsförsäkring kan detta problem komma
              att få en lösning. Om Obligatorieutredningen inte leder till förändringar
              som löser ovanstående problem kan svensk lagstiftning förändras
              på ett sådant sätt att den danska lösningen kan tillämpas även
              i Sverige.
            </seg>
            <seg xml:id="i-abb6a91b1eb2eb7c-0">
              Fru talman! Den danska lösningen är följande: När man har kortare
              påhugg, som är kortare än sex månader, behåller man det svenska
              systemet, eller i det här fallet det danska.
            </seg>
            <seg xml:id="i-43b960d8ef71517a-0">
              Jag tycker att det är ett spännande och intressant system.
            </seg>
            <seg xml:id="i-d1ce29c78bd53c10-0">
              Nu vet vi att Obligatorieutredningen har gått över till en ny
              utredning när det gäller a-kassan. Med tanke på att den här lilla
              frågan är oerhört viktig för flexibiliteten och rörligheten, inte
              minst i min region, tycker jag att man kunde ha lyft ut den och
              löst den. För uppenbarligen kräver just den här delen en lagförändring.
              Det säger regeringen själv. Om inte utredningen löser frågan måste
              det till en lagförändring.
            </seg>
            <seg xml:id="i-cd5523331c778aa6-0">
              Jag hade hoppats på att Littorin skulle kunna svara på den här
              delen, men nu verkar han ha försvunnit. Det är beklagligt, för
              det är en viktig fråga när det gäller hur vi löser det.
            </seg>
            <seg xml:id="i-8a0e5a9358d53b7c-0">
              Jag tror nämligen att om vi skulle kunna få till stånd en situation
              där vi hade den danska lösningen också i Sverige, att man behåller
              sin egen a-kassa en kortare period efter att man tagit en tjänst,
              skulle allt fler våga sig ut och ha en större arbetsmarknad att
              söka jobb på. Det skulle vara bra för den enskilda individen,
              men det skulle också vara bra för regionen och tillväxten och
              jobben.
            </seg>
            <seg xml:id="i-7abad29a7234465d-0">
              Fru talman! Jag får väl återkomma i frågan.
            </seg>
          </u>
          <note xml:id="i-e77a04554fbb1cb5-8">
            Överläggningen var härmed avslutad.
          </note>
          <note xml:id="i-370769269249be59-0">
            12 § Hänvisning av ärenden till utskott
          </note>
          <note xml:id="i-3fe2ca7613514718-0">
            Föredrogs och hänvisades
          </note>
          <note xml:id="i-6fb10066fdd3d322-0">
            13 § Bordläggning
          </note>
          <note xml:id="i-d1f03acd36040977-0">
            Anmäldes och bordlades
          </note>
          <note xml:id="i-50dbdb1b8459cf1e-0">
            14 § Anmälan om skriftligt svar på fråga
          </note>
          <note xml:id="i-2eb99b2402e38200-0">
            Anmäldes att skriftligt svar på följande fråga inkommit
          </note>
          <note xml:id="i-95eceb5a538e70e8-0">
            den 16 januari
          </note>
          <note xml:id="i-1a5ddbacb8969447-0">
            Louise Malmström
          </note>
          <note xml:id="i-b53f342ded4e9197-0">
            Svaret redovisas i bilaga som fogats till riksdagens snabbprotokoll
            tisdagen den 20 januari.
          </note>
          <note xml:id="i-419c90724f0a9942-0">
            15 § Kammaren åtskildes kl. 12.17.
          </note>
          <note xml:id="i-04989d5c6e8288c7-0">
            Förhandlingarna leddes
          </note>
          <note xml:id="i-bb4e1869cf6250b1-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
