<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--56</head>
          <docDate when="2011-01-17">2011-01-17</docDate>
        </div>
      </front>
      <body>
        <div>
          <note xml:id="i-f142ac4799ad8868-0">
            ﻿
          </note>
          <note xml:id="i-4255bcbd3473798b-0">
            Riksdagens protokoll
          </note>
          <note xml:id="i-fff9eb09866f003e-0">
            2011/12:56
          </note>
          <note xml:id="i-aad673eeebb539e8-0" type="date">
            Tisdagen den 17 januari
          </note>
          <note xml:id="i-fd94adfc1fbf0809-0">
            Kl. 13:00 - 15:46
          </note>
          <note xml:id="i-c5ab8e5d29617cb2-0">
            1 § Ceremoni med anledning av minnesåret Raoul Wallenberg
          </note>
          <note xml:id="i-3103da7ed0a5cd42-0">
            Ceremonin inleddes med andra satsen ur Flöjtkvartett i D-dur
            av W. A. Mozart och avslutades med Dimman lättar av Carl Nielsen.
            Musiken framfördes av Margareta Bengtsson, harpa, och Jan Bengtsson,
            flöjt.
          </note>
          <note xml:id="i-c2d6e0c2f3263b03-0">
            Dikten Romanska bågar av Tomas Tranströmer lästes av Alexandra
            Lindholm och dikten Två städer av Tomas Tranströmer lästes av
            Andreas T. Olsson.
          </note>
          <note xml:id="i-97f5d121ac77b0e7-0">
            Ett bildspel av Karl Gabor visades.
          </note>
          <note xml:id="i-637b3d68f284a10e-0">
            Anf. 1 TALMANNEN:
          </note>
          <note xml:id="i-f48e16b238cef3ad-0">
            Ärade ledamöter! I dag är det 67 år sedan dåvarande Sovjetunionen
            utfärdade en arresteringsorder mot diplomaten Raoul Wallenberg.
            Fortfarande, nu nästan 70 år senare, är frågorna kring gripandet
            av Raoul Wallenberg och Raoul Wallenbergs öde betydligt fler än
            svaren.
          </note>
          <note xml:id="i-43eac7687eb427d6-0">
            Andra världskriget och tiden som ledde till det är en smärtsam
            period i Sveriges och Europas historia. Sverige var som bekant
            neutralt, men den faktiska hållningen kunde vara motsägelsefull.
          </note>
          <note xml:id="i-43e5fed05c11a308-0">
            Medan judars, homosexuellas, romers och andra gruppers rättigheter
            i slutet av 1930-talet strategiskt minskades i jämförelse med
            den övriga tyska befolkningens, går det även i Sverige att finna
            antisemitiska tendenser under perioden.
          </note>
          <note xml:id="i-b406aa0426dd0107-0">
            När regeringen i början av 1939 beslutade att bjuda in tio judiska
            läkare, skapade det debatt med motstånd från både läkare och akademiker.
            Detta blev känt som Bollhusmötet i Uppsala där man tog ställning
            mot judiskt flyktingmottagande.
          </note>
          <note xml:id="i-dc3597874c10457a-0">
            Svenskarnas inställning till den rådande europeiska situationen
            varierade. Delar av befolkningen engagerade sig i nazistiska grupper
            medan andra var aktiva i hjälporganisationer med syfte att stötta
            de drabbade i Europa.
          </note>
          <note xml:id="i-3c08efda57616f65-0">
            Även i de dåvarande första och andra kamrarna förekom intensiva
            debatter om flyktingmottagandet, och mycket av det som sades är
            inget som jag är särskilt stolt över i dag.
          </note>
          <note xml:id="i-b1b61e1a8c6fb087-0">
            Men visst fanns det under andra världskriget individer som inte
            bara kunde se utan även agerade utanför rådande samhällsstrukturer.
          </note>
          <note xml:id="i-0989383280b4dfe5-0">
            Raoul Wallenberg var en av dem. Att en ung svensk affärsman skulle
            komma att bli en av de största förebilderna för humanism och civilkurage
            var det nog få som kunde förutspå under Europas mörka period.
          </note>
          <note xml:id="i-04ffc53038efaa59-0">
            Våren 1944 invaderade Tyskland Ungern, och mellan maj och juli
            deporterades över 400 000 judar från Ungern till förintelseläger.
            Situationen i Ungern var förödande.
          </note>
          <note xml:id="i-c1716c629a22725c-0">
            Våren 1944 insåg även USA att något behövde göras för att rädda
            judarna i Europa och inrättade myndigheten War Refugee Board.
            Att det blev just Raoul Wallenberg som sändes till Budapest berodde
            på en rad omständigheter.
          </note>
          <note xml:id="i-fd2933ac0847e62c-0">
            War Refugee Board sökte 1944 en representant från ett neutralt
            land som skulle leda arbetet i Budapest. Eftersom Raoul Wallenberg
            arbetat i Ungern rekommenderades han att bli den som ledde svenska
            legationens arbete i Ungern.
          </note>
          <note xml:id="i-78352e3c899883a6-0">
            Sommaren 1944 anländer då 31-årige Raoul Wallenberg till ett
            krigshärjat Budapest. Att uppdraget var riskfyllt råder det ingen
            tvekan om. Under drygt sex månader ledde han outtröttligt arbetet
            med att rädda tiotusentals judar i Ungern.
          </note>
          <note xml:id="i-8ff238ed32eef9b9-0">
            Tillsammans med den svenska legationen utfärdade Raoul Wallenberg
            skyddspass som satte många judar under legationens skydd. Med
            skyddspassen blev judar svenska statsmedborgare och fick skydd
            i de så kallade svenskhusen. Utanför svenskhusen hängdes svenska
            flaggor för att markera neutralitet.
          </note>
          <note xml:id="i-34c7dafba35cb760-0">
            Raoul Wallenberg inte bara tänkte, såg eller talade om det fruktansvärda
            som skedde i Europa. Han agerade.
          </note>
          <note xml:id="i-add7a4df97585289-0">
            Situationen i Budapest blev en annan när sovjetiska Röda armén
            intog staden den 16 januari 1945. Förföljelserna mot judar upphörde,
            och i stället tog en ny typ av konflikt form det kalla kriget.
          </note>
          <note xml:id="i-8861a4589b0568d9-0">
            Sannolikt hade Raoul Wallenberg redan några dagar innan förföljelserna
            upphörde tagit kontakt med sovjetiska soldater. Enligt en skrivelse
            togs han i sovjetiskt beskydd en arresteringsorder utfärdades
            den 17 januari 1945. Förmodligen misstänkte Sovjetunionen att
            Raoul Wallenberg var amerikansk spion. Efter att Raoul Wallenberg
            tagits i sovjetiskt beskydd tar spåren efter honom slut. Den man
            som räddade så många lämnades att rädda sig själv.
          </note>
          <note xml:id="i-81767d2a24a5870f-0">
            På många sätt färgade kalla kriget hanteringen av Raoul Wallenbergs
            försvinnande. För Utrikesdepartementet är Raoul Wallenbergs öde
            det största och mest långvariga ärendet.
          </note>
          <note xml:id="i-99cf273d7dc0e97d-0">
            Statens offentliga utredning 2003:18 sammanfattar det faktum
            att Raoul Wallenbergs öde fortfarande inte är uppklarat som en
            fruktansvärd personlig tragedi, för vilken Sovjetunionen måste
            hållas ensamt ansvarigt.
          </note>
          <note xml:id="i-53b80e72fee43bb4-0">
            Utredningen pekar även på ett diplomatiskt misslyckande där den
            svenska utrikesledningens agerande kan ha varit av viss betydelse.
          </note>
          <note xml:id="i-1842d1841ef885c6-0">
            Även inom politiken lever arvet efter Raoul Wallenberg vidare.
            Sedan 1946 har han nämnts i kammaren över 600 gånger. Det finns
            ungefär 40 riksdagsdokument som direkt handlar om honom i form
            av motioner, interpellationer och frågor. De flesta handlar om
            att utreda vad som hänt honom och om att hedra hans gärning.
          </note>
          <note xml:id="i-f45e03f5939c4e3f-0">
            Här i riksdagen invigdes 1998 minnesmärket över Raoul Wallenberg
            av konstnärinnan Lenke Rothman. Hon besökte de 34 adresserna i
            Budapest där svenskhusen fortfarande är belägna och samlade sten
            och grus från husen till konstverket. Detta kan ses i norra övergångsrummet
            på plan 5 i Västra riksdagshuset.
          </note>
          <note xml:id="i-99d7cad4fcdf1e4f-0">
            I år är det 100 år sedan Raoul Wallenberg föddes. Regeringen
            har därför bestämt att under året uppmärksamma Raoul Wallenbergs
            gärning både i Sverige och internationellt.
          </note>
          <note xml:id="i-17892ffc8ec80c44-0">
            Under Raoul Wallenberg-året 2012 kommer det att lanseras böcker
            och hållas en rad konferenser och föreläsningar om honom. I dag
            inviger utrikesminister Carl Bildt Svenska institutets vandringsutställning
            om Raoul Wallenberg i Budapest. Under året kommer utställningen
            att visas i Moskva, Berlin, Toronto, New York, Washington och
            Jerusalem. Posten lanserar samtidigt ett Raoul Wallenberg-frimärke.
          </note>
          <note xml:id="i-2203f01e53eceb47-0">
            Raoul Wallenberg är ett föredöme. Han är inte bara en nationell
            hjälte utan en global humanist med civilkurage och både vilja
            och mod att agera. Hans gärning har inte bara betytt oerhört mycket
            för de individer han räddade och efterföljande generationer utan
            även för bilden av Sverige internationellt.
          </note>
          <note xml:id="i-308bf5b88fc4d2e6-0">
            Raoul Wallenberg var den andra personen, efter Winston Churchill,
            att bli hedersmedborgare i USA. I dag delar han det med ett fåtal
            andra världsförbättrare, däribland Moder Teresa. Att Raoul Wallenberg
            även är hedersmedborgare i Kanada och Israel säger mycket om den
            internationella vidden av hans gärning.
          </note>
          <note xml:id="i-da98f8e94d40f146-0">
            Och nu, 100 år efter Raoul Wallenbergs födelse, är vi här för
            att minnas hans heroiska gärning.
          </note>
          <note xml:id="i-1720fac9891b5881-0">
            Det är lätt för oss att vara efterkloka och fördöma politiska
            eftergifter under kriget och flathet därefter, men vi ska inte
            glömma hur människan kan förblindas i sin samtid.
          </note>
          <note xml:id="i-155006a3a7236853-0">
            Gradvis vänjer vi oss vid nya strukturer, och inte minst spelar
            språket en stor roll i detta. Ordens makt över tanken ska inte
            underskattas.
          </note>
          <note xml:id="i-632b925c742fec62-0">
            Ärade ledamöter! Här gäller det att ständigt vara vaksam. Med
            ord och uttryck kan människan föras in på oönskade banor. Det
            är allas vårt ansvar att reflektera över hur vi uttrycker oss
            och ständigt ifrågasätta om den utveckling vi ser stämmer överens
            med våra värderingar. Just kammaren som vårt demokratiska forum
            är en utmärkt plats för detta.
          </note>
          <note xml:id="i-09b9ed09fdaa9d82-0">
            Ajournering
          </note>
          <note xml:id="i-53a6b21b7c731535-0">
            Kammaren beslutade kl. 13.25 på förslag av talmannen att ajournera
            förhandlingarna till kl. 13.30.
          </note>
          <note xml:id="i-9c213c40a274c2f7-0">
            Återupptagna förhandlingar
          </note>
          <note xml:id="i-c6a4cfdecd2eaf48-0">
            Förhandlingarna återupptogs kl. 13.30.
          </note>
          <note xml:id="i-de335a69bde2039a-0">
            2 § Meddelande om frågestund
          </note>
          <note xml:id="i-d39271915015887c-0">
            Talmannen meddelade att vid frågestunden torsdagen den 19 januari
            kl. 14.00 skulle följande statsråd närvara:
          </note>
          <note xml:id="i-943b5742519904ff-0">
            Statsrådet Peter Norman (M), landsbygdsminister Eskil Erlandsson
            (C), socialminister Göran Hägglund (KD), statsrådet Tobias Billström
            (M) och statsrådet Ewa Björling (M).
          </note>
          <note xml:id="i-304f0d9fed0650df-0">
            3 § Anmälan om fördröjda svar på interpellationer
          </note>
          <note xml:id="i-5c52cc32d772fcef-0">
            Till riksdagen hade inkommit följande skrivelser:
          </note>
          <note xml:id="i-18f524c1d93e189e-0">
            Interpellation 2011/12:181
          </note>
          <note xml:id="i-d7c57a0e0363864e-0">
            Interpellation 2011/12:181 Ökade klyftor i samhället
          </note>
          <note xml:id="i-e53c65a5c4b702f6-0">
            Interpellationen kommer att besvaras tisdagen den 14 februari
            2012.
          </note>
          <note xml:id="i-df38f5c12ab2402e-0">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-c1767684f441cb17-0">
            Rikard Jermsten
          </note>
          <note xml:id="i-aecd75977903d5f3-0">
            Interpellation 2011/12:182
          </note>
          <note xml:id="i-a8b913acebe92656-0">
            Interpellation 2011/12:182 Utrikes födda och jobben
          </note>
          <note xml:id="i-e53c65a5c4b702f6-1">
            Interpellationen kommer att besvaras tisdagen den 14 februari
            2012.
          </note>
          <note xml:id="i-df38f5c12ab2402e-1">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-c1767684f441cb17-1">
            Rikard Jermsten
          </note>
          <note xml:id="i-8d289ac4f383fe95-0">
            Interpellation 2011/12:183
          </note>
          <note xml:id="i-1de7250319ee00e8-0">
            Interpellation 2011/12:183 Den ekonomiska ojämlikheten
          </note>
          <note xml:id="i-e53c65a5c4b702f6-2">
            Interpellationen kommer att besvaras tisdagen den 14 februari
            2012.
          </note>
          <note xml:id="i-df38f5c12ab2402e-2">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-c1767684f441cb17-2">
            Rikard Jermsten
          </note>
          <note xml:id="i-d905bcc56047dc9e-0">
            Interpellation 2011/12:184
          </note>
          <note xml:id="i-a5508b6dfd3c697f-0">
            Interpellation 2011/12:184 Förtidspensionerade och arbetslösa
            som del av det nya utanförskapet
          </note>
          <note xml:id="i-e53c65a5c4b702f6-3">
            Interpellationen kommer att besvaras tisdagen den 14 februari
            2012.
          </note>
          <note xml:id="i-df38f5c12ab2402e-3">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-c1767684f441cb17-3">
            Rikard Jermsten
          </note>
          <note xml:id="i-e660945858e43646-0">
            4 § Hänvisning av ärenden till utskott
          </note>
          <note xml:id="i-baa077460471560d-0">
            Föredrogs och hänvisades
          </note>
          <note xml:id="i-8da799b0249aba89-0">
            den 6 mars
          </note>
          <note xml:id="i-8da799b0249aba89-1">
            den 6 mars
          </note>
          <note xml:id="i-a62621c6fc92c7e2-0">
            den 6 mars.
          </note>
          <note xml:id="i-05bd5a14074631e4-0">
            16 februari.
          </note>
          <note xml:id="i-9dfaee1dccffdea6-0">
            den 7 mars
          </note>
          <note xml:id="i-96a2d6165274e849-0">
            den 7 mars.
          </note>
          <note xml:id="i-f0e26861f6e9e377-0">
            den 1 mars.
          </note>
          <note xml:id="i-9ad21d3036a2c212-0">
            den 15 februari.
          </note>
          <note xml:id="i-1363bac406bc3683-0">
            den 8 mars
          </note>
          <note xml:id="i-be23bc5e2c3b0162-0">
            15 februari.
          </note>
          <note xml:id="i-ab383fb3847139ee-0">
            den 8 mars.
          </note>
          <note xml:id="i-96a2d6165274e849-1">
            den 7 mars.
          </note>
          <note xml:id="i-9ad21d3036a2c212-1">
            den 15 februari.
          </note>
          <note xml:id="i-16da9705d3d63062-0">
            den
          </note>
          <note xml:id="i-be23bc5e2c3b0162-1">
            15 februari.
          </note>
          <note xml:id="i-19de4ad3ac5bbdae-0">
            5 § Förnyad bordläggning
          </note>
          <note xml:id="i-10a0f92e0a8a73d8-0">
            Föredrogs och bordlades åter
          </note>
          <note xml:id="i-82e7dc92ac33550f-0">
            6 § Svar på interpellation 2011/12:125 om lagen om anställningsskydd
          </note>
          <note type="speaker" xml:id="i-cca38ce4c7e18007-0">
            Anf. 2 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-4dc9a226c6b28ba6-0">
            <seg xml:id="i-928891c3ce6beea4-0">
              Herr talman! Patrik Björck har frågat mig om jag avser att ta
              några initiativ till att riva upp skyddet för de anställda enligt
              lagen om anställningsskydd.
            </seg>
            <seg xml:id="i-ed2cc9602c3c00e8-0">
              LAS är ett av de centrala arbetsrättsliga regelverken i Sverige,
              och det är därför både bra och naturligt att det pågår en diskussion
              om hur det är utformat. I nuläget ser jag inget behov av att göra
              några större förändringar i lagen om anställningsskydd.
            </seg>
            <seg xml:id="i-dca51e6db427cec4-0">
              Regeringens främsta mål under mandatperioden är att föra Sverige
              mot full sysselsättning och att därigenom minska utanförskapet.
              Centralt i det arbetet är att underlätta skapandet av nya anställningar
              för grupper med svårigheter att etablera sig på arbetsmarknaden
              och att skapa möjligheter att kvarstå i arbete.
            </seg>
            <seg xml:id="i-052214b5ef2a3f8f-0">
              Målet för arbetsrätten i stort är att skapa förutsättningar för
              ett arbetsliv som tillgodoser både arbetstagarnas och arbetsgivarnas
              behov av flexibilitet, trygghet och inflytande.
            </seg>
            <seg xml:id="i-d39b2fa0d8bf27f6-0">
              Ett väl balanserat och förutsägbart arbetsrättsligt system är
              även en viktig förutsättning för hållbar tillväxt och hög sysselsättning.
              Den arbetsrättsliga lagstiftningen ska utgöra en stabil grund
              för förhållandena på arbetsmarknaden.
            </seg>
            <seg xml:id="i-d6110d619bd6a9d6-0">
              Alla människor som kan och vill arbeta ska ges möjlighet att
              göra det utifrån sina förutsättningar. De arbetsrättsliga reglerna
              i Sverige ger goda förutsättningar för att kombinera trygga förhållanden
              på arbetsmarknaden med en hög sysselsättningsnivå.
            </seg>
            <seg xml:id="i-dfc31cb614638ef9-0">
              Det ska vara enkelt att anställa. Tillsvidareanställningar ska
              vara grunden på arbetsmarknaden. Tidsbegränsade anställningar
              spelar också en viktig roll, men det är viktigt att de inte missbrukas.
              Jag vill därför i sammanhanget också särskilt nämna det arbete
              som pågår inom Regeringskansliet med förslag till en ändring i
              LAS i avsikt att förtydliga att visstidsanställningar inte får
              kombineras på ett sätt som utgör ett missbruk. En Departementspromemoria
              (Ds 2011:22) remitterades under hösten och målsättningen är att
              kunna föreslå riksdagen en lagändring våren 2012. Remissvaren
              analyseras för närvarande inom Regeringskansliet.
            </seg>
          </u>
          <note type="speaker" xml:id="i-bb92ab0c0383fad7-0">
            Anf. 3 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-cf88f91b0c0f1927-0">
            <seg xml:id="i-e2b7b492c503b1fa-0">
              Herr talman! Jag tackar arbetsmarknadsministern för svaret på
              interpellationen. Denna interpellation är ställd med anledning
              av att man återigen finner anledning att ifrågasätta vad regeringen
              egentligen har för uppfattning om arbetsrätten i allmänhet och
              lagen om anställningsskydd i synnerhet.
            </seg>
            <seg xml:id="i-f1cb85b40af37b26-0">
              Nu kan jag ändå tacka arbetsmarknadsministern för att det i svaret
              verkar som att det än så länge är hon som styr i regeringen och
              att hon än så länge håller sina samarbetspartier i ett stadigt
              tag i örat så att de inte kan styra i denna debatt.
            </seg>
            <seg xml:id="i-c5986bcacd90d13a-0">
              Det som har föranlett den senaste diskussionen om var man står
              är att bland andra Folkpartiets representant i arbetsmarknadsutskottet,
              som sitter här tillsammans med en kollega i Folkpartiet, hotar
              arbetsmarknadens parter med lagstiftning om man inte går ut och
              reformerar lagen om anställningsskydd. Eftersom regeringsunderlaget
              här i riksdagen går ut och hotar arbetsmarknadens parter med lagstiftning
              föranleder denna interpellation naturligtvis frågan: Var står
              regeringen i debatten?
            </seg>
            <seg xml:id="i-0cdab0723df4d161-0">
              Nu slår arbetsmarknadsministern fast att hon faktiskt tycker
              att lagen om anställningsskydd är en väl fungerande lag, att den
              motsvarar de krav som man kan ställa på en lag om anställningsskydd
              i Sverige och att dagens arbetsrättsliga regler i Sverige ger
              goda förutsättningar för att kombinera trygga förhållanden på
              arbetsmarknaden med en hög sysselsättningsnivå.
            </seg>
            <seg xml:id="i-2125e0ec99be2f15-0">
              Detta är naturligtvis en korrekt beskrivning, och jag delar arbetsmarknadsministerns
              beskrivning i detta läge. Men det är politiskt bekymmersamt och
              ohederligt att regeringen på dessa sätt försöker sitta på två
              stolar samtidigt. Man försöker låtsas som att man är en vän av
              en god ordning på arbetsmarknaden och att man tycker att dessa
              regler bevisligen fungerar väl eftersom vi i Sverige har en god
              konkurrenskraft och en hög produktivitetstillväxt. Svensk strukturomvandlingstakt
              är hög jämfört med andra länder, och vi har en sysselsättningsdynamik
              där Sverige står sig väl jämfört med andra länder. Det som jag
              talade om är någonting som arbetsmarknadens parter själva har
              sammanfattat i en gemensam utredning där åtminstone delar av arbetsmarknadens
              parter, det vill säga LO och Svenskt Näringsliv, står bakom denna
              beskrivning när man diskuterar anställningsskyddet.
            </seg>
            <seg xml:id="i-a0a08343b94945eb-0">
              Utifrån denna sammanfattning av hur det ser ut i Sverige och
              på svensk arbetsmarknad är det naturligtvis helt korrekt att göra
              som ministern gör och säga att dagens regler ger goda förutsättningar
              för att kombinera trygga förhållanden på arbetsmarknaden med en
              hög sysselsättningsnivå.
            </seg>
            <seg xml:id="i-8a05bf3f04bdf176-0">
              Men då försöker man inom den borgerliga alliansen sitta på två
              stolar och samtidigt försöka att politiskt underhålla en annan
              del av borgerligheten som inte vill se det som jag och arbetsmarknadsministern
              ser, det vill säga att denna funktion på arbetsmarknaden är väl
              tillgodosedd med dagens regler. Sedan går man ut och hotar arbetsmarknadens
              parter med lagstiftning: Om de inte själva reformerar LAS ska
              det göras politiskt.
            </seg>
            <seg xml:id="i-db5194423b9b1b87-0">
              Då är min fråga till arbetsmarknadsministern: Delar arbetsmarknadsministern
              min synpunkt att dagens anställningsskyddsregler när det gäller
              turordningsförhållandena och ett gott sätt är en del av de goda
              förutsättningarna som gör att man kan kombinera trygga förhållanden
              på arbetsmarknaden med en hög sysselsättningsnivå? I så fall innebär
              det att arbetsmarknadsministern inte delar den uppfattning som
              Hans Backman och Johan Pehrson från Folkpartiet ger uttryck för
              i en tidningsartikel. Det skulle jag vilja ha ett svar på.
            </seg>
          </u>
          <note type="speaker" xml:id="i-6633f38ef1a56f02-0">
            Anf. 4 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-4dc9a226c6b28ba6-1">
            <seg xml:id="i-d9783edf9e4b9345-0">
              Herr talman! Jag kan lugna Patrik Björck genom att säga att vi
              har ett mycket gott samarbete i regeringen mellan alla allianspartier.
              Det är också tydligt genom att regeringen talar med en röst. Man
              kan läsa igenom regeringsförklaringen och budgetpropositionen
              och se vad som står skrivet just när det gäller arbetsrätten.
            </seg>
            <seg xml:id="i-ed327a12de604db4-0">
              Det som jag tycker är viktigt med vår svenska arbetsrätt är att
              den är just dispositiv, det vill säga att parterna kan teckna
              avtal om att göra undantag, och det görs på ett ansvarsfullt sätt.
              Vi har få konfliktdagar.
            </seg>
            <seg xml:id="i-636849d9ebff897b-0">
              Jag besökte senast i måndags Arbetsdomstolen och lyssnade när
              man talade om ärendebalanser och annat. Jag blev också lugnad
              i visshet om att man faktiskt har goda relationer med arbetsmarknadens
              parter.
            </seg>
            <seg xml:id="i-ff40b4e979ea53e7-0">
              Med dessa dispositiva regler kan man också göra förändringar,
              och det pågår ett förändringsarbete, bland annat mellan Svenskt
              Näringsliv och PTK i deras avtalsförhandling. Det har jag egentligen
              ingen synpunkt på alls. Parterna är de bäst skickade att komma
              överens om vad som ska gälla.
            </seg>
            <seg xml:id="i-31a74759360109b3-0">
              Grunden i lagstiftningen vi talar om LAS innehåller så mycket
              och så många delar. Jag tror att det är viktigt att veta att denna
              lagstiftning inte bara handlar om turordning och turordningsregler
              vid arbetskraftsbrist.
            </seg>
            <seg xml:id="i-c9806bca4971295f-0">
              Men jag vill ändå uppmärksamma kammaren på att det i grunden
              handlar om att de som har haft den längsta anställningstiden i
              lagstiftningens mening också har ett bättre skydd om man inte
              gör upp om något annat.
            </seg>
            <seg xml:id="i-a0514352b3109c86-0">
              Långtidsarbetslösheten i Sverige bland ungdomar i åldern 1524
              år för att ta det exemplet ligger på 16 procent. Det är givetvis
              alldeles för mycket och i sig ett stort bekymmer. Men långtidsarbetslösheten
              bland äldre i åldern 5574 år är så hög som 56 procent. Äldre personer
              har det mycket mer bekymmersamt när det gäller att komma tillbaka
              till arbetsmarknaden. Det är också därför som lagstiftningen finns
              där om det inte är så att parterna gör undantag genom kollektivavtal.
            </seg>
            <seg xml:id="i-09e0da1c393772b5-0">
              Jag är väldigt stolt över den svenska modellen, och jag är stolt
              över våra arbetsmarknadsparter som tar ett stort ansvar, något
              som gjort att vi har haft en god tillväxt och som gör att det
              också nu när en inbromsning sker i ekonomin finns goda förutsättningar
              att träffa ansvarsfulla avtal krisuppgörelser och annat som gör
              att många jobb kan räddas kvar i Sverige.
            </seg>
            <seg xml:id="i-72776c6120d899fb-0">
              I grunden fungerar det alltså bra. Det är utmärkt att lagen är
              dispositiv och att det går att göra undantag så att det blir både
              flexibilitet och trygghet för de anställda.
            </seg>
          </u>
          <note type="speaker" xml:id="i-0e37c18af093f5f1-0">
            Anf. 5 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-cf88f91b0c0f1927-1">
            <seg xml:id="i-39e3f78559842033-0">
              Herr talman! Till arbetsmarknadsministern vill jag säga att lagen
              om anställningsskydd vilar på fyra ben: Tillsvidareanställning
              är huvudregel. Saklig grund krävs för uppsägning. Uppsägning vid
              arbetsbrist ska ske i turordning, alltefter anställningstid. Uppsägning
              på grund av arbetsbrist förutsätter rätt till återanställning.
              Dessa fyra delar hänger ihop.
            </seg>
            <seg xml:id="i-95db668c57bd4763-0">
              Har man inte tillsvidareanställning krävs det inte saklig grund
              vid uppsägning. Det betyder att företaget inte behöver motivera
              varför en visstidsanställd inte får förlängt jobb.
            </seg>
            <seg xml:id="i-25c0e8837118a95a-0">
              Utan saklig grund kan en arbetsgivare säga upp vem som helst
              när som helst utan att motivera varför.
            </seg>
            <seg xml:id="i-a6864af1fb5fdbe5-0">
              Utan turordningsregler kan arbetsgivaren handplocka den han vill
              anställa och bestämma vilka han vill bli av med.
            </seg>
            <seg xml:id="i-e7e9921de3a08353-0">
              Utan företrädesrätt kan arbetsgivaren först säga upp fler än
              som behövs och sedan ta tillbaka dem han vill ta tillbaka. Därmed
              sätts hela lagstiftningen ur spel.
            </seg>
            <seg xml:id="i-c28e16d6de6db665-0">
              De här delarna är grunden för anställningsskyddet i Sverige.
            </seg>
            <seg xml:id="i-f020e7afb48dccd8-0">
              Det är skönt att trots allt höra arbetsmarknadsministern på min
              fråga svara att hon delar min uppfattning om att lagen i huvudsak
              fungerar väl och att hon därför tar avstånd från de inhopp i arbetsmarknadens
              parters förhandlingar som Folkpartiets representant i arbetsmarknadsutskottet,
              Hans Backman, i den tidningsartikel som jag här tidigare citerat
              ur gett uttryck för.
            </seg>
            <seg xml:id="i-ef51c3a27a9bb8f0-0">
              Vad ministern här säger känns alltså skönt. Möjligen kan det
              lugna mig. Men detta med att det finns ett gott samarbete i regeringen
              lugnar mig inte. Det verkar i stället vara ett extremt dåligt
              samarbete i regeringen. Offentligt går man ju ut med helt motsatta
              synpunkter i en sådan här fråga.
            </seg>
            <seg xml:id="i-8c3162782341b177-0">
              Viktigt är också att arbetsmarknadsministern säger att hon inte
              lägger sig i parternas förhandlingar. Att förhandlingar har tagits
              upp mellan Svenskt Näringsliv och PTK tycker jag också låter fantastiskt
              bra. Men att lägga sig i var ju just vad Folkpartiets representanter
              gjorde när de gick ut och hotade parterna och sade att om de inte
              förhandlade på ett sådant sätt att Folkpartiet var nöjt hotade
              Folkpartiet med att regeringen skulle lagstifta, mot parternas
              vilja.
            </seg>
            <seg xml:id="i-c67198c5db02ad79-0">
              Här intar arbetsmarknadsministern en ståndpunkt som ligger mycket
              närmare min. Det kan i och för sig vara lugnande, men det ger
              ingen lugnande bild av hur regeringsarbetet går till, av regeringsmässigheten
              så att säga.
            </seg>
            <seg xml:id="i-c7583caf2b75bc28-0">
              Sedan har vi den andra delen i detta där det väl trots allt kan
              finnas anledning att rikta kritik även mot arbetsmarknadsministern.
              Det jag inte känner mig så lugn med, arbetsmarknadsministern,
              gäller detta med tillsvidareanställning en annan del av de fyra
              delarna i anställningsskyddet.
            </seg>
            <seg xml:id="i-3471b114219387c6-0">
              Här har regeringen agerat på ett sådant sätt att fast anställning,
              en tillsvidareanställning, mer och mer blir en ovanlighet på svensk
              arbetsmarknad. Mer och mer växer antalet otrygga anställningar.
              Särskilt ungdomar drabbas. Vad ungdomar vill ha är fast anställning.
              Men regeringen har agerat rakt mot intentionerna i lagen om anställningsskydd
              och därmed undergrävt den på ett annat håll.
            </seg>
            <seg xml:id="i-5c712a302fa5a2c0-0">
              Det är visserligen sant att lagen om anställningsskydd inte bara
              har att göra med turordningsregler. Åtminstone hittills har regeringen
              stått fast vid att inte luckra upp turordningsreglerna. Men när
              det gäller fast anställning som en del av lagen om anställningsskydd
              har regeringen gått åt motsatt håll. Visserligen har EU kommit
              fram till att regeringens lagstiftning om visstidsanställningar
              bryter mot EU-rätten. Under svärdet så att säga har man tvingats
              gå in och försöka rätta till här.
            </seg>
            <seg xml:id="i-ac668b1d17be14a8-0">
              I och för sig tycker jag väl att det är positivt att arbetsmarknadsministern
              nämner att ett arbete pågår för att rätta till beträffande de
              missförhållanden som regeringen själv ställt till med. Men säkerligen
              kommer det, herr talman, att finnas anledning att återkomma till
              detta och att se om de förslag som regeringen så småningom lägger
              fram i sin proposition är av sådan natur att de stora problem
              som regeringen själv ställt till med verkligen åtgärdas när det
              gäller visstidsanställningar och den otrygghet på arbetsmarknaden
              som i dag växer.
            </seg>
          </u>
          <note type="speaker" xml:id="i-15a345c597171b6f-0">
            Anf. 6 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-4dc9a226c6b28ba6-2">
            <seg xml:id="i-943b6a515b349dec-0">
              Herr talman! Nej, Patrik Björck kan känna sig helt lugn. Vi i
              regeringen i alla fyra allianspartierna är, skulle jag vilja säga,
              ett väldigt sammansvetsat gäng. Vi är överens om tagen i den aktuella
              frågan.
            </seg>
            <seg xml:id="i-6defc694d91d1b76-0">
              I dag har 3 479 000 personer fast anställning, en tillsvidareanställning.
              Det är normen på svensk arbetsmarknad. Antalet tidsbegränsat anställda
              är ungefär 670 000 personer.
            </seg>
            <seg xml:id="i-7535b3b05747dd4e-0">
              I AKU-statistiken kan vi inte se någon trend när det gäller att
              de tidsbegränsade anställningarna ökar. Men det är klart att det
              här är bekymmersamt nu när vi har en inbromsning i ekonomin. Jag
              skulle vilja säga att en av regeringens stora utmaningar är att
              se till att alla som kan arbeta också ska få chansen att göra
              det.
            </seg>
            <seg xml:id="i-a883fe927a50ed62-0">
              Jag tror att det också är väldigt viktigt att bejaka alla de
              ungdomar som vill komma in på arbetsmarknaden, som vill komma
              över den höga tröskel in som i dag finns. Det är otroligt viktigt
              att hitta andra vägar in. Till exempel utreder vi nu frågan om
              lärlingsprovanställningar. Ett förslag kommer hösten 2012. Att
              vi gör skolan bättre så att ungdomar inte hoppar av, att vi har
              lärlingsutbildningar och att vi gör det billigare att anställa
              ungdomar är de viktiga utmaningarna och den stora frågan.
            </seg>
            <seg xml:id="i-4d7f5eed836e7175-0">
              När det gäller lagen om anställningsskydd kan Patrik Björck känna
              sig helt lugn. Det är en stabil lagstiftning. Det finns för- och
              nackdelar, men parterna har ett otroligt stort ansvar. Det sker
              ett arbete ute i de fackliga organisationerna och i arbetsgivarorganisationerna
              med att anpassa lagen så att den passar just deras verksamheter.
            </seg>
            <seg xml:id="i-850632b9a50aa7e3-0">
              Hela arbetslivet i Sverige är så diversifierat. Vissa arbetsgivare
              tycker att det här är problematiskt. Andra tycker att det fungerar
              ganska bra, och vissa fack har vissa synpunkter. Det ska de ha
              och också fortsätta att ha. De ska teckna bra kollektivavtal som
              underlättar och som sänker trösklarna in samtidigt som det medför
              en trygghet för dem som redan finns på arbetsmarknaden och en
              flexibilitet för företagen. Detta ser jag framför mig.
            </seg>
          </u>
          <note type="speaker" xml:id="i-4f34a3f103b2dba6-0">
            Anf. 7 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-cf88f91b0c0f1927-2">
            <seg xml:id="i-b1ed94b067e479c5-0">
              Herr talman! Kanske är det en omöjlig fråga att ställa eller
              ett kontrafaktiskt påstående att göra men man kan fundera över
              hur det hade varit om EU inte hade reagerat på de missförhållanden
              som regeringen ställt till med när det gäller visstidsanställda.
              Hade regeringen då tagit några som helst initiativ till att förbättra
              förhållandena? Den frågan kan ställas till väljarna som får fundera
              över hur troligt det är att arbetsmarknadsministern självmant
              hade gått med på att göra det här.
            </seg>
            <seg xml:id="i-f8a47d330fd2d07e-0">
              Vi hoppas att man rättar till det hela så att det blir bättre.
              För arbetsmarknadens, för de anställdas och för företagens skull
              hoppas man att det blir lite mer ordning och reda och att regeringens
              förslag, när det så småningom kommer, är av sådan natur att vi
              kan se att det rättas till avseende de problem som uppstått.
            </seg>
            <seg xml:id="i-b71a75c2ea2db155-0">
              Det är väl, som sagt, omöjligt att begära att arbetsmarknadsministern
              svarar på min fråga. Jag vill ändå till dem som lyssnar på debatten
              skicka ut frågan att det möjligen finns en liten liten grund för
              misstänksamhet när det gäller denna hjärtats glädje i att göra
              det här eller om det handlar om tvång.
            </seg>
            <seg xml:id="i-f5fb409080e607a1-0">
              Oavsett vilket är grundtanken med denna interpellation att säkerställa
              att regeringen håller Folkpartiet och Centerpartiet hårt i örat
              och ser till att dessa partier inte får vara med och bestämma
              arbetsmarknadspolitiken i Sveriges regering. Hittills tycker jag
              mig ha fått hyfsat goda förhållningar från arbetsmarknadsministern
              kring att så är fallet, så jag får väl därmed tacka arbetsmarknadsministern
              för det arbetet och önska lycka till i fortsättningen. Men jag
              lovar att återkomma i frågan om arbetsmarknadsministern det minsta
              lilla tappar detta med att ta i örat.
            </seg>
          </u>
          <note type="speaker" xml:id="i-6f36ccdd8a126015-0">
            Anf. 8 Arbetsmarknadsminister HILLEVI ENGSTRÖM (M):
          </note>
          <u who="unknown" next="cont" xml:id="i-997fcf11244f0f4e-0">
            <seg xml:id="i-35389a6a27b0692b-0">
              Herr talman! Jag får avslutningsvis tacka för interpellationen.
            </seg>
            <seg xml:id="i-dc76b531488882d9-0">
              Patrik Björck behöver inte vara orolig. Jag har fantastiskt bra
              förbindelser såväl med Folkpartiet och Centerpartiet som med Kristdemokraterna
              och Moderaterna i arbetsmarknadsutskottet. De gör ett mycket bra
              arbete.
            </seg>
            <seg xml:id="i-c1450054f11e780b-0">
              Som svar på frågan om jag avser att riva upp skyddet för de anställda
              är svaret nej. Det är viktigt med trygga anställningsförhållanden,
              och det är viktigt med dispositiva regler så att man kan ändra
              genom kollektivavtal. Men den allra största utmaningen handlar
              om att människor ska kunna komma in på arbetsmarknaden. Där har
              vi ett stort arbete framför oss. Vi gör många viktiga insatser
              som vi kan återkomma till. Tack för debatten!
            </seg>
          </u>
          <note xml:id="i-87a08c55fdcba35e-0">
            Överläggningen var härmed avslutad.
          </note>
          <note xml:id="i-09b9ed09fdaa9d82-1">
            Ajournering
          </note>
          <note xml:id="i-05ee4f4b898446f8-0">
            Kammaren beslutade kl. 13.49 på förslag av talmannen att ajournera
            förhandlingarna till kl. 15.45, då ett för dagens bordläggning
            aviserat ärende väntades föreligga.
          </note>
          <u who="unknown" prev="cont" xml:id="i-6c38dffa55fb98a5-0">
            <seg xml:id="i-635c2b4913a71e3b-0">
              Återupptagna förhandlingar
            </seg>
          </u>
          <note xml:id="i-da7dfa6fd8841992-0">
            Förhandlingarna återupptogs kl. 15.45.
          </note>
          <note xml:id="i-7bff8b2b090a243d-0">
            7 § Bordläggning
          </note>
          <note xml:id="i-8868e56570186cc7-0">
            8 § Anmälan om interpellationer
          </note>
          <note xml:id="i-93fb65d648b1940e-0">
            Anmäldes att följande interpellationer framställts
          </note>
          <note xml:id="i-9ac9cc973099f510-0">
            den 17 januari
          </note>
          <note xml:id="i-5583d9f3e7a671d9-0">
            Börje Vestlund
          </note>
          <note xml:id="i-f42ae838c56cb34e-0">
            Lars Mejern Larsson
          </note>
          <note xml:id="i-2456e17c93e9fea3-0">
            Lars Johansson
          </note>
          <note xml:id="i-5337c1cb1e3943cf-0">
            Interpellationerna redovisas i bilaga som fogats till riksdagens
            snabbprotokoll tisdagen den 24 januari.
          </note>
          <note xml:id="i-1cc4988c2cfab3bb-0">
            9 § Anmälan om frågor för skriftliga svar
          </note>
          <note xml:id="i-ed1fa775c545fd28-0">
            Anmäldes att följande frågor för skriftliga svar framställts
          </note>
          <note xml:id="i-9ac9cc973099f510-1">
            den 17 januari
          </note>
          <note xml:id="i-25dc8053e313a2ff-0">
            Penilla Gunther
          </note>
          <note xml:id="i-30c19a346302bac1-0">
            Mats Pertoft
          </note>
          <note xml:id="i-7247ddf5b2129c7b-0">
            Christina Oskarsson
          </note>
          <note xml:id="i-4a57ffdf201ac60e-0">
            Frågorna redovisas i bilaga som fogats till riksdagens snabbprotokoll
            tisdagen den 24 januari.
          </note>
          <note xml:id="i-af5f6fa06dcf0300-0">
            10 § Anmälan om skriftliga svar på frågor
          </note>
          <note xml:id="i-10eeae5dbad8b17b-0">
            Anmäldes att skriftliga svar på följande frågor inkommit
          </note>
          <note xml:id="i-724115a350c601b9-0">
            den 16 januari
          </note>
          <note xml:id="i-2054cee6dac62a29-0">
            Hans Olsson
          </note>
          <note xml:id="i-4ba7ef6038b47e65-0">
            Bodil Ceballos
          </note>
          <note xml:id="i-bb5a168883126fa2-0">
            Åsa Romson
          </note>
          <note xml:id="i-4c36a78d2c2d27be-0">
            Tomas Nilsson
          </note>
          <note xml:id="i-e170d32d4a9e13b4-0">
            Désirée Pethrus
          </note>
          <note xml:id="i-af1771f87732c8e9-0">
            Carina Hägg
          </note>
          <note xml:id="i-af1771f87732c8e9-1">
            Carina Hägg
          </note>
          <note xml:id="i-5c58bd43852410ec-0">
            Fredrik Malm
          </note>
          <note xml:id="i-25b8d449f7638dfa-0">
            Peter Hultqvist
          </note>
          <note xml:id="i-64875345b4de82ee-0">
            Svaren redovisas i bilaga som fogats till riksdagens snabbprotokoll
            tisdagen den 24 januari.
          </note>
          <note xml:id="i-7ec0acd9488e400f-0">
            11 § Kammaren åtskildes kl. 15.46.
          </note>
          <note xml:id="i-59be344365fd1fa8-0">
            Förhandlingarna leddes av talmannen.
          </note>
          <note xml:id="i-fa12f5667dcf785f-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
