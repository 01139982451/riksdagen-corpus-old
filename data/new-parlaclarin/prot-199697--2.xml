<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1996</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1996</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199697--2</head>
          <docDate when="1996-01-01">1996-01-01</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------
          </note>
          <note>
            Efter gudstjänst i Storkyrkan, där predikan hölls av kontraktsprosten
            Christina Odenberg, öppnades riksmötet i kammarens plenisal enligt
            det program som i bilaga fogats till detta protokoll.
          </note>
          <note>
            1 § Öppnande av riksmötet
          </note>
          <note type="speaker">
            Anf. 1 TALMANNEN:
          </note>
          <note>
            Eders majestäter, Eders kungliga högheter, ärade ledamöter, ärade
            gäster!
          </note>
          <u prev="cont" who="unknown">
            <seg>
              Jag vill hälsa alla varmt välkomna till öppnandet av 1996/97
              års riksmöte.
            </seg>
            <seg>
              Vi hedras denna gång av närvaron av sju talmän från länder, som
              har deltagit i den tredje internationella konferensen för kvinnliga
              talmän, som har hållits här i Stockholm de senaste två dagarna.
            </seg>
            <seg>
              Jag hemställer att Eders majestät öppnar 1996/97
            </seg>
          </u>
          <note>
            Honourable Speakers and Presidents of National
          </note>
          <note>
            Parliaments!
          </note>
          <note>
            We are very happy indeed to be honoured by your presence at the
            opening ceremony of our Parliament.
          </note>
          <note>
            Eders majestät!
          </note>
          <note>
            års riksmöte.
          </note>
          <note type="speaker">
            Anf. 2 HANS MAJESTÄT KONUNGEN:
          </note>
          <note>
            Fru talman! Ärade riksdagsledamöter! När Ni, valda ombud för
            Sveriges folk, i dag åter samlas här i
          </note>
          <u prev="cont" who="unknown">
            <seg>
              Stockholm, inleds ett nytt arbetsår för riksdagen. Ni har ansvarsfyllda
              och krävande uppgifter framför Er.
            </seg>
            <seg>
              Ert arbete kommer att påverkas av vad som händer i vår omvärld,
              men flera frågor är på grund av sin stora betydelse för vårt land
              självskrivna på riksdagens bord.
            </seg>
            <seg>
              Vi blir dagligen påminda om att vi inte lever i någon fredlig
              värld. Med tillfredsställelse kan vi ändå konstatera att det i
              dag inte finns något omedelbart yttre hot mot vårt land. Läget
              kan förändras och det är nödvändigt att vi med uppmärksamhet följer
              den globala utvecklingen. Genom vårt djupa engagemang i Förenta
              nationerna och andra internationella organisationer, visar vi
              vår önskan att ta ett ansvar för utvecklingen även utanför Sveriges
              gränser. Vår fredsvilja manifesteras bl.a. genom vår kandidatur
              till en plats i FN:s säkerhetsråd. Vid ett besök i New
            </seg>
            <seg>
              York i förra veckan hade jag tillfälle att tillsammans med företrädare
              för regeringen sammanträffa med
            </seg>
            <seg>
              FN:s generalsekreterare.
            </seg>
            <seg>
              Statsbesöken, som planeras och genomförs efter samråd med Utrikesdepartementet,
              fyller en betydelsefull symbolisk funktion i Sveriges internationella
              engagemang. Nyligen besökte jag, tillsammans med
            </seg>
            <seg>
              Drottningen och Kronprinsessan, Finland. För första gången deltog
              Kronprinsessan i ett statsbesök utomlands, sedan hon uppnått myndig
              ålder. Om endast några veckor väntas Ungerns president avlägga
              statsbesök i Sverige, varpå jag i december reser till Chile, tillsammans
              med Drottningen.
            </seg>
            <seg>
              Vi följer med stor uppmärksamhet utvecklingen i de baltiska staterna.
              Vårt engagemang i dessa tre länder är omfattande. Ett utökat samarbete
              mellan länderna kring Östersjön på de politiska, ekonomiska, sociala
              och kulturella områdena är väsentligt för att främja stabilitet
              och säkerhet i vårt närområde. I Östersjörådet har vi fått ett
              forum, där både problem och insatser kan diskuteras på regeringsnivå.
              Jag vill särskilt framhålla behovet av ett ökat samarbete på miljöområdet.
              Östersjön är i dag ett av världens kanske mest nedsmutsade innanhav.
              Snabba och kraftfulla regeringsåtgärder krävs. Sverige har här
              både kunnande och erfarenhet, något som vi bör kunna dela med
              oss av.
            </seg>
            <seg>
              I Sverige, liksom i ett flertal andra länder, är arbetslösheten
              för närvarande mycket hög. Det råder full enighet om att vi inte
              kan acceptera denna situation. Riksdag och regering arbetar intensivt
              med denna fråga, som drabbar individer och samhälle hårt.
            </seg>
            <seg>
              Men många faktorer spelar in, och det är en svår och komplex
              uppgift som här åvilar rikets politiska ledning. Sverige vill
              ge frågan om sysselsättningen hög prioritet inom EU-samarbetet.
              EU fyller en viktig uppgift inom detta område, liksom inom många
              andra.
            </seg>
            <seg>
              Landets ekonomi har under innevarande år utvecklats mot ökad
              finansiell stabilitet. Inflationen är låg, underskottet i de offentliga
              finanserna har minskat och vår valuta har blivit starkare. Exportindustrins
              framgångar tycks för närvarande fortsätta, och bytesbalansen är
              positiv. Många svåra beslut har tagits här i riksdagen, men ännu
              återstår viktiga problem att lösa.
            </seg>
            <seg>
              Det är en stor händelse i vårt offentliga liv då riksdagen samlas
              till ett nytt arbetsår. Det är också ett sundhetstecken i vår
              demokrati att intresset för ert arbete från allmänheten och massmedia
              är stort. Jag är övertygad om att ni, genom era beslut i alla
              de viktiga frågor ni har att ta ställning till, kommer att verka
              för vårt lands bästa och bidraga till att förtroendet för
            </seg>
            <seg>
              Sverige upprätthålls.
            </seg>
          </u>
          <note>
            Jag önskar er välgång i detta viktiga värv och förklarar härmed
            1996/97 års riksmöte öppnat.
          </note>
          <note>
            2 § Regeringsförklaringen
          </note>
          <note>
            Anf. 3 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Eders Majestäter, Eders Kungliga Högheter, Fru talman, ledamöter
            av Sveriges riksdag!
          </note>
          <u prev="cont" who="unknown">
            <seg>
              För två år sedan öppnades riksmötet i skuggan av förstörda statsfinanser,
              ränteoro och en arbetslöshet som stigit till nivåer vi tidigare
              aldrig upplevt. Välfärden var hotad. Demokratin var utmanad.
            </seg>
            <seg>
              I dag kan riksdagen samlas i vetskapen om att den har fattat
              nödvändiga beslut för att häva den negativa utvecklingen. Sönderfallande
              statsfinanser har förbytts i stabilitet. Ekonomisk tillbakagång
              har förbytts i tillväxt. Misstro har förbytts i förtroende.
            </seg>
            <seg>
              Om ytterligare två år kan riksmötet med all sannolikhet öppnas
              med utsikt att under året skapa finansiella överskott, ett gemensamt
              sparande, i våra ekonomier. Välfärden är säkrad. Den ekonomiska
              styrkan är återvunnen.
            </seg>
            <seg>
              Det är nu halvtid i valperioden. Det nya samarbetsklimatet i
              riksdagen har burit frukt. Vi har klarat den första - till synes
              omöjliga - uppgiften. Nu kan vi med kraft och styrka ta oss an
              den andra uppgiften.
            </seg>
            <seg>
              Arbetslösheten skall betvingas. Resurser skall skapas för nya
              angelägna uppgifter.
            </seg>
            <seg>
              Vår utrikespolitik präglas av solidaritet, samarbete och ett
              aktivt engagemang. Den inger respekt och förtroende i vår omvärld.
            </seg>
            <seg>
              Sveriges militära alliansfrihet, syftande till att vi skall kunna
              vara neutrala i händelse av krig i vårt närområde, består. Den
              militära alliansfriheten kombineras med ett aktivt ansvarstagande
              för en fredlig utveckling i vår omvärld. Därmed värnar vi vårt
              eget lands frihet och oberoende, samtidigt som vi bidrar till
              minskade spänningar och risker.
            </seg>
            <seg>
              Sveriges plats är i världen. Vi är ivriga förespråkare för ett
              starkare FN. Vi ser Förenta nationerna som det viktigaste redskapet
              för att hantera de globala hoten mot människors överlevnad. Vårt
              land vill ta sin del av ansvaret för internationell fred, rättvisa
              och säkerhet. Därför kandiderar Sverige till en plats i FN:s säkerhetsråd.
            </seg>
            <seg>
              Vi vill bereda vägen för en utvidgning av Europeiska unionen
              och arbetar för en gemensam start på förhandlingarna med kandidatländerna.
              Inom EU:s regeringskonferens verkar Sverige för tydligare mål
              och effektivare metoder. Det gäller i arbetet för sysselsättning
              och en bättre miljö, liksom i kampen mot narkotika och internationell
              brottslighet. Vi vill ge EU
            </seg>
            <seg>
              större kapacitet för konfliktlösning och krishantering.
            </seg>
            <seg>
              Arbetet i Nordiska rådet förblir ett viktigt instrument för att
              utveckla vår gemensamma nordiska identitet. De nordiska ländernas
              samhörighet är en tillgång för EU.
            </seg>
            <seg>
              Det nya Europa och dess möjligheter syns tydligare runt Östersjön
              än i något annat område. För Sverige är det ett första rangens
              intresse att demokrati, säkerhet och välstånd tryggas i Östersjöområdet.
              Det intensifierade samarbetet mellan Östersjöstaterna är ett bidrag
              till en hållfast europeisk samarbetsordning.
            </seg>
            <seg>
              En kommande utvidgning av NATO får inte leda till nya skiljelinjer
              i Europa. Vårt mål är en alleuropeisk säkerhetsgemenskap.
            </seg>
            <seg>
              Förslag till ett nytt försvarspolitiskt beslut kommer att presenteras.
              Det svenska försvarets förmåga till anpassning och flexibilitet
              stärks. De icke-militära hoten får ökad uppmärksamhet. Det förebyggande
              fredsarbetet utökas. Samarbetet inom Partnerskap för fred byggs
              ut.
            </seg>
            <seg>
              Arbetet för internationell nedrustning skall drivas vidare. Ett
              avtal om ett fullständigt förbud mot kärnsprängningar kommer nu
              att öppnas för undertecknande. Det är ett viktigt steg mot en
              kärnvapenfri värld.
            </seg>
            <seg>
              I f.d. Jugoslavien utför svensk trupp en riskfylld och viktig
              uppgift. En svensk militär närvaro kan bli nödvändig även efter
              det att IFOR:s nuvarande mandat löper ut. Sverige skall också
              fortsättningsvis aktivt bidra till den mödosamma försoningsprocessen.
            </seg>
            <seg>
              Vi vill ge större tyngd åt samarbetet med länderna i Afrika,
              Asien och Latinamerika. En aktiv biståndspolitik är nödvändig
              i arbetet för fred, demokrati och gemensam säkerhet. Trots en
              ansträngd samhällsekonomi förblir Sverige en av världens fyra
              ledande biståndsgivare.
            </seg>
            <seg>
              Svensk flyktingpolitik skall präglas av humanitet och rättvisa.
              Asylrätten värnas, och hänsyn till barnens väl sätts i första
              rummet. En ökad internationell samverkan kring flyktingproblemen
              i världen eftersträvas.
            </seg>
            <seg>
              De unga demokratier som utvecklas kring Östersjön skall stöttas.
              Våld och kriminalitet, miljöförstöring och social oro, handelshinder
              och stagnation får inte stå i vägen för hoppet om fred, frihet
              och ekonomisk tillväxt. En positiv utveckling i dessa avseenden
              är avgörande för att demokratin skall stärkas och säkras i denna
              del av världen. I den utvecklingen har vi allt att vinna.
            </seg>
            <seg>
              I juli beslutade riksdagen att 1 miljard kronor skulle avsättas
              för åtgärder för att stärka Östersjösamarbetet. Det första konkreta
              projektet inom denna ram kan nu presenteras,
            </seg>
            <seg>
              Studenter och forskare från Estland, Lettland, Litauen, Ryssland,
              Polen och Sverige skall erbjudas möjlighet till studier i ett
              grannland. Ett nytt stipendieprogram, benämnt Visbyprogrammet,
              inrättas för att möjliggöra ett brett utbyte på alla nivåer inom
              akademisk utbildning och forskning.
            </seg>
            <seg>
              Att halvera arbetslösheten är regeringens främsta och allt annat
              överskuggande uppgift. År 2000 skall den öppna arbetslösheten
              vara högst 4 %.
            </seg>
            <seg>
              Sunda statsfinanser och en politik i samverkan har skapat ett
              starkt förtroende för Sverige. Tillväxten stiger. Räntorna faller.
              Inflationen är låg. Kronan har stärkts. Utrikeshandeln ger kraftiga
              överskott.
            </seg>
            <seg>
              Dessa framgångar får inte äventyras. De är avgörande förutsättningar
              för en politik för tillväxt och sysselsättning. Statsfinanserna
              skall varaktigt vårdas.
            </seg>
            <seg>
              Prisstegringarna skall hållas tillbaka.
            </seg>
            <seg>
              Vid början av nästa mandatperiod är inte bara budgeten i balans.
              Vi kan då även åstadkomma ett överskott i den offentliga sektorns
              finanser. Därmed knyter vi an till en god svensk tradition. Ett
              gemensamt sparande ökar vår handlingsfrihet och ger de offentliga
              välfärdssystemen en nödvändig stabilitet.
            </seg>
            <seg>
              Grunden är därmed lagd. Med full kraft inriktas nu politiken
              på att pressa tillbaka arbetslösheten.
            </seg>
            <seg>
              Sverige är ett konkurrenskraftigt land. Öppenhet, frihandel och
              ett starkt omställningstryck förbättrar
            </seg>
            <seg>
              Sveriges långsiktiga utveckling. Kompetens, initiativkraft och
              social stabilitet ger goda förutsättningar för nyföretagande och
              expansion. Under 1994 och 1995
            </seg>
            <seg>
              startades över 50 000 nya företag i Sverige. En fortsatt god
              utveckling skall främjas. Företagandets villkor skall förbättras.
            </seg>
            <seg>
              En särskild delegation för förenkling för småföretagarna tillsätts.
              Regler och stöd skall anpassas till de mindre företagens förutsättningar.
            </seg>
            <seg>
              En permanent lättnad i dubbelbeskattningen presenteras i höst.
              Den riktas i huvudsak mot små och medelstora företag.
            </seg>
            <seg>
              Förnyelsen av näringspolitiken fortsätter. Regionernas betydelse
              ökar. Samverkan inom länen mellan ett stort antal aktörer initieras.
              Den skall lägga grunden för lokala och regionala åtgärder som
              främjar tillväxt och sysselsättning. Länsstyrelsernas roll som
              statens företrädare stärks. Regionala utvecklingsprogram förhandlas
              fram och följs upp halvårsvis. Uppkomsten av innovationer stimuleras,
              liksom en vidare teknikspridning. Försök kommer att initieras
              för att stärka folkstyret på den regionala nivån.
            </seg>
            <seg>
              Livsmedelsproduktionen skall bidra till ett Sverige i regional
              balans, en uthållig tillväxt och ökad sysselsättning. Jordbruket
              är en framtidsnäring. Därför utvecklas nu en näringspolitik för
              lantbruk och landsbygd. Hela Sverige skall leva.
            </seg>
            <seg>
              Konsumenternas krav måste mötas. En ökad miljöanpassning i lantbruket
              skall främjas. EU:s gemensamma jordbrukspolitik bör reformeras
              till ökad marknadsorientering, större miljöhänsyn, bättre djurskydd
              och ett stärkt konsumentskydd.
            </seg>
            <seg>
              Förslag om en långsiktig inriktning av investeringar i infrastruktur
              föreläggs riksdagen. Åtgärder för ökad trafiksäkerhet redovisas.
              Förslag om telepolitikens inriktning presenteras. IT-politiken
              inriktas på ökad tillväxt och sysselsättning.
            </seg>
            <seg>
              En bred politisk uppslutning eftersträvas kring en rättfärdig
              och långsiktigt stabil bostadspolitik. Den bostadspolitiska kommitténs
              betänkande i höst ger underlag för en diskussion om bostadspolitikens
              former. Ett särskilt stöd för byggande av 15 000 studentbostäder
              föreslås.
            </seg>
            <seg>
              En halverad arbetslöshet får inte omöjliggöras av för höga pris-
              och lönestegringar. Arbetsmarknadens parter har här ett utomordentligt
              stort ansvar. De har regeringens uppdrag att till i vår presentera
              formerna för en lönebildning som bidrar till att minska arbetslösheten.
            </seg>
            <seg>
              Människans kraft skall tas till vara. Sverige skall konkurrera
              med kunniga och initiativrika medborgare, inte med låga löner
              och otrygghet.
            </seg>
            <seg>
              Skolan skall erbjuda alla barn en likvärdig utbildning av god
              kvalitet. Mobbning, rasism och våld måste bekämpas. En nationell
              utvecklingsplan för skolan, förskolan och vuxenutbildningen presenteras.
            </seg>
            <seg>
              Den omfattande satsningen på vuxenutbildning inleds under året
              i nära samarbete med kommunerna. Det livslånga lärandet skall
              bli en realitet.
            </seg>
            <seg>
              Treårsprogram för den högre utbildningen och för forskningen
              presenteras. I dessa föreslås att den högre utbildningen skall
              byggas ut i hela landet, att de mindre och medelstora högskolorna
              skall tilldelas fasta forskningsresurser, att högskolans uppgift
              att samverka med samhälle och näringsliv skall utvecklas samt
              att lärarutbildningen skall förbättras och det pedagogiska reformarbetet
              stärkas.
            </seg>
            <seg>
              Arbetet för ökad jämställdhet inom utbildning och forskning drivs
              vidare. Studerande med invandrarbakgrund ges särskild uppmärksamhet.
            </seg>
            <seg>
              Ett demokratiskt inflytande skall säkras över stiftelser inrättade
              med löntagarfondsmedel. Förslag lämnas om att regeringen skall
              kunna utse och entlediga ledamöterna i stiftelsernas styrelser.
            </seg>
            <seg>
              Arbetsmarknadspolitiken skall förbättra anpassningen mellan företagens
              behov och de arbetssökandes kompetens. Därigenom blir arbetsmarknaden
              mer flexibel och risken för inflation mindre. Hotet om utslagning
              och utanförskap minskar.
            </seg>
            <seg>
              Reformeringen av den aktiva arbetsmarknadspolitiken fortsätter.
              Decentraliseringen ökar. De lokala arbetsförmedlingarnas roll
              stärks. Konkreta individuella handlingsplaner skall upprättas
              för att tydliggöra arbetsförmedlingens och den arbetssökandes
              ansvar.Insatser för kompetenshöjning står i centrum.
            </seg>
            <seg>
              Kommunernas ansvar vidgas. Arbetet med att förenkla regler och
              öka anpassningen av åtgärder efter olika behov fullföljs.
            </seg>
            <seg>
              Omvandlingen från passiva stöd till aktivt deltagande utvecklas.
              En analys genomförs av hur resurser som i dag används till arbetslöshetsersättning
              kan användas samhällsekonomiskt mer effektivt.
            </seg>
            <seg>
              Programmen för långtidsarbetslösa som är äldre än 55 år bör inledas
              redan den 1 november i år. En högre ersättning i dessa program
              än nivån i arbetslöshetsskassan föreslås. Det stimulerar deltagande
              framför passivitet.
            </seg>
            <seg>
              De gör det lättare att anställa, inte att avskeda. De stärker
              kvinnans ställning på arbetsmarknaden. De ger deltidsanställda
              och vikarier bättre villkor. De förbättrar de äldre arbetslösas
              möjligheter att få arbete. De underlättar för företagen att växa
              och nyanställa.
            </seg>
            <seg>
              Tryggheten i arbetslivet skall även fortsättningsvis vila på
              fyra hörnstenar. Tillsvidareanställningen skall förbli den huvudsakliga
              anställningsformen. Uppsägning skall ske på saklig grund. Rätten
              till återanställning skall finnas kvar. Huvudregeln sist in först
              ut består.
            </seg>
            <seg>
              Könsuppdelningen av arbetsmarknaden måste brytas. Både kvinnor
              och män skall ha möjligheter att kombinera ett utvecklande yrkesliv
              med ett aktivt föräldraskap. Kampen mot kvinnors arbetslöshet
              intensifieras.
            </seg>
            <seg>
              De äldres erfarenheter och kunskaper måste i ökad utsträckning
              tas till vara. Pensionärers deltagande i offentliga utredningar
              och kommittéer ökas. Samverkansmöjligheterna vidgas. Regeringen
              kommer att erbjuda pensionärsorganisationerna samrådsrätt inför
              förslag som är av särskild vikt för pensionärer.
            </seg>
            <seg>
              Sverige skall vara en pådrivande internationell kraft och ett
              föregångsland i strävan att skapa en ekologiskt hållbar utveckling.
              Välståndet skall byggas på en effektivare användning av naturresurserna
              -
            </seg>
            <seg>
              energi, vatten och råvaror.
            </seg>
            <seg>
              Ett nytt energisystem skall utvecklas. Avvecklingen av kärnkraften
              bör inledas under mandatperioden och därefter fortsätta i jämn
              takt. Den skall ske på ett sådant sätt att den elintensiva industrins
              konkurrensläge inte äventyras. Regeringens ambition är att samla
              en bred majoritet bakom resultaten av de energipolitiska överläggningarna.
            </seg>
            <seg>
              Miljölagarna samlas och skärps i en miljöbalk.
            </seg>
            <seg>
              Statsförvaltningens miljöarbete skall utvecklas till ett föredöme.
              Kommunikationssystemen skall anpassas till en långsiktigt hållbar
              utveckling. Ett konkret arbete med att bygga om vatten- och avloppssystem,
              bostäder, skolor och daghem påbörjas. Därigenom skapas en bättre
              miljö, kretsloppsanpassning och nya arbetstillfällen.
            </seg>
            <seg>
              Stora värden står på spel. Väldiga uppgifter ligger framför oss.
              De kan lösas endast om människors konsumtion, den offentliga sektorns
              investeringar, företagens produktion och lagstiftningen utvecklas
              i samma riktning. Vi skall stärka Sverige utan att äventyra kommande
              generationers livskvalitet.
            </seg>
            <seg>
              En framgångsrik kamp mot arbetslösheten är beroende av människors
              känsla av trygghet och tillförsikt inför framtiden. Denna påverkar
              inte bara konsumtion och investeringar. Den lägger även grunden
              för social stabilitet och individuell kreativitet.
            </seg>
            <seg>
              Varje människa skall kunna lita på vården och omsorgen, på pensionerna
              och på försäkringssystemen. Prioriteringen av vård, omsorg och
              skola framför statliga bidrag och transfereringar ligger därför
              fast.
            </seg>
            <seg>
              Den uppgörelse som har slutits mellan staten,
            </seg>
            <seg>
              Landstingsförbundet och Kommunförbundet skapar goda förutsättningar
              för den kommunala verksamheten. Kommunerna får stabila spelregler.
              Uppsägning av personal och skattehöjningar motverkas.
            </seg>
            <seg>
              Det är angeläget med en bred politisk enighet kring framtidens
              pensioner. Arbetet med att reformera pensionssystemet fortsätter.
              En ny socialtjänstlag föreläggs riksdagen.
            </seg>
            <seg>
              Välfärdens uthållighet får inte undergrävas, vare sig av nya
              statsfinansiella obalanser eller av fusk, överutnyttjande och
              ekonomisk brottslighet. Förslag om att inrätta en särskild ekobrottsmyndighet
              kommer att föreläggas riksdagen. Regeringen föreslår också en
              kraftfull satsning på utvecklade kontrollsystem inom statsförvaltningen.
            </seg>
            <seg>
              Justitiekanslerns studie av kontrollen över de statliga förvaltningsmyndigheterna
              samt kommuner och landsting kommer att följas av förslag till
              nödvändiga åtgärder.
            </seg>
            <seg>
              Kulturpolitiken inriktas mot ökad regional balans i fördelningen
              av statligt kulturstöd. Litteraturen och läsandet samt konstnärernas
              villkor står i centrum. Ett arkitekturpolitiskt program prestenteras.
              Förslag om en bibliotekslag kommer att föreläggas riksdagen.
            </seg>
            <seg>
              Sverige är ett av världens mest jämlika länder.
            </seg>
            <seg>
              Men även här påverkas välfärden av ökade inkomstklyftor. I takt
              med att arbetslösheten sjunker och statsfinanserna stärks kan
              utrymme skapas för åtgärder som förbättrar inkomstfördelningen
              utan att budgetsaneringen äventyras.
            </seg>
            <seg>
              Rädsla får inte breda ut sig i samhället. Brottsbekämpningen
              stärks genom att polisens arbetsmetoder och organisation utvecklas.
              Samarbetet mellan åklagare och polis intensifieras.
            </seg>
            <seg>
              Nazistiska och rasistiska yttringar skall bekämpas varhelst de
              förekommer. Kampen mot brottslighet med rasistiska förtecken stärks.
              Åtgärder kommer att föreslås för att motverka spridningen av nazistiska
              åsikter. Det krävs att var och en av oss tar ansvar för ett samhälle
              där alla människor kan känna trygghet och tillhörighet, oavsett
              etnisk, religiös eller kulturell bakgrund.
            </seg>
            <seg>
              Åtgärder riktas mot de speciella problemen i storstadsregionerna.
              Segregation i alla former skall motverkas. Arbetet för integration
              intensifieras och kampen mot etnisk diskriminering stärks.
            </seg>
            <seg>
              Strävan efter ett jämställt samhälle fortsätter. Löneskillnader
              på grund av kön måste försvinna. Ett jämställdhetsperspektiv skall
              genomsyra alla delar av regeringens politik.
            </seg>
            <seg>
              Människan är målet - hennes utveckling och frihet, hennes törst
              att lära och bilda sig, hennes vilja att växa och spränga nya
              gränser, hennes ansvarskänsla för kommande generationer, hennes
              solidaritet och kärlek till andra människor.
            </seg>
            <seg>
              Målet skyms dock av att mer än var tionde människa går utan arbete.
              Det är ett fruktansvärt slöseri.
            </seg>
            <seg>
              Den främsta tillgång samhället äger kommer inte till nytta.
            </seg>
            <seg>
              Hela Sverige måste mobiliseras för att betvinga arbetslösheten.
              Politiken skall lägga grunden. För att den skall bli stabil och
              uthållig krävs samverkan - inte splittring. För att den skall
              få full effekt krävs samarbete - inte strid.
            </seg>
            <seg>
              Det är tid att ta ansvar. Det är tid att helhjärtat, och utan
              förbehåll, delta i arbetet för att åter nå full sysselsättning.
            </seg>
            <seg>
              För att göra politiken stabil, åtgärderna verkningsfulla och
              för att halvera den öppna arbetslösheten bjuder regeringen in
              hela svenska folket till ett gemensamt ansvarstagande.
            </seg>
            <seg>
              Tillsammans skall vi göra Sverige till en nation som möter nästa
              årtusende som ett föregångsland.
            </seg>
            <seg>
              Gemensamt kan vi nå våra bästa drömmars Sverige.
            </seg>
            <seg>
              (Applåder)
            </seg>
            <seg>
              Musik under samlingen från renässans till nutid
            </seg>
            <seg>
              Fanfar av Ingvar Lidholm
            </seg>
            <seg>
              HANS MAJESTÄT KONUNGEN
            </seg>
            <seg>
              Trapphallen:
            </seg>
            <seg>
              Folkdansgillet Kedjan paraderar med Sveriges landsskapsfanor
            </seg>
          </u>
          <note>
            Förändringar i arbetsrätten föreläggs riksdagen.
          </note>
          <note>
            3 § Ceremonin avslutades kl. 14.49.
          </note>
          <note>
            Bilaga till riksdagens snabbprotokoll 1996/97:2
          </note>
          <note>
            Program för öppnandet av riksmötet 1996/97 tisdagen den 17 september
            1996 kl. 14.00
          </note>
          <note>
            Kungssången
          </note>
          <note>
            Inledning och Vivace ur Drottningholmsmusiken av Johan Helmich
            Roman i arrangemang av Staffan Sjösvärd
          </note>
          <note>
            TALMANNEN
          </note>
          <note>
            Fanfar
          </note>
          <note>
            Romance ur Pastoralsvit av Lars Erik Larsson i arrangemang av
            Anders Högstedt
          </note>
          <note>
            STATSMINISTERN
          </note>
          <note>
            Brudmarsch efter Larshöga Jonke och Leksands skänklåt i arrangemang
            av Mikael Råberg
          </note>
          <note>
            Nationalsången
          </note>
          <note>
            Grande Marche av Charles Voss
          </note>
          <note>
            -------------------------------------------
          </note>
          <note>
            MEDVERKANDE
          </note>
          <note>
            Riksplan:
          </note>
          <note>
            Arméns musikkår konserterar före riksmötets öppnande
          </note>
          <note>
            Eskilstuna musikskolas gosskör under ledning av dirigent Jarl
            Einar Johansson samt folkmusikensemblen Bock
          </note>
          <note>
            Plenisalen:
          </note>
          <note>
            Brassmusiker från Sundsvalls Kammarorkester under ledning av
            Diederik Meilink
          </note>
        </div>
      </body>
    </text>
  </TEI>
</teiCorpus>
