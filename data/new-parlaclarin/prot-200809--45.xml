<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--45</head>
          <docDate when="2008-12-09">2008-12-09</docDate>
        </div>
      </front>
      <body>
        <div>
          <note xml:id="i-56732be0b7644c40-0">
            ﻿
          </note>
          <note xml:id="i-4e6c629c3a0808b7-0">
            Riksdagens protokoll
          </note>
          <note xml:id="i-37fe87c0dcefef1d-0">
            2008/09:45
          </note>
          <note xml:id="i-4da372f6686465b9-0" type="date">
            Tisdagen den 9 december
          </note>
          <note xml:id="i-08103ce2e3a4e873-0">
            Kl. 13:30 - 21:59
          </note>
          <note xml:id="i-dcdaec8020ecd4c2-0">
            1 § Justering av protokoll
          </note>
          <note xml:id="i-d3f0e9d20f292644-0">
            Justerades protokollet för den 3 december.
          </note>
          <note xml:id="i-db6db726c387597a-0">
            2 § Anmälan om fördröjda svar på interpellationer
          </note>
          <note xml:id="i-fc3bb9cb27f6e7c9-0">
            Till riksdagen hade inkommit följande skrivelser:
          </note>
          <note xml:id="i-be2295faa7bc9f9d-0">
            Interpellation 2008/09:154
          </note>
          <note xml:id="i-ffe8fefa0f756e19-0">
            Interpellation 2008/09:154 Risken för tortyr efter en avvisning
          </note>
          <note xml:id="i-69361e3abf83595c-0">
            Interpellationen kommer att besvaras tisdagen den 13 januari
            2009.
          </note>
          <note xml:id="i-86468c1c3ca57057-0">
            Skälen till dröjsmålet är sedan tidigare inplanerade åtaganden
            samt tidsbrist i kammaren.
          </note>
          <note xml:id="i-85af41380b1b2abb-0">
            Tobias Billström
          </note>
          <note xml:id="i-ad22dfbdfcfd912e-0">
            Interpellation 2008/09:161
          </note>
          <note xml:id="i-6766b3e262662f62-0">
            Interpellation 2008/09:161 Översyn av preskriptionstiden
          </note>
          <note xml:id="i-88c25b7bca13c705-0">
            Interpellationen kommer att besvaras tisdagen den 16 december
            2008.
          </note>
          <note xml:id="i-cf614b062b0f8143-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-a8e0e3db082d4013-0">
            Dag Ekman
          </note>
          <note xml:id="i-be265702076e5b41-0">
            Interpellation 2008/09:177
          </note>
          <note xml:id="i-25c9a7c9d1802c50-0">
            Interpellation 2008/09:177 Erkännande av folkmorden i Turkiet
          </note>
          <note xml:id="i-69361e3abf83595c-1">
            Interpellationen kommer att besvaras tisdagen den 13 januari
            2009.
          </note>
          <note xml:id="i-c01662dd643ea375-0">
            Skälet till dröjsmålet är dels tidigare inbokat engagemang, dels
            utlandsresa.
          </note>
          <note xml:id="i-17b4f2574a71dc7d-0">
            Carl Bildt
          </note>
          <note xml:id="i-32bb9ff813a422f9-0">
            3 § Svar på interpellation 2008/09:104 om utvecklingen i Kongo
          </note>
          <note type="speaker" xml:id="i-df27aadf30976034-0">
            Anf. 1 Utrikesminister CARL BILDT (m):
          </note>
          <u who="unknown" xml:id="i-fa26c336cd746e26-0">
            <seg xml:id="i-c81dbbfa872510ea-0">
              Fru talman! Peter Hultqvist har frågat mig vilka åtgärder jag
              kommer att vidta för att bidra till en fredlig lösning, bättre
              levnadsförhållanden och ökad säkerhet för de flyende människorna
              i Kongo. Peter Hultqvist har även frågat mig vilka åtgärder jag
              avser att vidta för att företagsintressen, däribland svenska,
              inte ska agera så att de motverkar möjligheterna att åstadkomma
              en fredlig utveckling i Kongo som helhet.
            </seg>
            <seg xml:id="i-79729133fc4073fe-0">
              Jag delar Peter Hultqvists oro för situationen i Demokratiska
              republiken Kongo. Sedan stridigheterna åter blossade upp i slutet
              av augusti har cirka en kvarts miljon nya internflyktingar tillkommit
              i regionen. Totalt beräknas nu antalet internflyktingar i Kongo
              kunna uppgå till så många som 1,4 miljoner människor.
            </seg>
            <seg xml:id="i-ee0638ac6f50d712-0">
              Sverige följer utvecklingen i Demokratiska republiken Kongo mycket
              nära. Under de senaste veckorna har Sverige och Europeiska unionen
              aktivt verkat för ökat regionalt och internationellt engagemang
              och dialog. Vi välkomnar således de ansträngningar som nu görs,
              bland annat av FN-sändebudet Olusegun Obasanjo, för att säkerställa
              att striderna upphör, att en fredlig lösning kan nås, att flyktingar
              kan återvända och att den humanitära hjälpen kan nå fram.
            </seg>
            <seg xml:id="i-de6c2e1e9862ec2f-0">
              Givet den mycket svåra situationen är det i nuläget viktigast
              att säkra de humanitära organisationernas tillträde till internflyktingläger
              och byar, att situationen stabiliseras och att flyktingar kan
              återvända hem. Sverige är en av de största humanitära givarna
              till Demokratiska republiken Kongo och har hittills i år bidragit
              med ca 267 miljoner kronor, varav ca 50 miljoner kronor de senaste
              veckorna. Vi har dessutom beredskap för ytterligare 10 miljoner
              kronor i humanitärt stöd. Även EU och övriga medlemsländer ger
              ett mycket stort humanitärt bidrag till Kongo.
            </seg>
            <seg xml:id="i-00d5e51455079cad-0">
              Sverige stöder också aktivt, dels bilateralt, dels inom ramen
              för olika EU-insatser, ansträngningarna att reformera försvar,
              polis och rättsväsende i DRK i syfte att främja varaktig fred
              och stabilitet i landet samt att främja demokrati och mänskliga
              rättigheter.
            </seg>
            <seg xml:id="i-c69c98a36c414269-0">
              Frågan om situationen i landet har även intensivt diskuterats
              i FN:s säkerhetsråd under hösten. Den 20 november antogs en resolution
              där säkerhetsrådet beslutade om en temporär förstärkning om ca
              3 000 personer till Monuc, FN:s fredsbevarandeoperation. Monuc
              kommer därigenom att uppgå till ca 20 000 militärer och poliser.
              Beslutet syftar till att stärka Monucs förmåga att skydda civila,
              strukturera om organisationen samt omgruppera styrkorna för att
              därigenom skapa stabilitet. Monucs mandat kommer också att omförhandlas
              innan årets slut. Det är inte uteslutet att mandatet då utvidgas
              till att i större omfattning än i dag hantera den illegala utvinningen
              av naturresurser.
            </seg>
            <seg xml:id="i-f12038d4f2537c09-0">
              I Demokratiska republiken Kongo finns några av de mest omfattande
              naturrikedomarna i världen, men det krävs insatser för att säkra
              ett hållbart utnyttjande av naturresurserna och för att de ska
              komma befolkningen till del. Utvinningen av naturresurserna är
              i Demokratiska republiken Kongo delvis kantad av bland annat korruption
              och illegal handel. Det är viktigt att dessa problem bekämpas,
              inte minst för att den kongolesiska befolkningen ska få del av
              inkomsterna från landets naturtillgångar. I det svenska utvecklingssamarbetet
              är åtgärder för att bekämpa korruption, för att främja demokratisk
              samhällsstyrning och för byggandet av transparenta institutioner
              centrala.
            </seg>
            <seg xml:id="i-210686360196ddf4-0">
              För att öka välståndet i utvecklingsländer och i länder som drabbats
              av konflikt är handel och investeringar av alldeles avgörande
              betydelse. Internationell närvaro i olika former är viktig i sig,
              men jag vill här framhålla att en fri och öppen handel baserad
              på stabila spelregler är ett av de effektivaste sätten att uppnå
              ekonomisk tillväxt och utveckling. Företag som verkar på dessa
              marknader möter många utmaningar bland annat när det gäller mänskliga
              rättigheter, miljö, arbetsvillkor och korruption. Regeringen förväntar
              sig emellertid att svenska företag har ett ansvarsfullt uppträdande
              oavsett var de arbetar i världen. OECD:s riktlinjer för multinationella
              företag och principerna i FN:s Global Compact är universella normer
              för företag att ta ansvar för sitt agerande. Vi uppmanar kontinuerligt
              företag att använda sig av dessa normer och verktyg. Sverige försöker
              också på olika sätt bidra till ökad kunskap på området, bland
              annat om tillämpningen av OECD:s riktlinjer och riskhanteringsverktyg.
              Sverige ger vidare stöd till organisationen Global Witness i Kongo,
              samt till Extractive Industries Transparency Initiative, EITI,
              som båda arbetar för ökad transparens i utvinningsindustrierna.
              Ett viktigt mål är att bryta länken mellan exploatering av naturresurser
              och den pågående konflikten i de östra delarna av landet.
            </seg>
          </u>
          <note type="speaker" xml:id="i-b62f0ea128c9acc0-0">
            Anf. 2 PETER HULTQVIST (s):
          </note>
          <u who="peter_hultqvist_c9866b" xml:id="i-1208cf8649fda660-0">
            <seg xml:id="i-fc033bc6c2de6f67-0">
              Fru talman! Jag tackar utrikesministern för svaret.
            </seg>
            <seg xml:id="i-a06aebb75e0ea595-0">
              Kongo Kinshasa är ett av världens fattigaste länder. Över en
              miljon människor befinner sig på flykt. Vi ser en mänsklig och
              humanitär katastrof pågå. Människor har inget hem, inget vatten,
              ingen mat de mest grundläggande behoven för mänskligt liv är inte
              uppfyllda.
            </seg>
            <seg xml:id="i-9b670d303781e6c6-0">
              FN, en rad olika organisationer och länder, däribland Sverige,
              sänder bistånd. Det är bra. Men situationen blir kluven när svenska
              företag, i det här fallet Lundin Mining, får stämpel av att driva
              verksamhet byggd på utsugning och ett hänsynslöst utnyttjande
              av situationen.
            </seg>
            <seg xml:id="i-8f797dcccbf2f050-0">
              Lundin Mining är engagerat i gruvprojektet Tenke Fungurume Mining.
              Man är numera 25-procentig delägare. Projektet omfattar en av
              världens största koppar- och koboltfyndighet. Produktionen av
              koppar ska starta under 2009.
            </seg>
            <seg xml:id="i-aa6cc4d142b68db7-0">
              Tre byar har flyttats för att ge rum för gruvdriften. Folk vars
              hus har rivits har fått leva med enkla presenningar som tak. Kritik
              har riktats om otillräcklig kompensation och att människor har
              tilldelats mark som inte går att odla. Lokalbefolkning som har
              utlovats jobb har inte fått det, och det här har till sist skapat
              stora protester.
            </seg>
            <seg xml:id="i-8f4941e688183b33-0">
              De säger till oss att vi bor på världens rikaste mark, men vi
              får ingenting när de tar den ifrån oss. De tar hit el, men elledningen
              dras över vår by. De anställer folk, men vi får inga jobb. Vi
              får se när lastbilar kör sönder våra vägar när de kör våra rikedomar
              härifrån.
            </seg>
            <seg xml:id="i-1f4657132d9a7f2b-0">
              Det säger några röster om Lundin Minings verksamhet.
            </seg>
            <seg xml:id="i-38a6eb36eb9d473c-0">
              Avtalet om kopparbrytning, som bland annat ger skattebefrielse
              i 16 år, har kritiserats starkt. Den demokratiskt valda regeringen
              i Kongo vill riva upp det, men det vill inte det bolag där Lundin
              Mining ingår.
            </seg>
            <seg xml:id="i-12408cb19b2cd2e8-0">
              Självklart påverkar Lundin Minings beteende Sveriges rykte och
              anseende. Risken är stor att Atlas Copco, Boliden och andra företag
              kan drabbas av det här. Andra som kan få oförskyld badwill är
              Volvo och Scania som säljer gruvmaskiner. Det har betydelse för
              andra svenska intressen hur Lundin Mining uppträder.
            </seg>
            <seg xml:id="i-7407bb16ce2d4b66-0">
              Jag noterar att utrikesministern i sitt svar säger att regeringen
              verkar för att OECD:s riktlinjer för företag som verkar i regioner
              med svag regeringskontroll ska följas, och det tycker jag är bra.
              Företag sägs kontinuerligt ha uppmanats att använda de här riktlinjerna.
            </seg>
            <seg xml:id="i-93602c84fe44f88d-0">
              Då är min fråga: Har det förts samtal om OECD:s normer och riktlinjer
              med Lundin Mining? Om svaret är ja, vad är resultatet av de samtalen?
              Om svaret är nej, varför har det inte skett?
            </seg>
          </u>
          <note type="speaker" xml:id="i-aef1f0794a3b97f8-0">
            Anf. 3 CARINA HÄGG (s):
          </note>
          <u who="carina_hagg_cdfd56" xml:id="i-60844805cda652dc-0">
            <seg xml:id="i-5e6ebb674fe7c72f-0">
              Fru talman! Utrikesminister Carl Bildt! Jag tycker att det är
              mycket välkommet att den här interpellationen ställdes. Jag tycker
              också att det känns mycket välkommet att den debatteras i dag,
              dagen före det att vi ska högtidlighålla 60-årsdagen av de mänskliga
              rättigheterna. Det här är en fråga där bristen på mänskliga rättigheterna
              är tätt sammanvävd med interpellantens frågor.
            </seg>
            <seg xml:id="i-2934e762f9aa4dbe-0">
              Det här är ett område i världen där de mänskliga rättigheterna
              kränks kontinuerligt årtionde efter årtionde. Vi ser en traumatiserad
              befolkning och väldigt stora konsekvenser för hela samhället.
              Vi har alla ett ansvar att agera.
            </seg>
            <seg xml:id="i-c6ed51d50acfb158-0">
              Förra veckan hade jag förmånen att representera riksdagen på
              en IPU-konferens i Genève angående våld mot kvinnor. Där deltog
              också FN:s särskilda sändebud i de här frågorna som gäller mäns
              våld mot kvinnor, Yakin Ertürk. Hon har tidigare sagt att de här
              brotten är så grova att de borde klassificeras som brott mot mänskligheten.
              Jag tyckte att det var intressant att diskutera de här frågorna
              med henne och andra kvinnor, bland annat från Afrika, under IPU-konferensen.
            </seg>
            <seg xml:id="i-fcd4fadedc43354f-0">
              Det finns ett annat initiativ som jag också vill peka på. Det
              är att Europarådet har beslutat att utse en rapportör att skriva
              en rapport om våld mot kvinnor i Demokratiska republiken Kongo.
              Det har koppling till att vi är aktörer. Det här en fråga för
              Afrika, och vi finns i Europa, men det finns kopplingar. Det är
              bara tio länder i Europa som har skrivit en handlingsplan när
              det gäller 1325. Sverige håller på att omarbeta sin. Det är välkommet.
              Vi behöver inkludera 1820. Det är tio länder totalt i världen
              som har skrivit en handlingsplan. Vi har inte fått klartecken
              än om 1325 och 1820 kommer in i den uppdaterade versionen av den
              europeiska säkerhetsstrategin.
            </seg>
            <seg xml:id="i-92b679e7f847976e-0">
              Det finns väldigt mycket vi kan göra för att ta vårt ansvar.
              Kung Leopold har fått många efterföljare. Jag tror att vi alla
              som är här har läst Kung Leopolds vålnad . Det är en bok som beskriver
              girighet och terror men också hjältemod i det koloniala Afrika.
              Den här girigheten efter Afrikas rikedomar, inte minst östra Kongos
              rikedomar, finns kvar. Så länge vi ser denna rovdrift på råvaror
              som också leder till övergrepp och rovdrift på människor kommer
              vi kanske inte att få se en förändring.
            </seg>
            <seg xml:id="i-8b548ba64ab1b3cd-0">
              Det räcker kanske inte, som Carl Bildt hävdar, att företag har
              ett ansvar. Vi rör oss på ett område där de här institutionerna
              inte finns som kan utkräva ansvar och utöva översyn och tillsyn.
              Här krävs det att omvärlden tar ett annat initiativ.
            </seg>
            <seg xml:id="i-86830cb18e0bb3aa-0">
              Det vore intressant att veta på vilket sätt Carl Bildt ytterligare
              kommer att bidra när det gäller de vädjanden som FN:s generalsekreterare
              Ban Ki Moon har riktat till omvärlden och Sverige. Vilka synpunkter
              kommer vi att ha för att fylla på de kommande ståndpunkter som
              FN kommer att förhålla sig till? Vilka ytterligare initiativ kommer
              vi att ta? Vi har ett ansvar.
            </seg>
            <seg xml:id="i-a7c6be78300df8fa-0">
              Det känns ganska genant att veta att Sverige är engagerat på
              det sätt som interpellanten har beskrivit här. Vi vet att det
              säljs mycket råvaror i Sverige och inom EU-området. Den tidigare
              handelsministern och företrädaren för regeringen lade fram att
              detta är någonting för konsumenterna att vara observanta på. Det
              finns ett vidare ansvar, och därför kan man inte bara lägga detta
              på konsumenterna.
            </seg>
            <seg xml:id="i-62a6166c5e714f82-0">
              För att skydda kvinnor och mänskliga rättigheter krävs det att
              vi tillsammans i Sverige och tillsammans med andra länder i omvärlden,
              inte minst med afrikanska länder, tar ett större ansvar. Jag tycker
              att det var ett väldigt intressant exempel att följa Botswanas
              arbete om riktlinjer för Kimberleyprocessen. Det finns mycket
              att samverka om och ta tag i.
            </seg>
          </u>
          <note type="speaker" xml:id="i-65488a406f04b6be-0">
            Anf. 4 Utrikesminister CARL BILDT (m):
          </note>
          <u who="unknown" xml:id="i-fa26c336cd746e26-1">
            <seg xml:id="i-525aab68d87abc0d-0">
              Fru talman! Med all respekt för Peter Hultqvist vill jag gärna
              ta utgångspunkt i Carina Häggs frågeställning. Den fokuserar på
              det fruktansvärda humanitära lidande som vi konfronteras med i
              östra Kongo. Det gäller de nordöstra delarna och inte dem där
              gruvindustrin huvudsakligen ligger. Det hindrar inte att det är
              allvarligt, och det hindrar inte att denna typ av problem finns
              där också.
            </seg>
            <seg xml:id="i-99e47e783e9fc3fd-0">
              Det här är ett lidande som sannolikt har medfört i storleksordningen
              fyra miljoner döda under de senaste åren. Det handlar förmodligen
              om fyra gånger antalet i Darfur utan att detta har lett till nämnvärd
              uppmärksamhet. Carina Hägg talar om övergreppen mot kvinnor, och
              jag tror dessvärre att det finns få områden i världen där detta
              är så väldokumenterat i all sin brutalitet som just i östra Kongo.
              Det här är ingen ny situation. Den har samband med konflikten
              i området kring de stora sjöarna, folkmordet i Rwanda, flyktingströmmarna
              in i östra Kongo, instabiliteten i den kongolesiska statsbildningen
              som vi har upplevt den fram och tillbaka ända sedan början av
              1960-talet och försöken att stabilisera detta.
            </seg>
            <seg xml:id="i-101d247ed79ae882-0">
              Det vi har att hantera nu, vid sidan av den långsiktiga statsbyggnaden
              i Demokratiska republiken Kongo som jag ska återkomma till, är
              den akuta humanitära situationen framför allt i norra Kivuprovinsen.
              Som jag sade i mitt svar ger vi där ett mycket kraftigt stöd till
              FN:s ansträngningar. FN-sändebudet Obasanjo förde intensiva samtal
              i går i Nairobi. Jag vet inte hur de har gått. Vi förde omfattande
              samtal i EU:s utrikesministerkrets i Bryssel i går. Vi kommer
              att fortsätta de samtalen i Bryssel på torsdag. De utgår bland
              annat från den långsiktiga förstärkningen av Monuc med ungefär
              3 000 man som är aktuell men som kommer att ta betydande tid och
              den vädjan som har kommit från FN:s generalsekreterare om att
              den europeiska unionen ska kunna ställa upp med det som kallas
              en snabb överbryggningsaktion för att säkra Goma, flygplatsen,
              möjligheten till humanitära leveranser och förhindra att kriget
              når en centralpunkt i denna provins och därmed tippar över i ett
              ännu mer fruktansvärt scenario.
            </seg>
            <seg xml:id="i-7048beec4d716ec4-0">
              Jag kan försäkra både Carina Hägg och Peter Hultqvist om att
              Sverige är en av de allra mest aktiva inom EU i den debatten om
              hur vi ska kunna hjälpa FN, som har huvudansvaret för denna fruktansvärd
              situation. Jag återkommer mer än gärna till riksdagen i detta
              sammanhang. Det är det akuta. Det dominerar min dag och mina omsorger.
              Men det handlar också om den långsiktiga statsbyggnaden i Kongo.
              Det är ett av världens rikaste länder när det gäller naturrikedomar.
            </seg>
            <seg xml:id="i-36d97f9d1cc4237d-0">
              Det gäller framför allt Katangaprovinsen i ett annat hörn av
              Kongo. Det är där den verksamhet som Peter Hultqvist plötsligt
              är intresserad av också äger rum. Kongos framtid ligger i att
              man kan utnyttja sina naturrikedomar och få in internationella
              investeringar som kan hjälpa till teknologiskt och kapitalmässigt
              att utnyttja detta så att det blir inkomster och så att man kan
              övervinna fattigdomen. Så blev Sverige en gång rikt.
            </seg>
            <seg xml:id="i-3d6400c74a42539e-0">
              Min tid rinner ut, men låt mig bara säga något om det konkreta
              projekt som Peter är intresserad av. Han frågar om jag har talat
              med det här företaget. Nej, det har jag självfallet inte gjort.
              Det är ett kanadensiskt företag. Det får den kanadensiska regeringen
              göra om de finner det lämpligt. Det är ett projekt som är mycket
              stort. Det har stöd av den amerikanska utvecklingsbanken med 250
              miljoner kronor, av den europeiska utvecklingsbanken efter en
              omfattande social- och miljöstudie med 100 miljoner kronor och
              av den afrikanska utvecklingsbanken med ytterligare 100 miljoner
              kronor. Det har varit föremål för en mycket betydande genomlysning
              från just dessa utgångspunkter. Om Peter Hultqvist skulle vara
              intresserad kan jag ge honom webbsidorna där de genomlysningar
              som gjorts av dessa organisationer finns.
            </seg>
            <seg xml:id="i-5bc043697ac11d93-0">
              Men låt mig gå tillbaka till detta: Mitt akuta intresse är det
              humanitära lidandet i nordöstra Kongo just nu.
            </seg>
          </u>
          <note type="speaker" xml:id="i-7f004a860f5862d5-0">
            Anf. 5 PETER HULTQVIST (s):
          </note>
          <u who="peter_hultqvist_c9866b" xml:id="i-1208cf8649fda660-1">
            <seg xml:id="i-55dbe408c96512a8-0">
              Fru talman! Lundin Mining äger 25 procent av det här bolaget,
              Tenke Fungurume Mining, som har upprättat det här avtalet där
              man har 16 års skattebefrielse. En av delägarna i Lundin Mining
              är AP-fonderna. Jag tror att Bildt gör det lite för enkelt för
              sig när han försöker att slira runt det här med hänvisning till
              att det bara är fråga om någon sorts kanadensiskt företag. Jag
              nämnde redan i mitt inledande anförande hur stor andel i det här
              bolaget som Lundin Mining har.
            </seg>
            <seg xml:id="i-ebeadcce77414058-0">
              Jag kan också upplysa utrikesministern om att Lundin Mining när
              det här dramat började hade en majoritetsägarandel i sammanhanget.
              Men efter omförhandling blev det 25 procent, eller 24,7 om vi
              ska vara exakta.
            </seg>
            <seg xml:id="i-50d11d1dfbad848e-0">
              Det är inte fråga om något plötsligt intresse. Vi har tidigare
              diskuterat Lundin Petroleums aktiviteter i Sudan. Där hade ministern
              tidigare aktiviteter personligen. Därför blir det naturligt för
              mig att följa upp Lundin Mining, som engagerar sig i det här området.
            </seg>
            <seg xml:id="i-ad4103703d222f28-0">
              Jag kan påminna om en rapport från Swedwatch. Man har kritiserat
              Lundin Mining för att ha bidragit till att flytta 1 600 människor
              för att bedriva utvinning. Löften till bybefolkningen om ersättning
              har inte infriats. Allt det lovade var falskt, säger bybor i ett
              Rapport -inslag i tv i Sverige. Jag vet inte om händerna är så
              oerhört rena i sammanhanget när det gäller det här företaget.
            </seg>
            <seg xml:id="i-a66d68b8d14e78be-0">
              Det är bra att ministern i sitt anförande säger att man har kontinuerliga
              kontakter med företag som driver verksamhet i områden med svag
              regeringskontroll och att man uppmanar till att följa riktlinjer
              när det gäller OECD:s normer. Det finns all anledning att föra
              den här typen av resonemang kontinuerligt med Lundin Petroleum
              när det gäller verksamhet i Sudan exempelvis. Det kan också finnas
              anledning att föra dem när det gäller Lundin Mining. Hur det än
              är skapar delägarskapet och aktiviteten ett ansvar i sammanhanget.
            </seg>
            <seg xml:id="i-c42adff8c28d2c09-0">
              Man kan konstatera några andra saker. Det är inte uteslutet att
              mandatet då utvidgas till att i större omfattning än i dag hantera
              den illegala utvinningen av naturresurser, säger utrikesministern
              med anledning av FN:s engagemang i det här. Det beslutet kan möjligen
              komma någon gång i början av nästa år. Också det är en bra markering,
              men det säger någonting om läget.
            </seg>
            <seg xml:id="i-430186763a2fff2a-0">
              Problemet med de nykoloniala utsugarna är klarlagt, men FN avvaktar
              tills vidare. Vad eventuella framtida åtgärder innebär kan vi
              inte veta. Det som visar sig i Kongo är att när kapitalismen inte
              omgärdas av lagar, regler och fackföreningar, när den inte tuktas,
              när fältet blir fritt och det är djungelns lag som gäller, då
              blir det en väldigt rå exploatering med ett rått förfall. Misär
              går i spåren på den verksamhet som sker.
            </seg>
            <seg xml:id="i-d65e5f39d78d5219-0">
              Nu är det så att Tenke Fungurume Mining, där Lundin Mining ingår,
              under diktaturen i Kongo tillskansat sig ett avtal med skattebefrielse
              i 16 år som man vägrar att omförhandla, trots att den demokratiskt
              valda regeringen tycker att det här är helt oacceptabelt. Ingen
              bryr sig om hur befolkningen har det. Bolaget vill bara utvinna
              mineralen och sen ge sig av, säger människorättsadvokaten Prince
              Kumwamba NSapu. Vad säger du, Carl Bildt, om det här?
            </seg>
          </u>
          <note type="speaker" xml:id="i-a0ce01fc06d1af02-0">
            Anf. 6 CARINA HÄGG (s):
          </note>
          <u who="carina_hagg_cdfd56" xml:id="i-60844805cda652dc-1">
            <seg xml:id="i-50e94706ebf96a32-0">
              Fru talman! Det är verkligen intressant att vi har den här debatten.
              Alltför många gånger när det har skett flyktingrörelser, militär
              mobilisering och katastrofer i Kongoregionen och i landet självt
              har det varit i medieskuggan. Därmed har det inte heller funnits
              på den politiska dagordningen. Nu diskuterar vi det här, även
              om vi är väl medvetna om att det är mycket som vi inte vet. Vår
              information sträcker sig ännu inte in över hela detta väldiga
              land.
            </seg>
            <seg xml:id="i-01756b6533ac4b50-0">
              Den del av Kongo jag själv har besökt mest och haft mest erfarenhet
              av är den östra. Där har jag haft möjlighet att närmare studera
              de humanitära konsekvenserna. Det är flera år sedan jag första
              gången besökte vård- och omsorgsinrättningar, i den mån man kan
              tala om att de finns. Vi har PMU:s sjukhus, Panzisjukhuset i Bukavu,
              stött av Sida. Det är i dag väldigt känt och har lyfts fram som
              ett gott exempel, vilket det också är. Genom det har vi också
              fått större kunskap om de fysiska konsekvenserna och övergreppen
              mot flickebarn, tonåringar och kvinnor som sker i ett samhälle
              som har blivit så förstört och förött, både fysiskt och när det
              gäller människornas värderingar, som den här delen av Kongo.
            </seg>
            <seg xml:id="i-05832b232ec6abb0-0">
              Jag delar utrikesministerns bild att konflikterna i den östra
              delen av Kongo naturligtvis hänger samman med situationen i resten
              av Storasjöregionen. Vi har bristande legitimitet i landet. Vi
              har en maktbalans som måste förändras. Vi har forna fiender som
              sitter vid makten och inte kan enas och som fortfarande i grunden
              är fiender.
            </seg>
            <seg xml:id="i-80170c0d807ac602-0">
              Det finns många dimensioner i konflikten. Men det är utmaningar
              som vi måste ta oss an. Vi har känt förhoppningar när man haft
              folkomröstning, när man kunnat gå till val, när människor kunnat
              demonstrera sin vilja att få en fredlig förändring. Samtidigt
              har vi sett den negativa utvecklingen, som vi måste hantera.
            </seg>
            <seg xml:id="i-c6f08da9fd5cf643-0">
              Det vore ett viktigt besked för oss att få klarhet i hur det
              utvidgade mandatet ska formuleras. Vad vill vi att det ska innehålla?
            </seg>
          </u>
          <note type="speaker" xml:id="i-8ffe36b6b20a2aa3-0">
            Anf. 7 Utrikesminister CARL BILDT (m):
          </note>
          <u who="unknown" xml:id="i-fa26c336cd746e26-2">
            <seg xml:id="i-528763a416b454e6-0">
              Fru talman! Den sista fråga som Carina Hägg tar upp tillhör de
              besvärligare. Vad man säger till oss från FN-sidan är att de inte
              anser att de har tillräckliga resurser för att genomföra det mandat
              de redan har. Jag har förståelse för det. Det är ett rätt robust
              mandat, ett kapitel 7-mandat. Detta är i dagsläget den största
              fredsbevarande operation som FN har. Men man har svårigheter att
              leva upp till det mandatet. Vi har från Europeiska unionens sida
              fört fram tanken om att förstärka mandatet. Vi möttes av en skepsis
              från FN, som säger: Ge oss först resurserna att göra det vi ska
              göra innan ni ber oss att göra mer! Jag kan hysa en viss sympati
              för detta.
            </seg>
            <seg xml:id="i-665e17dc8111fdab-0">
              Därmed är delvis bollen tillbaka hos oss. Detta är det som vi
              verkligen sysslar med just nu. Vad kan vi göra mer? FN har förstärkt
              sina politiska insatser med Obasanjo. Jag tror att de är hoppfulla
              ska man inte säga, men de är inte utan hopp. EU-kommissionären
              Louis Michel åker dit ned i dag och kommer att vara i Goma de
              närmaste dagarna för att bidra till de här ansträngningarna också.
            </seg>
            <seg xml:id="i-4378f2fa98bd66a5-0">
              Vi kommer under torsdag kväll att diskutera vilka ytterligare
              insatser vi kan göra från EU-sidan med anledning av Ban Ki Moons
              appell till oss. Vi har från svensk sida som sagt lagt ¼ miljon
              kronor, en rätt betydande summa, på försök att hjälpa människor
              där nere. Det är motiverat. Fyra miljoner döda under de senaste
              åren, 1,4 miljoner flyktingar, 135 000 människor på flykt eller
              i behov av skydd kring Goma, inte minst många kvinnor som utsätts
              för övergrepp, en kvarts miljon nya flyktingar under de senaste
              månaderna det är det som engagerar mig.
            </seg>
            <seg xml:id="i-3bafffb7879e0357-0">
              Det intresserar dock icke Peter Hultqvist, vars hela inlägg avslöjar
              att han egentligen inte är vare sig kunnig om eller intresserad
              av Kongo. Han har väl läst ett papper eller två. Sådant inträffar
              när man har andra saker för sig. Det må vara hänt, Peter Hultqvist,
              att du har dina andra intressen, men jag vore nog tacksam om du
              i den oerhört trängda humanitära och politiska situation som vi
              har i östra Kongo i dag kunde visa åtminstone en del av det engagemang
              som Carina Hägg har i de humanitära frågorna. Att du är emot Lundin
              Mining kan du skicka ett pressmeddelande om någon annan dag än
              denna lidandets dag i östra Kongo.
            </seg>
          </u>
          <note type="speaker" xml:id="i-af9b5c2ac4a235ba-0">
            Anf. 8 PETER HULTQVIST (s):
          </note>
          <u who="peter_hultqvist_c9866b" xml:id="i-1208cf8649fda660-2">
            <seg xml:id="i-5c3da75b1ca77760-0">
              Fru talman! Det var inte mycket i sak som jag blev bemött av
              utrikesministern med. Det var någon sorts allmänt avfärdande.
              Jag har i mina anföranden betonat den humanitära dimensionen i
              den här konflikten. Jag vet inte om ministern besitter kompetensen
              att analysera mina eventuella intressen i politiken och hur de
              ser ut. Ministern får väl fundera på om han besitter möjligheten
              att se in i andra människors eventuella ålägganden och åtaganden.
            </seg>
            <seg xml:id="i-e6be1dff8e2e6952-0">
              Oavsett hur det är med den där typen av analyser har vi ett grundförhållande
              där en lång rad exploatörer från västerländska länder som närmar
              sig Kongo och är aktiva i Kongo försöker lägga beslag på naturtillgångar
              för ett så lågt pris som möjligt för att utvinna dem och tjäna
              pengar. Det är ett grundläggande faktum. Till och med ministern
              själv medger i sitt första anförande att så är fallet och att
              det dessutom är ett problem.
            </seg>
            <seg xml:id="i-ab127a6c00f13c11-0">
              Om vi sedan har ett företag där svenskt kapital har en betydande
              roll, som är ägare av ett konsortium som ska bryta upp koppar
              så småningom och som dessutom har en 16-årig skattebefrielse som
              den demokratiskt valda regeringen i Kongo vill förhandla om, då
              tycker jag att situationen är lite lätt utmanande. Å ena sidan
              ger vi bistånd. Vi ger stöd och stöder den demokratiska uppbyggnaden.
              Å andra sidan har vi den här typen av intressen.
            </seg>
            <seg xml:id="i-2440ca88426118c2-0">
              Det är inte taget ur luften att Atlas Copco, Volvo och andra
              företag i förlängningen kan drabbas av den här typen av beteende.
              Naturligtvis kopplas det samman. Den människorättsadvokat som
              jag hänvisade till i mitt förra anförande säger att företagen
              bara vill suga ut och sedan försvinna så fort som möjligt. Jag
              ställer frågan: Vad säger Carl Bildt? Jag får inget svar.
            </seg>
          </u>
          <note type="speaker" xml:id="i-986fa5170e140a69-0">
            Anf. 9 Utrikesminister CARL BILDT (m):
          </note>
          <u who="unknown" xml:id="i-fa26c336cd746e26-3">
            <seg xml:id="i-d34829ef40d2c241-0">
              Fru talman! De vill försvinna så fort som möjligt, säger Peter
              Hultqvist. Investeringar av den arten görs ju med ett tidsperspektiv
              om ungefär 50 år. Med vår egen erfarenhet av gruvhantering till
              exempel uppe i Norrbotten vet vi att perspektivet kan vara hundratals
              år när det gäller att utvinna naturrikedomar av denna art.
            </seg>
            <seg xml:id="i-d6fce584e86fbbad-0">
              Kongos problem är inte för mycket utländska investeringar. Kongos
              problem är för lite utländska investeringar. Jag hade önskat att
              fler företag hade investerat i teknologi och kapital i Kongo under
              dessa år. Jag tror att det hade varit bättre för att övervinna
              fattigdomen för att kunna bidra också till statsbyggande. Företagen
              bidrar inte bara med kapital och teknologi. De bidrar också med
              den företagskultur som bland andra vi står för.
            </seg>
            <seg xml:id="i-8c69b6f0d841c514-0">
              Det är ett av Kongos stora problem att det på grund av oroligheter
              och andra svårigheter, som i allt väsentligt har haft andra grunder
              men också haft med utländska intressen att göra minns Katangakonflikten
              i början på 1960-talet har varit för få som har vågat ge sig in
              i detta land. Vi hade en handelsdelegation där nyligen, där vi
              uppmanade företag att investera också i Kongo, om än kanske inte
              just i Kivuprovinsen, och i dess framtid.
            </seg>
            <seg xml:id="i-97f2a543014b3cdc-0">
              Apropå det konkreta fallet: Jag visste inte om att AP-fonden
              också tillhörde dem som är intresserade av detta. Det är inte
              min sak att vare sig recensera eller kritisera AP-fonden. De gör
              säkert noggranna bedömningar. Vad jag vet är att just detta projekt,
              som är mycket stort, stöds av Overseas Private Investment Corporation
              i USA med ¼ miljard dollar, av Afrikanska utvecklingsbanken, alltså
              de afrikanska länderna själva, och av Europeiska utvecklingsbanken,
              alltså Europeiska unionen. Det är de som har satsat och utvärderat,
              och jag utgår från att de också följer projektet.
            </seg>
            <seg xml:id="i-306fe7cf02fe0b21-0">
              Skattebefrielse tycker Peter Hultqvist i sin vänsterretorik är
              fel. Det är relativt vanligt förekommande när det gäller utländska
              investeringar. Det finns till och med i betydligt mer näraliggande
              länder än Kongo för att attrahera utländska investeringar.
            </seg>
          </u>
          <note xml:id="i-32038563ed32c463-0">
            Överläggningen var härmed avslutad.
          </note>
          <note xml:id="i-4278d20d42930f46-0">
            4 § Svar på interpellation 2008/09:115 om småföretagens överlevnad
          </note>
          <note type="speaker" xml:id="i-a4eb74cff80d881c-0">
            Anf. 10 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-7e5ceae6e544ec6a-0">
            <seg xml:id="i-9e2975fbed8ecfe1-0">
              Fru talman! Luciano Astudillo har frågat mig vad jag avser att
              göra för att livskraftiga småföretag inte ska gå i konkurs under
              lågkonjunkturen samt om jag avser att verka för att regeringen
              ska backa från höjningen av arbetsgivaravgiften.
            </seg>
            <seg xml:id="i-ffd704628b825de7-0">
              Till att börja med vill jag säga att regeringen noga följer utvecklingen
              och effekterna av den pågående globala finanskrisen. Regeringen
              har drivit igenom ett stabiliseringspaket för finansmarknaden,
              vilket är avgörande för att svenskt näringsliv ska fungera. Dessutom
              har regeringen gjort det enklare för svenska små och medelstora
              företag att få tillgång till kapital under den annalkande lågkonjunkturen.
              Regeringen har tilldelat Almi Företagspartner AB ett kapitaltillskott
              på 2 miljarder kronor. Regeringen kommer dessutom att ge Almi
              möjlighet att finansiera en större andel av ett företags lånebehov
              än 50 procent som gäller för närvarande. Vidare har regeringen
              tillfört AB Svensk Exportkredit 3 miljarder kronor för att underlätta
              för exportindustrin att genomföra större affärer, något som inte
              minst gynnar exportföretagens små och medelstora underleverantörer.
            </seg>
            <seg xml:id="i-c48d11a4f1360761-0">
              Regeringen har härutöver under de senaste två åren vidtagit en
              rad åtgärder för att förbättra tillgången till kapital för svenska
              företag. Regeringen har exempelvis slopat förmögenhetsskatten,
              förbättrat Almis mikrolån genom att höja det högsta lånebeloppet
              från 50 000 till 100 000 kronor och stärkt innovationsfinansieringen
              hos Almi. Regeringen har vidare nyligen överlämnat en proposition
              om en återställning av företagsinteckningens förmånsrätt.
            </seg>
            <seg xml:id="i-1166363662979b62-0">
              När det gäller arbetsgivaravgifterna vill jag upplysa om att
              socialavgifterna sammanlagt är 30 miljarder lägre år 2009 jämfört
              med 2006. Regeringen har sänkt arbetsgivaravgifterna för företag
              som anställer unga och äldre. En kreditering motsvarande arbetsgivaravgiften
              medges för företag som anställer personer som stått utanför arbetsmarknaden
              under en längre tid på grund av sjukdom eller arbetslöshet samt
              personer som går från deltids- till heltidsanställning. Regeringen
              har dessutom föreslagit att arbetsgivaravgifterna sänks från och
              med den 1 januari 2009, dels generellt med 1 procentenhet, dels
              ytterligare för företag som anställer unga. Regeringen har dessutom
              slopat medfinansieringen i sjukförsäkringen och infört en ny anställningsform
              som gör det möjligt för arbetsgivare att anställa en person upp
              till två år oavsett skäl. Dessa åtgärder innebär sammantaget att
              det har blivit billigare och mindre riskfyllt för företagen att
              anställa och därmed mer lönsamt att starta och driva företag.
            </seg>
            <seg xml:id="i-44da7576ab972bad-0">
              Regeringen har också föreslagit en sänkning av bolagsskatten
              från 28 procent till 26,3 procent och en sänkning av expansionsfondsskatten
              för enskilda näringsidkare från 28 procent till 26,3 procent från
              den 1 januari nästa år. Regeringen har vidare föreslagit att 3:12-reglerna
              görs mer fördelaktiga nästa år.
            </seg>
            <seg xml:id="i-79ebea8f7a61afb7-0">
              Regeringens åtgärder sänker tillsammans kostnaderna för företagen
              med 50 miljarder kronor och ökar därmed företagens möjligheter
              att stå emot konjunkturnedgången och förbättrar deras möjligheter
              att fortsätta investera och anställa personal.
            </seg>
          </u>
          <note type="speaker" xml:id="i-409cecf14afa3df6-0">
            Anf. 11 LUCIANO ASTUDILLO (s):
          </note>
          <u who="luciano_astudillo_861f97" xml:id="i-2d7dcca683ed6138-0">
            <seg xml:id="i-9ac3c3ad9ea1b690-0">
              Fru talman! Jag vill börja med att tacka statsrådet för svaret
              även om hon i det egentligen inte kommer med något nytt. Jag vill
              inledningsvis också korrigera Maud Olofssons verklighetsbeskrivning
              något. Redan i augusti varnade Konjunkturinstitutet för att Sverige
              var på väg in i sämre tider. Då var bland andra Eva Uddén Sonnegård
              ute i riksmedierna och sade att det inte alls var så och att vi
              inte alls var på väg in i någon lågkonjunktur. Därefter presenterades
              en budget, och sedan var jobbkrisen här.
            </seg>
            <seg xml:id="i-61bc7224bab47140-0">
              Jobbkrisen förstärktes dessutom av en finanskris. 40 000 har
              varslats i oktober och november månad. Därutöver vet vi att ungefär
              lika många visstidsanställda har blivit av med jobbet, och vi
              vet att det inte tar slut där.
            </seg>
            <seg xml:id="i-ab0c240e6b0933b2-0">
              Vad gjorde då den borgerliga regeringen? Inledningsvis ändrade
              man retoriken. Budgeten blev helt plötsligt ett superpaket. Till
              slut, pressad av i stort sett alla, till och med av en samlad
              ekonomkår, kröp den borgerliga regeringen till korset i fredags
              och presenterade sitt stimulanspaket. Pressad av oppositionen,
              av Svenskt Näringsliv, av fackföreningsrörelsen och ja, av hela
              svenska folket, kröp man till korset. Resultatet är enligt vad
              de flesta säger för lite och för sent. Till och med Lars Calmfors,
              ordförande i regeringens eget ekonomisk-politiska råd, säger att
              det ligger alldeles för lågt.
            </seg>
            <seg xml:id="i-4e9094303107e284-0">
              I ett annat sammanhang tar jag också gärna debatten om er så
              kallade jobbpolitik och om hur många jobb den har lett till. Er
              orättvisa jobbpolitik har nämligen inte haft så stora effekter
              i den brinnande högkonjunktur som vi har varit inne i. Det ni
              har gjort är att ni har försämrat allas trygghet när vi nu går
              in i sämre tider. Allas trygghet är försämrad genom de försämringar
              ni har gjort i sjukförsäkringen och a-kassan. Nu riskerar det
              att leda till inte bara en jobbkris utan en välfärdskris för enskilda
              människor och för den kommunala sektorn.
            </seg>
            <seg xml:id="i-85fc4c1d200d03a9-0">
              Ni har också där under de gångna två åren urholkat alla de verktyg
              och resurser som finns i Arbetsförmedlingen för att hjälpa människor
              att gå från ett jobb till ett annat. Nu försöker ni återställa
              det delvis med coachning men inte med utbildningsinsatser. Ni
              fick till och med Svenskt Näringsliv att ryta till och säga: Stopp
              och belägg!
            </seg>
            <seg xml:id="i-dceebae922e69569-0">
              Så mycket som 90 000 jobb blev inte tillsatta förra året på grund
              av att man inte hittade personer med rätt utbildning. Men den
              debatten tar jag gärna en annan gång.
            </seg>
            <seg xml:id="i-cce5e68a50cce2c6-0">
              Ja, ni var snabba, precis som andra länders regeringar, med att
              sjösätta stabilitetspaket. Det välkomnar jag. Men det är ju inte
              klart. Det är inte i hamn. Har Maud Olofsson något besked att
              ge om de banker som inte vill ställa upp på stabilitetspaketet?
              Det skulle i så fall vara en nyhet.
            </seg>
            <seg xml:id="i-7048912b46378dfe-0">
              Men det är inte heller detta som den här debatten i slutändan
              handlar om. Den handlar om att i ett akut läge, efter jobbkris
              och finanskris, hjälpa de företag, inte minst småföretag, som
              nu riskerar att gå i konkurs på grund av bristen på krediter,
              på grund av att större företag håller igen sin betalning till
              andra och att inte minst också stat och kommun gör det.
            </seg>
            <seg xml:id="i-9fe4b91477329df6-0">
              I det svar som Maud Olofsson levererar här finns inga nya initiativ
              inget nytt som inte har varit känt sedan långt tillbaka, före
              jobbkrisen och, en del av det, före finanskrisen. Det är den gamla
              politiken. Därför vill jag ändå ge Maud Olofsson en chans till.
              Vad är nytt i det här jämfört med det gamla?
            </seg>
          </u>
          <note type="speaker" xml:id="i-25999e14028bf0b5-0">
            Anf. 12 LENNART PETTERSSON (c):
          </note>
          <u who="lennart_pettersson_764dee" xml:id="i-a7e7696e4e308394-0">
            <seg xml:id="i-247f73cddb7c01c4-0">
              Fru talman! Den första fråga Luciano Astudillo ställer är vad
              näringsministern tänker göra för att livskraftiga småföretag inte
              ska gå under. Helt kort vill jag säga att det hänger mest på näringslivet
              självt. Det gäller att inte ha alla ägg i samma korg. Det gäller
              att ha en omvärldsbevakning. Det gäller att ha en ekonomistyrning
              i sitt företag. Det gäller att planera och planera långsiktigt.
            </seg>
            <seg xml:id="i-afb654d5ed9af209-0">
              En konkret fråga vill jag dock beröra. Det jag tänker på är betalningen
              av fakturor. Tyvärr har ett antal av de större företagen som rutin
              i stället för undantag att inte betala sina fakturor i tid. När
              det gäller att underlätta likviditeten hos de mindre företagen
              menar jag att det är ett uppdrag för näringslivets egna organisationer
              Svenskt Näringsliv, Företagarförbundet och Företagarna. De bör
              trycka på sina medlemmar. Detta är ingen fråga för regeringen
              och riksdagen.
            </seg>
            <seg xml:id="i-719284c6dd77fb93-0">
              Den andra frågan är om regeringen är beredd att återställa den
              5-procentiga lägre arbetsgivaravgift som gällde före valet 2006
              för lönesummor upp till 20 basbelopp. Jag vill först klargöra
              att vi aviserade denna förändring redan i valrörelsen. Jag kommer
              ihåg både beräkningar och diskussioner som jag själv hade ute
              i olika sammanhang. Dessutom var inte sänkningen riktad mot småföretag,
              utan den gällde alla även Ericsson och Volvo. Syftet var att få
              fler företag att anställa fler, men så blev inte fallet. Därav
              följde att vi ville förändra.
            </seg>
            <seg xml:id="i-c9cd91eb730a2d0b-0">
              Nu har vi sänkt kostnaden för arbetsgivaravgiften med drygt 3
              procent för alla och med över 50 procent för dem som är under
              25 år. Bolagsskatten är sänkt med 5,7 procent. Detta kommer i
              högsta grad småföretagarna till del. Resultatet av det är mycket
              bättre än vad Socialdemokraterna vill påskina. Jag vill ta upp
              två exempel på det.
            </seg>
            <seg xml:id="i-2bba4c8c89f1be3f-0">
              Det ena är en egenföretagare med fem anställda, varav en är under
              25 år, med ett totalt löneuttag på drygt 1,7 miljoner. Om vi tittar
              på det hela före valet med 5 procents avdrag upp till 20 basbelopp
              innebär det en lättnad på 41 200 kronor. Om vi tittar på det efter
              valet är 1 procent på hela lönesumman 17 400 och 15,93 procent
              på 264 000, alltså den yngres lön, 42 000. Det blir en kostnadsminskning
              på 59 400. Det innebär att nettot för företaget efter förändringen
              är plus 18 200 kronor. Dessutom har ägaren ungefär 12 000 kronor
              mer i börsen på grund av jobbskatteavdraget.
            </seg>
            <seg xml:id="i-66391ce16f62e7cf-0">
              Det andra exemplet är en egenföretagare som tjänar 200 000, alltså
              relativt lite pengar. Tidigare hade han en minskning på 10 000
              kronor, alltså 5 procent på 200 000. Nu har han 1 procent. Det
              är 2 000 kronor plus 12 000 kronor i jobbskatteavdrag. Det blir
              14 000. Nu har han 4 000 kronor mer i börsen efter det att regeringen
              har tillträtt och ändrat regelverket för arbetsgivaravgifter och
              inkomstskatter.
            </seg>
            <seg xml:id="i-f2df5cc513c1da33-0">
              Varför ska vi då inte fortsätta på den inslagna vägen när det
              faktiskt blir bättre för småföretagen? Precis som näringsministern
              tog upp återställer vi dessutom förmånsrätten för företagshypotek
              till 100 procent. Hur kan Luciano Astudillo förklara att en sämre
              säkerhet underlättar för företagens möjligheter att få kredit?
              Och vilket är det gemensamma förslaget från s, v och mp jämfört
              med det som gäller i dag?
            </seg>
          </u>
          <note type="speaker" xml:id="i-4c9de01d5c31e9dc-0">
            Anf. 13 BÖRJE VESTLUND (s):
          </note>
          <u who="borje_vestlund_48292a" xml:id="i-6a0624484d8b8ed4-0">
            <seg xml:id="i-27e6bb4889ba82c0-0">
              Fru talman! Varslen ökar, inte minst när det gäller småföretagen
              där man egentligen inte kan prata om så mycket varsel eftersom
              man inte behöver varsla i små företag.
            </seg>
            <seg xml:id="i-316cd7c3dbfca0cd-0">
              Antalet konkurser ökar. Det ökar för varje dag. Från de siffror
              jag hade så sent som i förra veckan, då jag debatterade med statsrådet
              om just denna fråga, kan vi konstatera att nya rapporter har kommit
              från UC. De visar att den situation som då var lite alarmerande
              för vissa delar av landet men inte så farlig i andra delar nu
              har spritt sig. Nu ökar konkurserna med 50 procent nästan över
              hela landet. Det är värt att kommentera hur fort det går i de
              här sammanhangen. Sakernas tillstånd hinner ändras i princip från
              en debatt till en annan. Jag tycker att det finns anledning till
              viss eftertanke när det gäller detta.
            </seg>
            <seg xml:id="i-3f87dc0c9bf7ad0f-0">
              Det finns en tanke när statsrådet pratar om att bolagsskatten
              ska sänkas. Det kan möjligen vara bra för de stora företagen.
              Men jag måste säga att jag var ute och träffade ett antal småföretagare
              häromdagen. Jag frågade då hur många av dem som betalar bolagsskatt.
              Någon betalar ett par tusenlappar, men de flesta betalar faktiskt
              ingenting. Det är så verkligheten ser ut, Maud Olofsson. Detta
              är ingen åtgärd som kommer att gynna några småföretagare.
            </seg>
            <seg xml:id="i-76175975bfbc4df2-0">
              Jag skulle vilja ta upp några av de förslag som vi har lagt fram.
              Vi har lagt fram många förslag när det gäller småföretagare. Ett
              av de förslag som jag inte riktigt förstår varför regeringen inte
              kan ta till sig gäller reglerna för fakturerings- och betalningsperioderna.
              Vi föreslår att man minskar perioderna från 30 till 10 dagar.
              Framför allt skulle man kunna börja med att vidta detta som en
              åtgärd mot våra myndigheter.
            </seg>
            <seg xml:id="i-9a0a69b9c49aca74-0">
              De här reglerna hanteras i lagen om avtalsvillkor. Man ska inte
              ändra en lag annat än om man är fullständigt övertygad om att
              det är vad man ska göra, och framför allt ska det då vara en ordentligt
              genomarbetad lag. För det krävs en process som tar en tid.
            </seg>
            <seg xml:id="i-9e6822adef92677b-0">
              Men för alla myndigheter skulle man med lätthet kunna säga: Nu
              ändrar vi på detta. Jag har svårt att förstå de argument som jag
              har hört i debatten om att detta inte skulle vara möjligt. Jag
              skulle därför vilja fråga statsrådet om hon är beredd att medverka
              till att vi minskar betalningstiderna så att småföretagen i varje
              fall inte behöver vara finansiärer för storföretagens situation
              och framför allt för våra myndigheters verksamheter.
            </seg>
            <seg xml:id="i-8873680e4cf65ce7-0">
              Det andra jag skulle vilja fråga statsrådet om gäller riskkapital
              och forskning. Ni säger att ni sänker avgifterna. Men vad vill
              ni tillföra? Vi har i våra program bland annat 100 miljoner kronor
              för ett nytt småföretagarstipendium. Vad vill ni införa där?
            </seg>
            <seg xml:id="i-4c3b0b9196d0196d-0">
              Slutligen vill jag ta upp frågan om arbetsgivaravgiften. Hela
              tiden är detta i den meningen saker som inte riktar sig på riktigt
              rätt sätt. Det blir hela tiden vissa grupper man ska gynna, och
              då drar man ned det hela. Men situationen blir knappast träffsäker.
              Det är mer träffsäkert att till exempel ungdomar som är arbetslösa
              får sänkningen av arbetsgivaravgifter, och inte alla ungdomar.
              Det ger inte fler ungdomar jobb i det här sammanhanget.
            </seg>
          </u>
          <note type="speaker" xml:id="i-a6b8db4e5c33e83a-0">
            Anf. 14 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-7e5ceae6e544ec6a-1">
            <seg xml:id="i-b820bdbf95d927c6-0">
              Fru talman! Jag förstår om Socialdemokraterna är ledsna över
              att vi hade en förutseende budget som vi lade fram hösten 2009.
              När vi i regeringen diskuterade vad vi skulle göra såg vi lågkonjunkturen
              komma. Det var möjligen Socialdemokraterna själva som inte upptäckte
              detta. Finanskrisen startade redan i fjol sommar. Sedan såg vi
              lågkonjunkturen komma under våren. Det var därför vi lade fram
              den budget vi gjorde.
            </seg>
            <seg xml:id="i-80cd1ab396c40553-0">
              När vi nu jämför den så kallade Barrosoplanen som finns på europeisk
              nivå med det som vi gjorde stämmer det väl överens. Det som skiljer
              är möjligen att den svenska regeringen har avsatt mer pengar än
              vad våra europeiska kolleger har gjort. Om vi tittar på de automatiska
              stabilisatorerna och räknar in dem som man gör på EU-nivå är det
              3 procent av bnp. Försök att hitta andra länder i Europa som ligger
              på den nivån när det gäller satsningar framåt!
            </seg>
            <seg xml:id="i-3d89dfb7739a9408-0">
              Det är helt givet att vi ska satsa framåt nu när vi är inne i
              en lågkonjunktur och har det bekymmersamt. Sammanlagt är det 32
              miljarder i den budget som vi lagt fram och det snart ska beslutas
              om. Nu när vi har möjlighet att lägga fram nya förslag tillför
              vi drygt 8 miljarder. Vi har även tillfört 5 miljarder till SEK
              och Almi. Totalt tillförs alltså 45 miljarder kronor 2009, pengar
              som människor får se effekterna av under kommande år.
            </seg>
            <seg xml:id="i-bd6a52883fe53d25-0">
              Vi hoppas naturligtvis att detta ger stimulans i form av yrkesutbildning,
              som under lång tid varit eftersatt, stimulans i form av sänkta
              kostnader för företagen, stimulans i form av infrastrukturinvesteringar
              samt forskning och innovation och att det kommer att leda till
              att vi kan både rädda en del jobb och satsa framöver.
            </seg>
            <seg xml:id="i-247d349f272b6192-0">
              Det är också viktigt att komma ihåg, vilket ingen av socialdemokraterna
              nämnt, att det är den finansiella krisen som är grunden till allt
              detta. Det är en global finansiell kris som gör att bankerna inte
              fungerar. Vi har i Sverige varit duktiga på att implementera regelverk,
              men det räcker inte vill jag säga, för om inte övriga Europa får
              ordning på sina banksystem kommer de stora företagen att vilja
              vända hemåt och söka finansiering här hemma.
            </seg>
            <seg xml:id="i-e1bf241eb32c6883-0">
              Det är därför vi Anders Borg, jag, Fredrik Reinfeldt och andra
              är så angelägna om att påverka våra europeiska kolleger till att
              faktiskt implementera det regelverk som vi kommit överens om samt
              att också kommissionen utifrån statsstödssynpunkt godkänner att
              stater går in och försöker få ordning på det finansiella systemet.
              Jag tror att man kan säga att alla ekonomer är överens om att
              om vi inte får ordning på det finansiella systemet kommer de övriga
              åtgärderna inte att få den effekt som man kan förvänta sig. I
              grunden måste vi ha ett finansiellt system som fungerar. Medan
              vi arbetar med att få ordning på det har vi tillfört resurser,
              precis som jag nämnde i interpellationssvaret, till Almi, SEK,
              bankerna. Vi har rustat den delen just för att möta företagens
              behov.
            </seg>
            <seg xml:id="i-e2db702f61d4c584-0">
              Jag tycker att det är konstigt att Socialdemokraterna, samtidigt
              som de är angelägna om dessa frågor, tänker sig att höja skatterna
              med 22 miljarder nästa år. Det tycker jag är underligt eftersom
              man talar om att företagen har svårt att få det hela att gå ihop,
              att enskilda människor inte kan betala sina lån. Hur kan man tro
              att det blir enklare för företag och enskilda om det blir 22 miljarder
              dyrare, 22 miljarder i skattehöjning? Det är ett helt orimligt
              förslag. Ni måste försöka förklara det för oss som inte tror att
              ökade kostnader gör det enklare för företagen.
            </seg>
            <seg xml:id="i-4de373b01c4c14e2-0">
              Ni vill göra det dyrare för de företag som har anställda under
              26 år. Det är fråga om en rejäl summa pengar. Jag förstår inte
              varför man ska straffa ut ungdomar som äntligen lyckats komma
              in på arbetsmarknaden. Ni är emot att återställa förmånsrätten,
              det som gjorde att småföretag på landsbygden fick jättesvårt att
              låna pengar. Förklara för svenska folket hur skattehöjningar och
              försvåringar för företag att låna pengar kan underlätta för företagandet.
            </seg>
          </u>
          <note type="speaker" xml:id="i-6b928d8c532e5a46-0">
            Anf. 15 LUCIANO ASTUDILLO (s):
          </note>
          <u who="luciano_astudillo_861f97" xml:id="i-2d7dcca683ed6138-1">
            <seg xml:id="i-cedff6bd0f2196f6-0">
              Fru talman! Maud Olofsson är mycket nära gränsen att ägna sig
              åt lögner. Redan i våras presenterade den borgerliga regeringen
              en vårproposition helt tom på nya förslag. Redan då kritiserade
              vi dem för att de valde att inte komma med nya förslag trots att
              vi såg att konjunkturen var på väg nedåt. Det hände alltså redan
              före sommaren, och sedan förstärktes det under sommaren.
            </seg>
            <seg xml:id="i-f625c78c351f186e-0">
              Jag deltog tillsammans med Stefan Fölster i en paneldiskussion
              där han sade att den borgerliga regeringen gjorde en missbedömning
              när den inte tidigarelade en rad infrastruktursatsningar och liknande
              i våras. Under hela sommaren och fram till någon gång i augusti
              var statsråd efter statsråd ute och sade: Nej, det är ingen kris
              på gång, det är ingen lågkonjunktur på väg.
            </seg>
            <seg xml:id="i-582787576cc6fbf6-0">
              Finanskrisen är inte den borgerliga regeringens fel. Den kunde
              ni inte förutse, Maud Olofsson. Men att ni rustat Sverige till
              att bli svagt inför sämre tider är den borgerliga regeringens
              fel. Att ni förstört svenska folkets trygghetssystem är den borgerliga
              regeringens fel. I er iver att jaga sjuka och arbetslösa tillbaka
              in på arbetsmarknaden försämrar ni tryggheten för alla, de trygghetssystem
              som vi hade behövt för att kunna möta sämre tider.
            </seg>
            <seg xml:id="i-d9dc67cf42ffee02-0">
              Ni tömde kassan för Arbetsförmedlingen. Nu finns 75 procent färre
              yrkesutbildningar jämfört med för två år sedan, för den gamla
              Amspolitiken dög inte. Att utbilda en människa som blir av med
              ett jobb till att kunna gå till ett annat dög inte. Det fick till
              och med Svenskt Näringsliv att ryta till när 90 000 arbetstillfällen,
              inte minst i många småföretag som inte själva kan kompetensutbilda,
              gick förlorade förra året. Svenskt Näringsliv sade det, inte vi.
              Far alltså inte med osanning om hur det var. Det är oerhört viktigt.
            </seg>
            <seg xml:id="i-6bf90e5e5c85d192-0">
              Den här interpellationen är ställd utifrån det kritiska läge
              som finns. Vi har en finanskris, och vi har utifrån vår horisont
              sett vad som händer inte minst när det gäller konkurserna. Just
              nu pågår ett konkursrally läste jag i Dagens Industri. I november
              ökade konkurserna med 38 procent. I Helsingfors talar man om en
              chockökning med mer än 50 procent. Det är för den verkligheten
              vi efterfrågar handling i stället för passivitet.
            </seg>
            <seg xml:id="i-89da7b2bd3a4b683-0">
              Det som Maud Olofsson säger är närmast häpnadsväckande, alltså
              att de visste att det skulle komma sämre tider. Vilka fakta baserade
              ni då er budget på? Vilka fakta har ni dolt för svenska folket
              om ni visste att det skulle bli så dåligt som det nu blivit? Nu
              tvingas ni till slut lägga fram ett stimulanspaket som i stort
              sett alla säger är för litet och kommer för sent. Till och med
              ordföranden för ert ekonomisk-politiska råd är kritisk. Ni ligger
              alltså helt fel.
            </seg>
            <seg xml:id="i-390fec32ea7f13e4-0">
              Ett konkret förslag som Maud Olofsson skulle kunna ta till sig
              är det som Börje tog upp i sin interpellation. Många av de stora
              företagen håller nämligen inne med sina betalningar till de små
              företagen. Dessutom kunde man använda sig av staten genom att
              tidigarelägga avbetalningar från statligt håll. Det är sådana
              konkreta åtgärder som nu behövs, inte en passiv och handlingsförlamad
              regering som kräver att oppositionen ska svara upp mot allting.
              Det är ju Maud Olofsson som nu sitter och styr.
            </seg>
          </u>
          <note type="speaker" xml:id="i-1796c2b07a8eed91-0">
            Anf. 16 LENNART PETTERSSON (c):
          </note>
          <u who="lennart_pettersson_764dee" xml:id="i-a7e7696e4e308394-1">
            <seg xml:id="i-5f760358d8333a7e-0">
              Fru talman! Vi hörde nyss att konkurserna har ökat med 50 procent
              under hösten. Det märkliga är att när vi i civilutskottet haft
              debatterna om förmånsrätten för företagsinteckning har just det
              låga antalet konkurser varit argumentet för att vi inte ska gå
              in och förändra. Nu spricker ju den argumentationen totalt.
            </seg>
            <seg xml:id="i-32db049876a48b96-0">
              Det är högkonjunkturen som har varit orsaken till att konkurserna
              minskat, inte en sämre förmånsrätt. Att Socialdemokraterna inte
              har förstått detta är en gåta för mig. Hur kan man argumentera
              för att 100 procent är sämre än 50 procent när det gäller säkerheten?
              Detta säger jag inte bara för att jag jobbat som bankman, utan
              det hör till vanlig matematik att kunna räkna ut det. Det innebär
              rimligtvis, som någon sade tidigare, att höstens konkurser fullständigt
              slagit hål på den tidigare argumentationen. Förhoppningsvis kan
              Socialdemokraterna därmed inse att den lösning som nu kommer är
              bättre.
            </seg>
            <seg xml:id="i-61dc840734971a48-0">
              Vi hörde också kritik mot träffsäkerheten, att den var dålig.
              Jag förstår inte hur träffsäkerheten mot de grupper som befinner
              sig längst från arbetsmarknaden eller där det finns störst arbetslöshet
              skulle vara sämre än att reducera arbetsgivaravgiften med 5 procent
              för alla, oberoende av storlek på företag, oberoende av bransch.
              Var finns träffsäkerheten i det? Den är ju lika med noll.
            </seg>
            <seg xml:id="i-9ff079c7f4e5615a-0">
              Jag vill tillägga att det varit en förutseende regering. Att
              man redan i den ordinarie budgeten lägger till 40 miljarder och
              nu dessutom lägger till 8 miljarder är just för att kunna möta
              den förändring som skett och sker på konjunktursidan. Att man
              gjort det tidigt är ett plus, inte något negativt. Där skiljer
              vi oss väsentligt åt. Vi förebygger. Ni kommer efteråt och konstaterar
              att det finns problem.
            </seg>
          </u>
          <note type="speaker" xml:id="i-4212a8cecd0b93cd-0">
            Anf. 17 BÖRJE VESTLUND (s):
          </note>
          <u who="borje_vestlund_48292a" xml:id="i-6a0624484d8b8ed4-1">
            <seg xml:id="i-85cb93ce05ca96e6-0">
              Fru talman! Träffsäkerheten kan jag börja med. Om man sänker
              arbetsgivaravgifterna generellt har man ingen aning om huruvida
              företagen kommer att anställa en enda människa till. Men om man
              sänker arbetsgivaravgifterna för arbetslösa som ett företag anställer
              vet man att pengarna används till en arbetslös person. Så enkelt
              är det med träffsäkerheten.
            </seg>
            <seg xml:id="i-bd34696054971e47-0">
              När det gäller konkurserna och förmånsrätten är det inte riktigt
              mitt område, men så mycket vet jag att när man har studerat detta
              ser man att det inte beror på den eventuella förändringen i lagstiftningen
              utan på att det har varit högkonjunktur. Det har inte med det
              att göra. Hur man över huvud taget kan påstå att detta påverkar
              så mycket har jag svårt att förstå.
            </seg>
            <seg xml:id="i-e05b72e7f6a28c9a-0">
              Sedan kommer vi till Barrosoplanen, som vi också diskuterade
              förra veckan. Jag skulle vilja fråga Maud Olofsson: Vilka stabilisatorer
              enligt Lissabonstrategin har förbättrats så radikalt efter det
              att den borgerliga regeringen tillträdde? Jag vill påminna mig
              att vi var bäst i klassen förut. Hur mycket bättre än bäst i klassen
              har vi blivit sedan den borgerliga regeringen tillträdde? Det
              måste vara otroligt mycket som vi har lyft oss om det är som Maud
              Olofsson säger.
            </seg>
            <seg xml:id="i-faf102d86a9e03ee-0">
              Sedan skulle jag vilja säga så här: Nej, Maud Olofsson, vi har
              aldrig föreslagit någon höjning av några skatter. Vi säger i stället
              att man inte ska sänka skatterna lika mycket som regeringen säger.
              Det är inte en höjning, Maud Olofsson.
            </seg>
            <seg xml:id="i-d0e9af446570d020-0">
              Det andra gäller just dem som är upp till 26 år. Det handlar
              om att det ska vara träffsäkert, att så många under 26 år ska
              kunna anställas, inte bara om att göra det billigare för alla
              företag, oavsett hur stort eller litet företaget är.
            </seg>
          </u>
          <note type="speaker" xml:id="i-6ed625adb6aa1a4f-0">
            Anf. 18 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-7e5ceae6e544ec6a-2">
            <seg xml:id="i-3848c8acb4c964d9-0">
              Fru talman! För det första tycker jag att det är viktigt att
              säga att det är många småföretag som har det ytterst bekymmersamt
              i dag. Men jag vill också påminna om att när ni sänkte förmånsrätten
              var det väldigt många småföretag som redan under en högkonjunktur
              hade bekymmer att låna pengar, därför att de säkerheter som man
              har krävt från banksidan har varit betydande, i synnerhet på landsbygden
              och i glesbygden. Det är därför som återställandet av förmånsrätten
              är ett sätt att stärka företagens möjligheter att låna pengar
              från banken. Svårare än så är det inte. Men om man inte kan analysera
              förslaget och se vad effekten har varit är det svårt att komma
              med lösningar på frågan.
            </seg>
            <seg xml:id="i-9c60f79965d69665-0">
              När det gäller era skattehöjningar är det så att ni ökar skatterna
              med 22 miljarder kronor. Sedan säger Börje Vestlund: Nej, men
              vi säger nej till dem som ni vill sänka. Ja, men vi kommer att
              genomföra de här skattesänkningarna. Ert vallöfte 2010 kommer
              ju att vara att ni ska höja skatterna med 22 miljarder 2009 om
              det ligger i budget. Totalt över perioden är det 70 miljarder.
            </seg>
            <seg xml:id="i-73497bd3e3915b3a-0">
              Det är företag som har fakturor som väntar, människor som ska
              betala bostadslån och unga som precis har fått en bostad och ska
              betala sina lån som får höjda skatter. 70 miljarder på de här
              åren det är klart att det kommer att märkas i människors plånböcker.
              Det minskar möjligheterna för företag att klara sin egen försörjning
              och att överleva.
            </seg>
            <seg xml:id="i-eb4a84d05e18ba45-0">
              Vi tror nämligen att generella åtgärder och sänkta kostnader
              för företagen ger den bästa förutsättningen att klara sig också
              när det är kris. Det är inte enskilda åtgärder utan generella
              åtgärder som är det bästa i det här sammanhanget.
            </seg>
            <seg xml:id="i-85d17d0384be05b0-0">
              Vi har också reformerat 3:12-reglerna, och det kommer att införas
              nästa år. Vi säger att det maximala löneuttagskravet ska sänkas
              från 15 till 10 inkomstbasbelopp. Schablonbeloppet ska höjas från
              2 till 2 ½ inkomstbasbelopp. Vad tycker ni om det då? Det är också
              ett sätt att ha en rättvisare beskattning av företagen. Vad jag
              förstår är ni emot det också, någonting som företagarna under
              lång tid har klagat på.
            </seg>
            <seg xml:id="i-0b4392df3d90fa0a-0">
              Varför sänkte vi arbetsgivaravgifterna för unga, invandrare,
              långtidsarbetslösa och långtidssjuka? Jo, det var därför att de
              stod längst ifrån arbetsmarknaden. Jag tycker att det är så märkligt
              att ni helt har bortsett från att så många människor har haft
              svårt att komma in på arbetsmarknaden. Det var därför vi riktade
              arbetsgivaravgiftssänkningarna just till de grupperna. Jag tror
              att det är jätteviktigt, i tider när det är besvärligt ute och
              när många känner sig oroliga för hur det ska se ut framöver, att
              vi ser att vi har stora grupper som fortfarande står utanför arbetsmarknaden.
              Vi får inte glömma dem som är mest utsatta och dem som är längst
              ifrån.
            </seg>
            <seg xml:id="i-ee3a466b0ee408d4-0">
              Tack och lov har vi rustat Sverige. Vi har stabila statsfinanser.
              Det är det som gör att vi kan satsa 45 miljarder och satsa på
              framtiden. Det är för att vi har skött pengarna. Det är för att
              vi har minskat utanförskapet med 180 000 människor som vi har
              pengar i dag.
            </seg>
            <seg xml:id="i-0432be3999be71b1-0">
              Jag är bara ledsen över att Socialdemokraterna aldrig såg utanförskapet.
              Det var därför ni förlorade valet. Men vi har gjort någonting
              åt det, och det har skapat oss ett utrymme att också satsa för
              framtiden.
            </seg>
            <seg xml:id="i-433d0b6c0b559fae-0">
              Vi kommer att fortsätta politiken för att förbättra företagsklimatet.
              Vi kommer att göra det i åtgärd efter åtgärd, och medan vi väntar
              på att det finansiella systemet verkligen kan komma på plats och
              fungera använder vi våra statliga organ för att hjälpa småföretagen.
              Almi tillförs resurser, och småföretagare som behöver hjälp kan
              komma till Almi och få hjälp. Vi har höjt nivån för hur mycket
              Almi kan gå in med.
            </seg>
            <seg xml:id="i-19e036a2a8d20a95-0">
              Det är de signalerna som småföretagen ska se, och de ska veta
              att vi kommer att göra allt också i fortsättningen för att de
              ska ha tillgång till kapital, tillgång till säkerheter och tillgång
              till möjligheter att anställa också framöver.
            </seg>
          </u>
          <note type="speaker" xml:id="i-8c39a736291c21dc-0">
            Anf. 19 LUCIANO ASTUDILLO (s):
          </note>
          <u who="luciano_astudillo_861f97" xml:id="i-2d7dcca683ed6138-2">
            <seg xml:id="i-3373c17cc18617f8-0">
              Fru talman! Först och främst ska jag säga något om utanförskapet.
              För en tid sedan presenterade Riksrevisionen en väldigt bra rapport
              där man säger till regeringen: Kom tillbaka och förtydliga vad
              ni menar! Sluta siffertricksa! Det är vad rapporten från Riksrevisionen
              säger. Men det handlar inte om det.
            </seg>
            <seg xml:id="i-14640e69fec85d7b-0">
              Maud Olofsson är uppenbarligen nöjd med att utanförskapet nu
              ökar. Och det kommer att öka till 2010. Det är så. Utanförskapet
              kommer, delvis på grund av att ni har lagt grunden för en politik
              som ökar orättvisorna men delvis också på grund av finanskrisen,
              att öka under en borgerlig regering. Det är allvarligt. Här krävs
              en annan politik, som bygger på helt andra förutsättningar.
            </seg>
            <seg xml:id="i-63087ff47ad0b9e1-0">
              Den här interpellationen handlar om något annat. Det handlar
              om att Anna-Stina Nordmark-Nilsson, Företagarna, för en tid sedan
              gick ut och sade att vi riskerar ett blodbad bland Sveriges småföretag.
              Så mycket som 60 000 småföretag försvann vid den förra krisen,
              av många olika skäl, och nu behövs det en aktiv regering som ser
              detta, som tar nya initiativ och gör något åt det.
            </seg>
            <seg xml:id="i-40e0881af7887187-0">
              Här i dag presenterar Maud Olofsson ingenting nytt. Hon väljer
              att fortsätta att vara passiv och handlingsförlamad och hänvisar
              till sin gamla politik.
            </seg>
            <seg xml:id="i-5af22547165ce252-0">
              Vi har föreslagit en rad åtgärder redan över den budget vi har
              lagt fram en bättre budget för de små företagen och därutöver
              nya förslag för att möta den akuta kris som finns bland småföretagen.
            </seg>
            <seg xml:id="i-30d6753fac5c4c3b-0">
              Vi säger att vi är beredda att korta den betalningstid som staten
              har mot de små företagen från 30 till 10 dagar. Vi är också beredda
              att se över lagstiftningen och kanske skärpa den för att säkerställa
              att de små företagen får betalt av de större företagen. Vi är
              beredda att fortsätta att följa utvecklingen och göra ytterligare
              insatser.
            </seg>
            <seg xml:id="i-5f00ef156d4f0d8d-0">
              Men det är så, vilket är viktigt att säga, att vi sannolikt kommer
              att ha lite högre skatter än borgerligheten när vi går till val,
              för vi har helt andra ambitioner när det gäller jobb och välfärd.
              Vi vill investera Sverige ur krisen. Vi vill investera i människorna
              och i den välfärd som de är så beroende av. Där finns en tydlig
              skillnad mellan oss och den borgerliga regeringen.
            </seg>
          </u>
          <note type="speaker" xml:id="i-608c8e41e7cbb8b4-0">
            Anf. 20 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-7e5ceae6e544ec6a-3">
            <seg xml:id="i-f273df05ce5df011-0">
              Fru talman! Min syn på rättvisa är att ett jobb är rättvis politik.
              Jag tror att grunden för rättvis politik är att människor har
              ett eget jobb och en egen försörjning. Det är vår grund. Det är
              därför som 180 000 fler i arbete innebär att vi ökar rättvisan.
            </seg>
            <seg xml:id="i-800913d3ac49d8db-0">
              Tänk om vi hade haft socialdemokratisk politik! Då hade vi haft
              60 000 färre i jobb. Det är en helt annan grund som vi startar
              på än vad Socialdemokraterna hade kunnat göra om de hade lett
              landet. Vi ska vara tacksamma över att vi har nått ett så bra
              resultat.
            </seg>
            <seg xml:id="i-7f69d29b4d843835-0">
              Om vi ska klara småföretagen framöver behövs det sänkta kostnader.
              Vi har sänkt kostnaderna med 50 miljarder för svenska företagare.
              Det är klart att det gör skillnad. Vi vidtar åtgärder när det
              gäller förmånsrätten, som vi nu återställer. Vi reformerar 3:12-reglerna.
              Vi ser till att slutföra jobbskatteavdraget i steg tre. Vi sänker
              bolagsskatten, höjer schablonbeloppet och ökar direktavskrivningarna.
              Allt det här ökar utrymmet för de svenska småföretagen att expandera.
            </seg>
            <seg xml:id="i-27affd7c879db1e1-0">
              Det är viktigt för mig att ni är tydliga i er politik, också
              tillsammans med Miljöpartiet och Vänsterpartiet hur nu det ska
              gå. Men om bara ni själva i Socialdemokraterna tänker höja skatterna
              med 70 miljarder kronor förstår varenda företagare att det kommer
              att kosta på framöver.
            </seg>
            <seg xml:id="i-4908350cfe534f0c-0">
              Det kommer att vara svårt att betala räkningar. Vartenda hushåll
              förstår att det drabbar hushållen själva. Det kommer att vara
              bekymmersamt att betala räkningar.
            </seg>
            <seg xml:id="i-213514382da9f291-0">
              Var ärliga i era föresatser och i er presentation av politiken.
              Ni ökar kostnader för företagen. Ni höjer skatterna. Det tror
              inte vi är någon framkomlig politik, i synnerhet i ett läge när
              vi har så stora problem.
            </seg>
            <seg xml:id="i-04f8ad87dda9bdae-0">
              Vi är trygga med att vi löser finanskrisen, att vi har generella
              åtgärder och också investerar 45 miljarder för framtiden i infrastruktur,
              företagsåtgärder och forskning och utveckling. Det är en god grund
              att stå på för Sverige.
            </seg>
          </u>
          <note xml:id="i-32038563ed32c463-1">
            Överläggningen var härmed avslutad.
          </note>
          <note xml:id="i-0116b0edc1502a28-0">
            5 § Svar på interpellationerna 2008/09:159, 157, 156 och 160
            om investeringsstöd och renoveringssatsningar
          </note>
          <note type="speaker" xml:id="i-262beba8ff8d635b-0">
            Anf. 21 Statsrådet MATS ODELL (kd):
          </note>
          <u who="unknown" xml:id="i-fa26c336cd746e26-4">
            <seg xml:id="i-e2fc26aa9574a2bd-0">
              Fru talman! Maryam Yazdanfar, Börje Vestlund, Carina Moberg samt
              Lars Mejern Larsson har interpellerat i frågor som samtliga har
              att göra med bostadsbrist, bostadsbyggande och arbetslöshet. Jag
              väljer därför att avge ett gemensamt svar på interpellationerna.
            </seg>
            <seg xml:id="i-f54006b72e4599d0-0">
              Bostadsbristen har inte uppstått efter valet 2006. Regeringen
              ser hyresrätten som en central upplåtelseform för en flexibel
              bostadsmarknad och har för avsikt att utveckla hyresboendet även
              i framtiden. Bostadsmarknaden och inte minst hyresrätten står
              inför grundläggande problem som tidigare regeringar har ignorerat.
              Hyresrättens försvagade ställning måste åtgärdas. Det måste bli
              mer attraktivt att investera i hyresbostäder och studentbostäder,
              och det krävs nya gynnsamma villkor för att äga och förvalta bostäder.
              Studenternas situation är en angelägen fråga för regeringen som
              därför tillsatte Studiesociala kommittén, U 2007:13, med uppgift
              att överväga och föreslå åtgärder vad gäller studerandes ekonomiska
              och sociala situation.
            </seg>
            <seg xml:id="i-7e9454eb6202e729-0">
              Helsingforss bostadskö är resultatet av tidigare regeringars
              försyndelser, något vi nu söker komma till rätta med på ett långsiktigt
              sätt.
            </seg>
            <seg xml:id="i-ae4628ecbc18a1e4-0">
              Nu när världsekonomin bromsat in har det drabbat många länder
              och många sektorer, däribland byggbranschen i Sverige. Byggbranschen
              är en särskilt utsatt sektor då den karakteriseras av mycket stora
              långsiktiga investeringar, och byggbolagen vill inte riskera att
              försätta sig i en situation där de nyproducerade lägenheterna
              står tomma. Det minskade byggandet har även drabbat hyresrättsbyggandet.
              En vändning när det gäller efterfrågan på bostäder kommer den
              dag som de makroekonomiska förutsättningarna stabiliserats och
              hushållen återigen visar framtidstro. Att gå tillbaka till de
              snedvridande investeringsstöd till husbyggande som nyligen avskaffats
              är ingen framkomlig väg. Riksbankens kraftfulla räntesänkning
              torde ha större betydelse för bostadsbyggandet än något investeringsstöd.
            </seg>
            <seg xml:id="i-8b32500e521182ab-0">
              Regeringen har nyligen lämnat en budgetproposition för 2009 som
              stärker hushållens köpkraft och sänker företagens kostnader. Därtill
              presenterade regeringen den 5 december ytterligare satsningar
              för att stärka arbetsmarknadspolitiken och öka efterfrågan inom
              byggsektorn. Bland annat föreslås att skatten ska sänkas för reparation,
              om- eller tillbyggnader och underhåll av byggnader, så kallat
              ROT-avdrag, för småhusägare och bostadsrättshavare. Detta är ett
              stöd till hushållen och en åtgärd som bedöms ge snabbast effekt
              på sysselsättningen. Utformningen gör att även energieffektiviserande
              åtgärder omfattas av systemet. Vidare föreslås förstärkningar
              i form av satsningar på ytterligare utbildningsplatser inom högskolan
              och yrkesinriktad gymnasial kommunal vuxenutbildning.
            </seg>
          </u>
          <note type="speaker" xml:id="i-b4a4753bae4967ee-0">
            Anf. 22 CARINA MOBERG (s):
          </note>
          <u who="carina_moberg_eb98f5" xml:id="i-126c649ae2876de1-0">
            <seg xml:id="i-b77d4983239b0a14-0">
              Fru talman! Jag får tacka bostadsministern för svaret, som till
              sist blev gemensamt för flera av de interpellationer som har ställts
              på samma tema. Det handlar om den borgerliga regeringens misslyckande
              på bygg- och bostadsmarknaden.
            </seg>
            <seg xml:id="i-801aec4bde172051-0">
              Bostadspolitiken har havererat. Det kanske är allra tydligast
              i Helsingforssregionen. Det krispaket som regeringen i förra veckan
              presenterade är för litet och kommer för sent. Ni har avlövat,
              avrustat och avvecklat bostadspolitiken under flera år.
            </seg>
            <seg xml:id="i-7db2952db48ddd62-0">
              Nu får svenska folket betala priset med bostadsbrist, orörlig
              bostadsmarknad och orättvisa villkor mellan dem som äger och dem
              som hyr sin bostad. Två grupper i samhället har särskild anledning
              att vara oerhört besvikna. Det är ungdomar och de som hyr sin
              bostad i miljonprogrammet.
            </seg>
            <seg xml:id="i-7af64abf3a16b00d-0">
              Antalet påbörjade hyreslägenheter har halverats sedan 2006. Bostadsbyggandet
              i stort faller i rekordfart. Boverkets beräkningar före finanskrisen
              visade på en minskning med 40 procent.
            </seg>
            <seg xml:id="i-e6d7d539d8f1257f-0">
              Vi socialdemokrater har under hösten lagt fram en politik som
              kan sammanfattas i fem skarpa förslag för att dämpa krisen inom
              byggsektorn och få fram fler och bättre bostäder i attraktiva
              bostadsområden.
            </seg>
            <seg xml:id="i-2cd8c5e8deec32e5-0">
              Vi vill avsätta närmare 13 miljarder kronor de närmaste två åren
              2009 och 2010 för att åtgärda bostadsbristen, rusta befintligt
              bestånd och rädda byggbranschen från den värsta krisen sedan 30-talet.
            </seg>
            <seg xml:id="i-401128c87f8a87d4-0">
              Sedan tidigare vill vi satsa 1 miljard på ett investeringsstöd
              för byggande av billiga och miljövänliga hyresbostäder. Nu bygger
              vi ut det med ytterligare 1 miljard kronor.
            </seg>
            <seg xml:id="i-088c9d668542f085-0">
              Vi avsätter 3 miljarder till ROT-avdrag år 2009. Bygger man om
              klimatsmart finns det dessutom en särskild klimatbonus på 600
              miljoner kronor.
            </seg>
            <seg xml:id="i-d91c6f33e4317281-0">
              Vi vill satsa på ett miljardprogram för miljonprogrammen. Vi
              skjuter till 3 miljarder kronor per år. Det kan innebära renoveringar
              av ca 40 000 lägenheter och ge ca 25 500 årsarbeten inom byggbranschen.
            </seg>
            <seg xml:id="i-11f9dab31b30eea9-0">
              Vi satsar också 500 miljoner kronor per år till kommunerna till
              upprustning av skolor, förskolor och äldreboenden.
            </seg>
            <seg xml:id="i-5cc804e3781b8963-0">
              Vi vill öka investeringarna i infrastrukturen med 2 miljarder
              kronor mer än regeringen år 2009, 2010 och 2011. Dessutom vill
              vi tidigarelägga underhåll under nästa år.
            </seg>
            <seg xml:id="i-65178be16f41c465-0">
              Regeringen har i sitt krispaket föreslagit ett ROT-avdrag, och
              det är bra. Vi ska ha en hög boendestandard i vårt land även framöver.
              Det har vi råd med.
            </seg>
            <seg xml:id="i-95005b3c1784cabf-0">
              Med det konstaterat uppstår frågan varför inga av regeringens
              åtgärder omfattar hyreslägenheter och varför ni inte har en politik
              för att bygga bostäder för unga människor. Ni kallar det snedvridande
              att satsa på att ungdomar ska få tag i en bostad.
            </seg>
            <seg xml:id="i-b959f5869c6e58d8-0">
              Vi socialdemokrater har en politik för sysselsättning, byggande
              och boende. Vi vill ha en framtidsinriktad förutsägbar politik
              för alla. Era förslag räcker inte, Mats Odell.
            </seg>
            <seg xml:id="i-064236cffcc253ce-0">
              Varför är inte bygg- och bostadsfrågorna viktiga för regeringen?
              Varför lägger ni inte prestigen åt sidan? Om ni nu inte vill lyssna
              på oss socialdemokrater, lyssna då åtminstone på branschen, ungdomarna
              och hyresgästerna.
            </seg>
          </u>
          <note type="speaker" xml:id="i-19ad18fd1d172550-0">
            Anf. 23 BÖRJE VESTLUND (s):
          </note>
          <u who="borje_vestlund_48292a" xml:id="i-6a0624484d8b8ed4-2">
            <seg xml:id="i-d61e2f4dac2ed7d8-0">
              Fru talman! Normalt sett brukar man här tacka för svaret på interpellationen.
              Jag kan inte göra det. Jag tycker inte att jag har fått något
              svar på den interpellation jag skrev. Jag förstår att man slår
              ihop svaren, men jag vet inte riktigt vad svaret på min interpellation
              var.
            </seg>
            <seg xml:id="i-6654b2c41d5a189f-0">
              Mina frågor var: Vilka initiativ avser statsrådet och regeringen
              att ta för att öka bostadsbyggandet? Vilket initiativ avser statsrådet
              att ta för att stimulera byggandet av hyresrätter? På det finns
              det faktiskt inga svar även om man söker väldigt noga i svaret.
            </seg>
            <seg xml:id="i-359c4a5a8bb0f724-0">
              När man tittar i interpellationssvaret får man i varje fall veta
              några saker. Först och främst vill regeringen slå vakt om hyresrätten.
              Det är ju bra. Det tycker vi nog alla i den här salen. Sedan får
              jag veta att problemen som finns inte kan lastas på denna regering,
              utan det beror på tidigare regeringars försummelser.
            </seg>
            <seg xml:id="i-3b407a25f10ab4ab-0">
              Även om detta skulle vara sant, fru talman, borde man kunna kräva
              av denna regering att några konkreta förslag borde finnas när
              det återstår ett och ett halvt år till nästa val.
            </seg>
            <seg xml:id="i-d019a4f099946218-0">
              Men några förslag om att hyresrätten ska värnas har vi ännu inte
              sett. Statsrådet anför att det måste bli mer attraktivt att investera
              i samt äga och förvalta hyresrätter.
            </seg>
            <seg xml:id="i-582f8248b729c86b-0">
              Vän av ordning kan ställa sig den stora frågan: Hur då, statsrådet?
            </seg>
            <seg xml:id="i-49a6b1bc42cec147-0">
              Svar får vi inte av den här moderatledda regeringen.
            </seg>
            <seg xml:id="i-5c4fd1b91b1f25f6-0">
              Helsingforss bostadsköer är också den tidigare regeringens försyndelser.
              Även om detta skulle vara sant, vad gör den här moderatledda regeringen
              konkret för att öka bostadsbyggandet i Helsingfors? Vi vet en
              sak med säkerhet, att bostadsköerna ökat med ca 75 000 personer
              sedan den här regeringen tillträdde.
            </seg>
            <seg xml:id="i-3044842c71e0da11-0">
              Statsrådet för något slags resonemang om den ekonomiska situation
              som vi och i praktiken hela världen befinner sig i. Men behovet
              av hyresrätter är fortfarande stort, bland annat i Helsingfors,
              och än så länge har vakansgraden inte ökat ens för den dyrare
              nyproduktionen.
            </seg>
            <seg xml:id="i-8139b0085ca41e04-0">
              Statsrådet hävdar bestämt att det inte blir tal om att återinföra
              det snedvridande investeringsstödet för nyproduktion. Han anför
              att Riksbanken och räntesänkningarna har en större betydelse för
              bostadsbyggandet än något investeringsstöd.
            </seg>
            <seg xml:id="i-3f5cc672837304b2-0">
              Men då kan man ställa sig frågan: Varför byggs det då inget?
            </seg>
            <seg xml:id="i-a2b71b761d9d7a74-0">
              Sedan har statsrådet ett resonemang om den ekonomiska politiken.
              Man kommer att stärka hushållens köpkraft.
            </seg>
            <seg xml:id="i-37e39d561881938a-0">
              Då kan man ställa sig frågan: Kommer de åtgärderna att göra att
              det byggs fler hyresrätter?
            </seg>
            <seg xml:id="i-a41747ab13475ad9-0">
              Jag har vid några tillfällen under den här mandatperioden diskuterat
              bostadspolitik med statsrådet. Svaren har alltid sett ut så här:
            </seg>
            <seg xml:id="i-16f4863f375b78b5-0">
              Detta är svaret även när det är ett och ett halvt år kvar till
              nästa val. Jag tycker att det är märkligt, fru talman.
            </seg>
            <seg xml:id="i-c3291d2ecdb8ce44-0">
              Trots detta ökar bostadsköerna. Byggprojekt som skulle komma
              i gång läggs på is på grund av det ekonomiska läget. Det har vi
              sett förr.
            </seg>
            <seg xml:id="i-fb2d39209ab5ee5f-0">
              Vi socialdemokrater har valt att lägga fram en del förslag, bland
              annat om investeringsstöd för byggande av nya hyresrätter och
              ombyggnad av miljonprogrammen. Vi vill samtidigt se till att minska
              arbetslösheten i byggbranschen genom de här åtgärderna.
            </seg>
            <seg xml:id="i-f01251e085d89cf6-0">
              Den enda åtgärd som statsrådet kan presentera är det minimala
              sätt att hantera ROT-avdraget som vi ser av regeringens förslag.
              Det går tvärs emot vad kd brukar mena med att värna gamla, ensamstående
              kvinnor, barn och barnfamiljer.
            </seg>
            <seg xml:id="i-84d234410d685ca4-0">
              Jag hoppas slutligen, fru talman, att jag ska få ett svar på
              åtminstone den ena frågan. Hur avser statsrådet att öka bostadsbyggandet?
            </seg>
          </u>
          <note type="speaker" xml:id="i-0869250a563ac5ed-0">
            Anf. 24 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-fa356d371ba76c7d-0">
            <seg xml:id="i-4ccbf88db405d508-0">
              Fru talman! Jag tackar statsrådet för ett nonchalant svar. Det
              är ett väldigt nonchalant svar. Om statsrådet väljer att svara
              oss i oppositionen nonchalant må det vara upp till honom. Men
              när statsrådet väljer att nonchalera den miljon unga människor
              som de närmaste tio åren vill flytta hemifrån blir det väldigt
              allvarligt.
            </seg>
            <seg xml:id="i-5ec9e124963d6ae4-0">
              Statsrådet ger dem inte ett enda svar. En miljon unga människor,
              lika många som 40-talistgenerationen, ska ut på bostadsmarknaden.
              Jag har hört att statsrådet själv löste sin bostadssituation genom
              att bo kvar hemma, eftersom han bodde så stort. Men alla har inte
              den lyxen. Framför allt har man inte den lyxen i Helsingforssregionen.
            </seg>
            <seg xml:id="i-ac91dba4b1f244e7-0">
              Jag kan ge statsrådet Mats Odell rätt i att alla problem i bostadspolitiken
              inte kan bero på honom personligen. Men hur är det med partikamraterna
              i Helsingforssregionen? Känns det inte lite konstigt och udda
              att stå här och säga att man värnar hyresrätten när man tillhör
              ett parti som har sålt ut så enormt stora delar av just hyreslägenhetsbeståndet?
              Och känns det inte lite konstigt att stå här och säga att man
              värnar hyresrätten när man har tagit bort investeringsstödet till
              just hyresrätter?
            </seg>
            <seg xml:id="i-85b7406f182ecd06-0">
              Vad säger statsrådet när statsrådet är ute och träffar de människor
              som ska ut på bostadsmarknaden? Statsrådet behöver inte ens gå
              ut och träffa de människorna personligen. De finns på tv varje
              dag.
            </seg>
            <seg xml:id="i-60897560b3c7a39f-0">
              Joni är en ensamstående mamma på 22 år som tillsammans med sin
              treårige son Silas måste flytta runt bland kompisar, vänner och
              bekanta varje vecka för att de annars tvingas stå på gatan. Hon
              har ingenstans att bo. Han är jätteorolig.
            </seg>
            <seg xml:id="i-58a8b5f943d873e0-0">
              Har statsrådet sett Bianca som med sin son, tio månader gammal,
              blir hänvisad till vandrarhem här i Helsingfors? De har ingenstans
              att bo.
            </seg>
            <seg xml:id="i-6a94e417e85ffd88-0">
              Det är inte bara hjärtskärande. Det är så fruktansvärt orättvist.
            </seg>
            <seg xml:id="i-4600b0316c355263-0">
              Det här är ett rikt land. Ensamstående mammor med små barn ska
              inte behöva gå omkring som flyktingar i sin egen hembygd för att
              statsrådet inte tar sitt ansvar. Det är det som det handlar om.
            </seg>
            <seg xml:id="i-69442e0ec72f2488-0">
              På vilket sätt skulle det vara snedvridande att ge Joni och Bianca
              en möjlighet till en egen lägenhet och en grund för att kunna
              uppfostra sina barn?
            </seg>
            <seg xml:id="i-591fdcdf9dfb5fe4-0">
              Jag begär inte att statsrådet ska förklara vad som har hänt före
              2006. Men jag begär faktiskt att statsrådet ska svara de här människorna
              nu, för statsrådet har ansvar. Att vara minister måste rimligtvis
              innebära mer än att stå här och säga att man vill värna hyresrätten.
              Det måste också vara att kavla upp ärmarna och börja jobba.
            </seg>
          </u>
          <note type="speaker" xml:id="i-cd21736a52ab5082-0">
            Anf. 25 LARS MEJERN LARSSON (s):
          </note>
          <u who="lars_mejern_larsson_33a66b" xml:id="i-97bcb881e4259812-0">
            <seg xml:id="i-9c00e9bea4112ef2-0">
              Fru talman! Jag vill liksom övriga interpellanter tacka statsrådet
              Odell för svaret, men som den byggnadsarbetare jag är gör jag
              det av ren artighet. För jag måste tyvärr konstatera att svaret
              inte är tillfredsställande nog för oss byggnadsarbetare eller
              anställda inom i skogs- och trädindustrin. Statsrådets svar är
              ett icke-svar.
            </seg>
            <seg xml:id="i-1c0ed7591f9acf36-0">
              Byggbranschen är i kris. Nybyggnationerna väntas minska med 40
              procent under nästa år jämfört med 2006, och byggnationen av hyreslägenheter
              har i det närmaste halverats.
            </seg>
            <seg xml:id="i-5a6f67c2837c3739-0">
              Den 25 november varslade Skanska 3 400 anställda, varav 2 000
              i Sverige. Bara i mitt hemlän Värmland har 300 Byggnadsmedlemmar
              varslats om uppsägning under oktober och november.
            </seg>
            <seg xml:id="i-42e8dedbbf529219-0">
              I fredags var jag på ett av mina återkommande arbetsplatsbesök.
              Denna gång besökte jag byggarbetsplatsen Lillängsberget utanför
              Karlstad. Självfallet diskuterade vi regeringens så kallade krispaket
              med ett inbakat ROT-avdrag som presenterades samma dag. Reaktionerna
              var överlag negativa.
            </seg>
            <seg xml:id="i-797f720607a7478c-0">
              Den nyligen varslade byggnadsarbetaren Bo Elofsson sade spontant:
              Jag tror det blir massuppsägningar. Avdraget är för smalt. Det
              är ju bara riktat till privatpersoner.
            </seg>
            <seg xml:id="i-0fd495712181e9ee-0">
              Detta, fru talman, är budskapet från en av dem som står i finanskrisens
              absoluta centrum, eller mitt i stormens öga som man brukar säga.
            </seg>
            <seg xml:id="i-ba1dd3e0fb437416-0">
              Det är ett allvarligt läge vi befinner oss i. Lågkonjunkturen
              bedöms bli långvarig. Det är inte bara inom fordonsindustrin som
              varsel och uppsägningar får kedjekonsekvenser. Ibland talar man
              om att en byggjobbare sätter tre andra i arbete. En uppsagd snickare
              får kedjekonsekvenser för underleverantörer, vilket gör att arbetslösheten
              ökar inom byggbranschen.
            </seg>
            <seg xml:id="i-6fdc4a5a81e4d2a8-0">
              Varslen av tiotusentals anställda inom den industri som var motorn
              i vår inhemska ekonomi ska alltså mötas med ett missriktat ROT-avdrag.
              Det är efterfrågat av alla, inklusive oppositionen, men den utformning
              som regeringen har valt är helt felaktig. Avdraget är permanent,
              inte tillfälligt som bland annat LO har sagt är det enda rätta.
              Vet man att avdraget finns kvar inom överskådlig framtid, fru
              talman, varför ska man då ringa efter en hantverkare i dag?
            </seg>
            <seg xml:id="i-c7385681cdda328e-0">
              Avdraget är riktat till fel grupp. Det borde riktas till den
              rätta gruppen, nämligen de fastighetsägare som har ett större
              fastighetsbestånd. Endast då blir det någon skjuts på renoveringarna
              av hyresrätterna.
            </seg>
            <seg xml:id="i-639a6968c9081e78-0">
              Som det är nu blir de som bor i miljonprogramslägenheterna utan
              renoveringar, medan de som äger villa och bostadsrätt får pengar
              av regeringen för att till exempel renovera sina badrum. De är
              alltid så de som redan har pengar gynnas när den moderatstyrda
              regeringen fördelar resurserna.
            </seg>
            <seg xml:id="i-80642f5c7119b6aa-0">
              I Rakt på med K-G Bergström kommenterade Fredrik Reinfeldt den
              stora mängden varsel i Sverige med orden: Vi har fått varsel,
              men det är inte samma sak som att bli uppsagd.
            </seg>
            <seg xml:id="i-70e8e3daccdc9bc4-0">
              Men så kan man inte säga, fru talman. Av de varseldrabbade medlemmarna
              i Skogs- och Träfacket kommer 94,9 procent att sägas upp. Det
              innebär att ca 4 700 personer kommer att förlora sina jobb.
            </seg>
            <seg xml:id="i-991c976c36646412-0">
              Vilka förslag har alltså ansvarigt statsråd Odell som kan lugna
              byggarbetaren Bo Elofsson och övriga varslade inför framtiden?
            </seg>
          </u>
          <note type="speaker" xml:id="i-d6f08923f2184c9d-0">
            Anf. 26 GUNNAR SANDBERG (s):
          </note>
          <u who="gunnar_sandberg_84118c" xml:id="i-4fc8540d18a0c290-0">
            <seg xml:id="i-5e442059f419983f-0">
              Fru talman! I Jämtlands län kommer bara fram till jul 80100 byggnadsarbetare
              att ha varslats om uppsägning. Det beror naturligtvis till stor
              del på den ekonomiska krisen men också på regeringens brist på
              bostadspolitik.
            </seg>
            <seg xml:id="i-f57a114269991463-0">
              Vi har bostadsbrist i landet, men det är stopp på byggandet.
              Detta får kännbara verkningar. Ungdomar kan inte flytta hemifrån,
              byggnadsarbetare blir arbetslösa, och när vi vet att varje byggnadsarbetare
              genererar jobb åt fyra fem personer till fördjupas jobbkrisen.
            </seg>
            <seg xml:id="i-fc4d2287449af8cf-0">
              Fru talman! Nu har också den borgerliga regeringen vaknat till
              och kommit med ett stimulanspaket. Kritiken mot paketet är hård
              från alla håll. Det är helt enkelt inte tillräckligt. När det
              gäller byggsektorn kopplar regeringen ROT-avdragen till hushållsnära
              tjänster. Men vanliga löntagare har inte råd att köpa hushållsnära
              tjänster. Det är knappt så att pengarna räcker till nödvändiga
              utgifter. De som är oroade över sina jobb kommer inte heller att
              satsa några pengar på att renovera. Jag tror inte ens att bostadsministern
              kan tänka sig att arbetslösa människor har råd att köpa tjänster
              för att renovera sina hus. Slutsatsen blir att det återigen är
              de som redan har det bra som drar nytta av regeringens förslag.
            </seg>
            <seg xml:id="i-d5566e975fdb1eb7-0">
              I mitt hemlän, i exempelvis Östersund och Åre, finns det hyreslägenheter
              som är i behov av upprustning. Bland annat skulle mer än 2 000
              badrum behöva renoveras bara i Östersundsbostäder. Det finns fönster
              som behöver bytas ut och många andra saker som behöver göras för
              att göra boendemiljön bättre och för att spara energi.
            </seg>
            <seg xml:id="i-6e55f7d3027f08b8-0">
              Om regeringen verkligen skulle vilja upprätthålla sysselsättningen
              för byggnadsarbetare skulle man ha riktat ROT-avdragen till ägare
              av hyresfastigheter och inte till enskilda personer. Så länge
              ROT-avdragen är kopplade till hushållsnära tjänster kommer de
              inte att ha någon större betydelse för att dämpa lågkonjunkturen
              och hålla sysselsättningen uppe.
            </seg>
            <seg xml:id="i-7bf41340579f7a9a-0">
              Fru talman! Enligt Boverkets indikator minskar antalet påbörjade
              bostäder fram till 2009 med 40 procent 16 000 bostäder jämfört
              med den faktiska byggstarten 2006. Större delen av minskningen
              inträffar redan i år.
            </seg>
            <seg xml:id="i-3089ec1619eeae87-0">
              Vi har tidigare kunnat konstatera att regeringens bostadspolitik
              är misslyckad. Jag måste tyvärr påstå att lika misslyckad är dess
              jobbpolitik.
            </seg>
          </u>
          <note type="speaker" xml:id="i-fda7a2e06b801646-0">
            Anf. 27 LENNART PETTERSSON (c):
          </note>
          <u who="lennart_pettersson_764dee" xml:id="i-a7e7696e4e308394-2">
            <seg xml:id="i-113b627994e42e33-0">
              Fru talman! Dagens interpellationer ställer i huvudsak frågor
              om vad regeringen gör dels för att öka nyproduktionen av bostäder,
              dels för att öka underhåll och underlätta konjunkturläget.
            </seg>
            <seg xml:id="i-9a067bf256df6d55-0">
              I många kommuner är det bostadsbrist. Den kommer att bli varaktig,
              i synnerhet för våra ungdomar, om inte bostadsbyggnationen kommer
              i gång. Detta är självklart allvarligt. Vi vet att det kommer
              att finnas ytterligare drygt 200 000 som är mellan 20 och 29 år
              2015 jämfört med i dag.
            </seg>
            <seg xml:id="i-d43f0703d0eb1bee-0">
              Centerpartiet och alliansen satsar i årets budget ca 1 miljard
              på bygg- och anläggningssektorn. Detta gör vi i form av sänkta
              arbetsgivaravgifter. Delar av denna miljard är en bra början för
              byggbranschen att arbeta med. Nu är det upp till byggföretagen
              att sänka sina kostnader med motsvarande summor. Detta underlättar
              för nyproduktionen och även för hyresrätterna. Det gör även förslaget
              om ägarlägenheter, och den möjligheten kommer att öppna sig från
              och med den 1 maj nästa år.
            </seg>
            <seg xml:id="i-b74d7552ae43fb00-0">
              Förslaget till ny strandskyddslag är snart klart för en proposition,
              och det kommer också att påverka bostadsbyggandet i positiv riktning.
              Det kommer att bli betydligt fler attraktiva bostadslägen runt
              om i landet, och lagen kommer att bli en tillgång för många kommuner.
              Detta berör också hyresrätterna.
            </seg>
            <seg xml:id="i-0ca43efa5159cd9d-0">
              Det gäller att skilja mellan föreskrifter, allmänna råd och bestämmelser.
              Detta påverkar nämligen i hög grad byggkostnaderna. Därför finns
              det fortsatta medel till Boverket i form av 10 miljoner vardera
              2009 och 2010 för kompetensutveckling hos länsstyrelser och kommuner
              i deras myndighetsutövning.
            </seg>
            <seg xml:id="i-c7fbf6e12a43c545-0">
              Statskontoret fick därutöver ett uppdrag i februari 2008 att
              redovisa genomförda och pågående insatser för att minska produktionskostnaderna
              och öka konkurrensen inom byggbranschen. Den redovisningen ser
              jag fram emot.
            </seg>
            <seg xml:id="i-3305037a6410cb01-0">
              Fru talman! För att möta bostadsbehovet över tiden är det viktigt
              med flexibla lösningar. Vi bör så långt det är möjligt tänka bort
              kategoriboende som till exempel studentlägenheter. När det gäller
              just studenter vill jag slå ett slag för möjligheten att hyra
              en större lägenhet tillsammans. Det blir låga hyror för ungdomarna,
              och lägenheten kan hyras ut till andra i nästa steg.
            </seg>
            <seg xml:id="i-49115f972e1cdd4b-0">
              Till sist vill jag säga att det är Socialdemokraternas egen politik
              som under tolv år har skapat problemen. De uppstod inte i september
              2006. Sluta att skylla ifrån er! Det är vi som nu försöker hitta
              nya lösningar, för de gamla fungerar inte. Det vet vi. Det är
              det vi ser resultatet av i dag, och ändå är det bara samma gamla
              lösningar som nu föreslås från Socialdemokraternas sida. Det är
              stöd och bidrag, stöd och bidrag. Det är de enda vägarna fram
              som Socialdemokraterna presenterar, och det innebär att vi inte
              får någon förnyelse av byggbranschen.
            </seg>
            <seg xml:id="i-07554c753aba8854-0">
              Det behövs en rejäl genomlysning av vad det är som går snett
              i branschen. Vi kan konstatera att det är en bransch som har kunder
              och har haft kunder i många år. Ändå tillgodoser man inte dessa
              kunders behov. Kan ni peka på någon annan bransch som är i samma
              situation, att man kan sälja men inte vill? Man producerar inte
              det köparna vill ha. Varför fungerar inte detta? Andra branscher
              kommer inte till staten i tid och otid och tycker att det ska
              komma bidrag för att man ska kunna sälja sina produkter. Varför
              har man inte möjligheten att anpassa sitt produkturval till de
              behov och möjligheter som finns att ekonomiskt lösa detta med
              att bo på olika sätt i olika upplåtelseformer?
            </seg>
            <seg xml:id="i-55cce674db463931-0">
              Detta är en fråga som branschen behöver lösa. Det kan varken
              Mats Odell som minister, regeringen i sin helhet eller vi som
              riksdagsledamöter sköta, utan det måste vara branschens eget ansvar.
              Vad är era lösningar på detta?
            </seg>
          </u>
          <note type="speaker" xml:id="i-6baff81e203ccdcc-0">
            Anf. 28 AMEER SACHET (s):
          </note>
          <u who="ameer_sachet_a38283" xml:id="i-c264ec7891bb9546-0">
            <seg xml:id="i-5fc14ebf177e75fd-0">
              Fru talman! Jobb och bostäder är två ord som väger tungt i dessa
              dagar. Det är inte bara i storstadsregionerna som bostadsbyggandet
              faller utan i hela landet. Hälften av landets kommuner rapporterar
              till Boverket att de har bostadsbrist, och ytterligare 20 procent
              av landets kommuner har bostadsbrist på centralorten. Detta innebär
              att över två tredjedelar av landets kommuner har någon form av
              bostadsbrist. Samtidigt beräknas bostadsbyggandet halveras.
            </seg>
            <seg xml:id="i-21bacc2f960f347e-0">
              Bostadssituationen för både unga och studenter har förvärrats
              än mer den senaste tiden. Den tuffa bostadsmarknaden drabbar unga
              och studenter extra hårt. Finanskrisen gör det ännu svårare för
              dem att få en bostad. Lågkonjunkturen gör också att fler troligen
              kommer att studera eftersom de lediga jobben blir färre, vilket
              gör att efterfrågan på studentbostäder ökar.
            </seg>
            <seg xml:id="i-b6d24e6d1ea45c24-0">
              En av försämringarna som studenterna fick känna av är slopat
              investeringsstöd till studentlägenheter.
            </seg>
            <seg xml:id="i-a40f416bfc484926-0">
              Konsekvenserna av den borgerliga politiken har blivit att allt
              färre studentlägenheter byggs och att befintliga har blivit dyrare
              att bo i. Regeringens passivitet är oroande och bekymrar mig mycket.
            </seg>
            <seg xml:id="i-22abd506ccdcbe66-0">
              De dåliga tider som vi befinner oss i gör att storföretagen inom
              byggbranschen drar i bromsen. Skanska, Peab, JM och NCC är några
              kända företag som redan har varslat tusentals byggnadsarbetare.
              I praktiken kan än fler anställda förlora sina jobb. Byggbranschen
              består också av många småföretagare, som regeringen annars säger
              sig värna om. De som varslas är också lärlingar och unga byggnadsarbetare,
              framtidsgenerationen.
            </seg>
            <seg xml:id="i-5deef6025683dba6-0">
              Vi socialdemokrater har lagt fram ett antal förslag för att stimulera
              bostadsbyggandet i landet. Vad gör regeringen? Vi är inte ensamma,
              både näringslivet och facken har gång på gång aviserat olika former
              av stimulans för att underlätta för byggbranschen och därmed göra
              det lättare att bygga fler bostäder, framför allt hyresrätter.
            </seg>
            <seg xml:id="i-2bae12a29ee626cc-0">
              Den borgerliga regeringen är totalt tyst i den frågan. Det saknas
              skarpa förslag från regeringssidan riktade till byggbranschen
              för att bygga fler hyresrätter. Flertalet svenska kommuner har
              inga planer på nyproduktion av hyresrätter som kostnadsbilden
              ser ut i dag. De förlitar sig på starka byggherrar, och de i sin
              tur förlitar sig på människor med stark ekonomi. Det som behövs
              är statliga initiativ och statliga investeringsstöd. Precis som
              i fråga om vägar och annan infrastruktur måste stat och kommuner
              samverka.
            </seg>
            <seg xml:id="i-4cb2666f84c4b10d-0">
              Möjligheten för människor med svag ekonomi, unga och studenter,
              att ta sig in på bostadsmarknaden krymper dag för dag under den
              tid statsrådet Odell har ansvar för bostadsfrågor. Ungdomar flyttar
              hemifrån allt senare, inte minst i storstäderna. Varför, statsrådet,
              görs så lite?
            </seg>
          </u>
          <note type="speaker" xml:id="i-ef2763423dd3d5ab-0">
            Anf. 29 Statsrådet MATS ODELL (kd):
          </note>
          <u who="unknown" xml:id="i-fa26c336cd746e26-5">
            <seg xml:id="i-b37fb6b17d75d76f-0">
              Fru talman! Det finns en genuin oro över situationen hos alla
              interpellanterna. Den finns hos mig och hos regeringen. Vi genomgår
              nu en mycket djup internationell finansiell kris och en lågkonjunktur
              som följer i spåren av detta.
            </seg>
            <seg xml:id="i-4ba907fa7858caa7-0">
              Att bostadsbyggandet bromsar upp beror framför allt på att bostadskonsumenterna
              har dålig tilltro inför framtiden. Hur kommer priserna att utvecklas?
              Hur kommer kostnaderna att utvecklas? Vi väntar med att köpa ny
              bostad. Kan jag sälja min lägenhet om jag ska flytta till en annan?
              På samma sätt finns det svårigheter på producentsidan att få krediter
              för att kunna bygga och svårigheter att få kalkylerna att gå ihop.
            </seg>
            <seg xml:id="i-104cfd5a7424e9b9-0">
              Det finns ändå positiva tecken i skyn. Vi ser samtidigt att byggkostnaderna
              går ned. Vi ser framför allt att räntorna går ned. Jag skulle
              vilja säga, som jag också sade i mitt interpellationssvar, att
              en lägre ränta kanske är en av de absolut viktigaste förutsättningarna
              för att det ska börja byggas igen.
            </seg>
            <seg xml:id="i-ac7285f37b568fe4-0">
              Det finns byggföretagare som har uppvaktat mig och sagt att när
              räntan kommer ned till 4 procent långsiktigt kan vi börja bygga
              hyresrätter igen. Jag tror att det finns möjligheter framöver
              att vi kan få se en vändning i utvecklingen. Det finns många tecken
              på detta. Byggmaterialpriserna är på väg ned. Räntan är på väg
              ned. Inflationen är på väg ned. Någonstans börjar det här vända.
            </seg>
            <seg xml:id="i-6e1afc4fd2bf70de-0">
              Vi kan ändå, om vi tittar lite grann i backspegeln och kanske
              lägger lite av den politiska retoriken åt sidan, se att det som
              utreddes under förra regeringen var ganska intressant, tycker
              jag. Det visade sig i utredningen som hette Bostadsfinansiering
              , 2005:39, att bostadspriser och bostadsbyggande styrs av just
              makroekonomiska förhållanden. Tillväxt, disponibel inkomst, inflation
              och räntor är avgörande för utvecklingen i bostadssektorn. Där
              står vi inför en utveckling som varken oppositionen eller regeringen
              kan påverka särskilt mycket.
            </seg>
            <seg xml:id="i-28bf017c0828e48e-0">
              Men jag tror att det är viktigt att vi nu skapar goda förutsättningar
              så att byggföretagen har chansen att när det vänder ha spaden
              i jorden och se till att det byggs nya bostäder, inte minst hyresrätter.
              Jag tror faktiskt att utvecklingen gynnar hyresrätten såtillvida
              att många nu är rädda för att köpa bostäder. De vill hellre hyra.
              Det gör att byggen som är projekterade som bostadsrätter projekteras
              om till att bli hyresrätter.
            </seg>
            <seg xml:id="i-2407d6b227be8846-0">
              En fråga som bland annat Börje Vestlund ställde till mig är:
              Vad gör vi för att öka förutsättningarna för bostadsbyggandet?
              En väldigt viktig sak är faktiskt ägarlägenheter, Börje Vestlund.
              Det finns flera byggföretag jag kan nämna dem efteråt som nu planerar
              att bygga ägarlägenheter och hyra ut dem med hyresrätt. Det är
              själva tanken. Sedan erbjuder man dem som vill att köpa lägenheterna
              genom någon typ av hyrköp framöver, men du skapar hyresrätter
              när du bygger ägarlägenheter. Det är ett väldigt spännande koncept
              som jag faktiskt tycker verkar väldigt lovande. Jag är beredd
              att titta på alla möjligheter att bidra till att det här kan komma
              i gång när förutsättningarna finns.
            </seg>
            <seg xml:id="i-649605f698dee0e5-0">
              Jag noterar också att det vi har gemensamt trots allt är ROT-avdrag.
              Nu sade Lars Mejern Larsson att det inte finns något avdrag för
              fastighetsägare som har hyresfastigheter. Men där är det faktiskt
              så att varje kostnad för att reparera lägenheten är avdragsgill
              för en fastighetsägare mot de intäkter han får in. Där tycker
              jag att man ändå ska vara beredd att erkänna att så är fallet.
            </seg>
          </u>
          <note type="speaker" xml:id="i-b6b4ad84add3e4a5-0">
            Anf. 30 CARINA MOBERG (s):
          </note>
          <u who="carina_moberg_eb98f5" xml:id="i-126c649ae2876de1-1">
            <seg xml:id="i-71d4ed0ea44eb372-0">
              Fru talman! I mitt första anförande redogjorde jag för socialdemokratisk
              bygg- och bostadspolitik. Mina partivänner har nu förtydligat
              bilden ytterligare. Som bostadsminister Odell själv nämner är
              det inte bara vi socialdemokrater som anser att regeringens politik
              på det här området har havererat och att satsningarna är alltför
              små.
            </seg>
            <seg xml:id="i-d8a585673974857c-0">
              I Svenska Dagbladet häromveckan kunde vi läsa hur Skanskas vd
              Johan Karlström säger att den svenska regeringen borde göra mer.
              Han har tre huvudområden på sin önskelista: renovering av miljonprogrammet,
              stimulering av byggande av hyresrätter och renovering av vägar
              och järnvägar.
            </seg>
            <seg xml:id="i-ad1ef021aa38e5ab-0">
              Han är inte ensam. Även NCC:s vd, Olle Ehrlén, och JM:s vd, Johan
              Skoglund, har en lång lista på förslag till den svenska regeringen.
            </seg>
            <seg xml:id="i-4f265d5fd9ffb909-0">
              Mats Odell! Byggbranschen vill se stimulanser så att mer klimatsmarta
              bostäder byggs. Jag vet att bostadsministern har fört resonemang
              med företrädare för branschen. De väntar nu på handlingskraft.
            </seg>
            <seg xml:id="i-ad99031818560f93-0">
              Vad säger Mats Odell till dessa företrädare som ska bygga bort
              bostadsbristen för att unga människor ska hitta någonstans att
              bo? De ber om hjälp. De är väldigt tydliga. Om inte hjulen börjar
              snurra stannar Sverige, säger man.
            </seg>
            <seg xml:id="i-ae4047923570f2d2-0">
              Nej, det är inte bara vi socialdemokrater som kräver ett ökat
              statligt ansvarstagande utan i princip hela den bransch som Mats
              Odell brukar luta sig mot i sin argumentation. Till och med dekanus
              Stellan Lundström pratar om investeringsstöd och miljonprogramsupprustning.
              Vi satsar nästan 13 miljarder mer än den moderatstyrda regeringen.
              Jag vill veta, Mats Odell, vem som ska stå upp för människors
              rätt till en bostad om inte du som kommun- och bostadsminister
              gör det. Vad ska de 1,1 miljoner ungdomar som om några år ska
              ut på bostadsmarknaden ta sig till om det inte byggs fler hyresrätter?
              De 1,1 miljoner ungdomarna i åldersgruppen födda 19841995 utgör
              12 procent av landets befolkning. Det är fyra gånger så många
              som just nu skulle kunna tänka sig att rösta på Kristdemokraterna.
            </seg>
            <seg xml:id="i-78d58c5d97237f47-0">
              Bland dem finns Elsa som är 26 år. Hon har under tio års tid
              flyttat 15 gånger. Hon har bott i åtta kommuner i två länder,
              men hon har aldrig haft ett förstahandskontrakt. Mats Odell, hjälp
              branschen att bygga, och hjälp Elsa att få tag på sitt förstahandskontrakt!
            </seg>
            <seg xml:id="i-99de27b92f88d055-0">
              Fru talman! Jag uppfattade inte att Lennart Pettersson ställde
              någon fråga till bostadsministern. Jag trodde att det var avsikten
              med interpellationsdebatter. Men jag kan påminna Lennart Pettersson
              om att under föregående mandatperiod byggdes mer än 120 000 bostäder
              i det här landet. Hur många bostäder har byggts under innevarande
              mandatperiod? Vi kan fortsätta den debatt som han försökte påbörja
              i dag på torsdag när vi ska diskutera det avsnitt i budgeten som
              berör bygg- och bostadsfrågorna.
            </seg>
            <seg xml:id="i-167be2b9492fcf6b-0">
              Hjälp branschen, Mats Odell, att se till att de kan bygga hyreslägenheter,
              så att Elsa kan få tag på sitt förstahandskontrakt!
            </seg>
          </u>
          <note type="speaker" xml:id="i-ee8f41d7336e617b-0">
            Anf. 31 BÖRJE VESTLUND (s):
          </note>
          <u who="borje_vestlund_48292a" xml:id="i-6a0624484d8b8ed4-3">
            <seg xml:id="i-9355dc3d96859e83-0">
              Fru talman! Jag glömde en sak i min lista om att regeringen ska
              värna hyresrätten, att allt elände var Socialdemokraternas fel
              och att regeringen ska inget göra. Jag glömde bort ägarlägenheter.
              Ägarlägenheter är det som numera i princip ska klara alla dessa
              hundratusentals människor som behöver en bostad. Jag tycker att
              det är en märklig hållning i den här allvarliga frågan.
            </seg>
            <seg xml:id="i-0ed835d1b9f2a545-0">
              Jag håller med statsrådet om att efterfrågan på bostäder styrs
              mycket av makroekonomiska förhållanden. Det är sant. Men då glömmer
              statsrådet en viktig sak, nämligen att det aldrig har varit något
              problem under de senaste 20 åren att hyra ut lägenheter i våra
              storstadsregioner även under de värsta lågkonjunkturer. Det är
              därför det är så viktigt att regeringen fortsätter att producera
              lägenheter och ge stöd för att sätta i gång bostadsbyggande.
            </seg>
            <seg xml:id="i-8ed86e15aa2cd629-0">
              Om vi har fel vore det intressant att få veta vad statsrådet
              har för konkreta förslag. Om våra förslag om investeringsstöd
              skulle vara felaktiga historien visar inte det, men det är möjligt
              att ministern vet bättre än historien vad är det för åtgärder
              som ska vidtas för att bostadsbyggandet ska sätta i gång igen?
              Det byggdes 120 000 lägenheter förra mandatperioden. Den här mandatperioden
              är de inte särskilt många. På detta blir som vanligt statsrådet
              svaret skyldig. Statsrådet har hela tiden sagt att allt var Socialdemokraternas
              fel och att regeringen ska inget göra. Om de gör något är det
              fråga om ägarlägenheter. Den politiken håller inte.
            </seg>
            <seg xml:id="i-a51e97b149c8f80c-0">
              Det är väl också riktigt att priserna på byggmaterial och inflationen
              sänks. Men det vore en ännu bättre anledning att sätta i gång
              bostadsbyggandet.
            </seg>
            <seg xml:id="i-767eecc4bdcdd680-0">
              Det finns några intressanta siffror om att bostadsproduktionen
              har minskats eller lagts på is. I Nacka är det 300. I Sollentuna
              är det också 300. I Värmdö över 100. Malmö är det 600700. I Lund
              är det 450. I Östersund är det 800. I Helsingforss stad är det
              ungefär 2 500. Dessa lägenheter blir inte av på grund av att byggandet
              ställs in. Nästan alla är bostadsrätter, som anses vara svåra
              att kränga just nu.
            </seg>
            <seg xml:id="i-837b22e0ad2e5d34-0">
              Men man skulle med lätthet kunna göra om dem till hyresrätter,
              och med hjälp av ett lämpligt stöd går det att få byggherrarna
              att sätta i gång byggandet. Det är planerade lägenheter, och det
              finns ritningar. Det är i princip bara att sätta i gång och bygga.
              Här har regeringen en möjlighet om man vidtar de åtgärder som
              behövs när det gäller att sätta i gång med nyproduktion så att
              även ungdomar inte minst i storstadsregionerna kan få ett eget
              boende.
            </seg>
          </u>
          <note type="speaker" xml:id="i-18671a21b70bf26f-0">
            Anf. 32 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-fa356d371ba76c7d-1">
            <seg xml:id="i-ef44ee40a874a598-0">
              Fru talman! När Socialdemokratiska Ungdomsförbundet skulle definiera
              den generation vi pratar om, åttio- och nittiotalisterna, som
              jag själv tillhör, kom man på det slående uttrycket den -lösa
              generationen. Arbetslösa, bostadslösa och därmed maktlösa.
            </seg>
            <seg xml:id="i-4e3d921411e8020c-0">
              Det märkliga är att den äldre generationen kräver så fruktansvärt
              mycket av oss åttio- och nittiotalister. Vi ska jobba längre för
              att kunna försörja den äldre generationen när de går i pension.
              Vi ska skaffa barn tidigare för att lösa nativitetskrisen på ett
              europeiskt plan. Vi ska ut på arbetsmarknaden tidigare och inte
              studera så länge. Annars tjänar vi inga skattepengar.
            </seg>
            <seg xml:id="i-7f3e4c525505ec58-0">
              Dessa krav ställer den äldre generationen på de yngre. Det är
              bra. Man ska ställa krav. Men borde man inte ha några rättigheter
              då? När jag frågar bostadsminister Mats Odell vad han har för
              svar till 2025-åringar som är flyktingar i sina egna hembygder,
              som får gå från lägenhet till lägenhet, säger han att när räntan
              når 4 procent börjar byggbolagen kanske att bygga hyresrätter
              igen.
            </seg>
            <seg xml:id="i-606857fe4456f5ab-0">
              Är det den rättighet man har? Man har rätt att som ung människa
              vara något slags regulator på bostadsmarknaden, men man har skyldighet
              att försörja en hel generation som vill gå i pension. Rättigheter
              och skyldigheter pratar vi om. För att kunna kräva saker av en
              generation måste de faktiskt också ha rätten att ha en bostad,
              ett jobb och makt över sitt eget liv och sin egen vardag.
            </seg>
            <seg xml:id="i-b1ea4951a4b31895-0">
              Ett annat svar som Mats Odell skulle kunna ge är det svar som
              en av Mats Odells alliansvänner i Helsingforssregionen en gång
              ärligt gav när jag frågade om högerns bostadspolitik. Han sade
              att summan av all bostadspolitik är det som människor efterfrågar
              och det som byggs. Har man inte råd att efterfråga en lägenhet
              i Hammarby Sjöstad är det ingenting politiken kan göra. Är det
              Mats Odells svar? Det enklaste svaret är väl: Varför valde du
              inte föräldrar med några miljoner på banken som kan hjälpa dig
              att köpa en bostadsrätt? Det hade kanske varit det enklaste svaret.
              Men det är kanske lite väl nonchalant, till och med för bostadsminister
              Mats Odell.
            </seg>
          </u>
          <note type="speaker" xml:id="i-14483e6471b664e2-0">
            Anf. 33 LARS MEJERN LARSSON (s):
          </note>
          <u who="lars_mejern_larsson_33a66b" xml:id="i-97bcb881e4259812-1">
            <seg xml:id="i-242bece51166bc65-0">
              Fru talman! Ungdomarna är den grupp som drabbas hårdast av bostadsbristen.
              På en bostadsmarknad med låg omsättning får de unga svårt att
              hitta något som de har råd med. De bostäder som eventuellt är
              lediga är antingen för stora eller för dyra.
            </seg>
            <seg xml:id="i-6696bb5bcb6f054a-0">
              När de stora barnkullarna som föddes under 80-talet och början
              av 90-talet kommer ut på bostadsmarknaden kommer bostadsbristen
              att öka ännu mer. Under de här åren föddes 210 000 barn.
            </seg>
            <seg xml:id="i-46a80195c9d9b5f5-0">
              Av Sveriges 290 kommuner uppger 142 att de har brist på bostäder
              för unga. Det är således fler kommuner som har brist på lämpliga
              bostäder för unga än som har generell bostadsbrist.
            </seg>
            <seg xml:id="i-6aed15c69386d3c7-0">
              Regeringens bostads- och arbetsmarknadspolitik symboliseras som
              grå, kall och innehållslös. Politiken skulle kunna beskrivas i
              färgen av en gjuten betongvägg. Detta syns tydligt då högkonjunkturen
              förbytts till lågkonjunktur, regeringens bundsförvant marknaden
              inte längre levererar ökad sysselsättning och regeringens tidigare
              åtgärder inte har gett någon effekt.
            </seg>
            <seg xml:id="i-bb1ac2a0926a3c9c-0">
              Vad är regeringens svar? Jo, ännu mer jobbskatteavdrag! Jobbskatteavdraget
              gav förhållandevis svaga effekter i en situation då det fanns
              jobb, och det kommer att ge än mindre när jobben blir färre. Regeringens
              politik har snarare förstärkt lågkonjunkturens negativa effekter.
            </seg>
            <seg xml:id="i-13e876445e656e7b-0">
              Bostadsproduktionen har delvis stannat upp på grund av marknadens
              förväntningar på ett stimulanspaket från regeringen för att möta
              finanskrisen. Och det som presenterades i fredags var inte mycket
              att hänga i granen.
            </seg>
            <seg xml:id="i-f17eabb721f224fa-0">
              För var dag som går utan att regeringen agerar fördjupas krisen
              och fler få gå ut i arbetslöshet. Ofta får vi höra här i kammaren
              att regeringen inte kan rå för det rådande läget i världskonjunkturen.
              Men det är en stor skillnad mellan denna kris och krisen under
              1990-talet, nämligen att statens finanser nu är goda. Det finns
              alltså ekonomi att snabbt sätta in åtgärder, bara den politiska
              viljan finns.
            </seg>
            <seg xml:id="i-030928a876400631-0">
              Fru talman! Själv föreslår jag att regeringen använder de 5 miljarder
              som finns i den statliga Bostadskreditnämnden. Dessa kan användas
              för att stimulera byggandet. Mina förslag blir svåra att genomföra,
              och det beror inte på att de är orealistiska utan enbart på att
              den moderatledda regeringen inte vill ta några råd speciellt inte
              från mig som är socialdemokratisk riksdagsledamot. Men statsrådet
              kanske kan ta emot råd utifrån min erfarenhet som byggnadsarbetare.
            </seg>
            <seg xml:id="i-938efd696703cb24-0">
              Så till sist vill jag bara säga till statsrådet att regeringens
              tro på att marknaden ska lösa problemet är som att tro att densamma
              ska lösa de växande miljöproblemen. Det är inte realistiskt.
            </seg>
            <seg xml:id="i-e250053a1a1ecde1-0">
              Fru talman! Jag vill fråga ministern om han tänker göra något
              och lägga något extra på att få i gång ROT-avdraget när det gäller
              hyresrätter.
            </seg>
          </u>
          <note type="speaker" xml:id="i-68d21072378d5922-0">
            Anf. 34 GUNNAR SANDBERG (s):
          </note>
          <u who="gunnar_sandberg_84118c" xml:id="i-4fc8540d18a0c290-1">
            <seg xml:id="i-ecb6db694563d541-0">
              Fru talman! Det är lite sent, men det är väl i alla fall bra
              att regeringen tar initiativ på en rad områden. Däremot är satsningen
              på byggsektorn alldeles för liten och osäker.
            </seg>
            <seg xml:id="i-5cf010a76f4e79e2-0">
              Byggbranschen står nu inför en lågkonjunktur som kanske är den
              värsta sedan 90-talet. Skillnaden är att det nu finns pengar i
              statskassan, som den föregående talaren sade.
            </seg>
            <seg xml:id="i-f6afa49d759b6b63-0">
              Om några månader har vi kanske en arbetslöshet på upp emot 20
              procent i byggbranschen. Det enda regeringen föreslår är ett ROT-avdrag
              som är riktat till hushållen som hushållsnära tjänster.
            </seg>
            <seg xml:id="i-bf3de4e4d83922cb-0">
              Risken är stor, minister Mats Odell, att det inte leder till
              några större satsningar och inte heller till några nya jobb. Det
              hade behövts ett paket som är riktat till fastighetsägarna så
              att de vågar sätta i gång byggandet igen och ett investeringsbidrag
              som är riktat till miljonprogrammet. Då skulle man kunna få i
              gång ombyggnader för att förbättra energibesparingar och få klimatanpassade
              bostäder.
            </seg>
            <seg xml:id="i-839e78086065a454-0">
              Fru talman! Vi behöver också tryggare och säkrare bostadsområden
              och bättre tillgänglighet för äldre. Nu faller bostadsbyggandet
              kraftigt i landet. Antalet hyreslägenheter har halverats sedan
              2006. Det behövs ett kraftfullt stimulanspaket för bostäder. På
              så sätt kan vi vända utvecklingen och undvika en långdragen lågkonjunktur.
            </seg>
            <seg xml:id="i-9a324739cdd1677f-0">
              Det är inte bara i byggbranschen. I skogs- och träindustrin och
              i småhusbyggandet har över 5 000 varslats. De kanske har drabbats
              hårdast i krisen.
            </seg>
            <seg xml:id="i-efc8ece5744af625-0">
              Till det kan nämnas att varannan kommun har bostadsbrist.
            </seg>
            <seg xml:id="i-7df041d2801b14d5-0">
              Bostadsminister Mats Odell kan se till att byggnadsarbetare med
              flera kan behålla jobben och trångbodda få bättre lägenheter.
              Upp till bevis, Mats Odell!
            </seg>
          </u>
          <note type="speaker" xml:id="i-ac5ca15f43fe943f-0">
            Anf. 35 LENNART PETTERSSON (c):
          </note>
          <u who="lennart_pettersson_764dee" xml:id="i-a7e7696e4e308394-3">
            <seg xml:id="i-6b4906162ea02301-0">
              Fru talman! Det är märkligt att Carina Moberg har synpunkter
              på mitt anförande och dess innehåll när självkritiken lyser med
              sin frånvaro när det gäller ett antal likalydande interpellationer
              från det egna partiet. Det är väl sådant som kallas härskarteknik.
              Det tycker jag att en utskottsordförande borde hålla sig ifrån.
            </seg>
            <seg xml:id="i-85a7b27f30aeb185-0">
              Nog om det.
            </seg>
            <seg xml:id="i-e118ad0092b409c5-0">
              Jag glömde en sak i mitt inledningsanförande. Det gällde ROT-avdraget.
              Det är välkommet i byggbranschen och kommer att ha stor betydelse.
              De 3,6 miljarder som regeringen satsar blir i realiteten nästan
              15 miljarder per år. Det innebär en totalsatsning på mellan 40
              och 45 miljarder på tre år. Hur kan oppositionen tycka att det
              är för lite?
            </seg>
            <seg xml:id="i-eb0271f4bffac632-0">
              Det är en rejäl satsning för att minska svartjobben, och det
              kommer självklart att öka intresset för att investera i befintliga
              bostäder både på kort och på lång sikt.
            </seg>
            <seg xml:id="i-de597a02514d5300-0">
              Är hyresrätten på väg att komma igen? Ameer Sachet sade att byggbolagen
              drar i bromsen. I veckans nummer av Byggindustrin står det att
              Helsingfors rivstartar byggen och att de tre kommunala bostadsbolagen
              planerar 6 000 hyreslägenheter fram till 2010.
            </seg>
            <seg xml:id="i-96ab3ffa849aa644-0">
              Problemet har varit för höga markpriser. Vad gör alliansen i
              Helsingfors? De sänker priserna för hyresrätter.
            </seg>
            <seg xml:id="i-403e134e77ffcd0f-0">
              Min fråga är: Varför har inte s-kollegerna i Helsingfors gjort
              detsamma?
            </seg>
            <seg xml:id="i-3077ff00fc65750e-0">
              Ett annat problem har varit de långa handläggningstiderna. De
              förkortar nu alliansen i Helsingfors.
            </seg>
            <seg xml:id="i-c2b728fde0ce9a8a-0">
              Göteborg byggstartar med 1 000 hyresrätter. MKB i Malmö startar
              med 500 lägenheter. Nyköping investerar 500 miljoner i annat bygge.
              Man pratar om överklagande. Vi tittar nu på instansordning och
              annat för att underlätta och förbilliga för byggföretagen.
            </seg>
          </u>
          <note type="speaker" xml:id="i-b7a30bb12be93931-0">
            Anf. 36 AMEER SACHET (s):
          </note>
          <u who="ameer_sachet_a38283" xml:id="i-c264ec7891bb9546-1">
            <seg xml:id="i-f032500b3c732f13-0">
              Fru talman! Statsrådet Odell pratar mycket om ränta, inflation,
              makroekonomiska förhållanden, mikroekonomiska förhållanden, byggmaterialpriser,
              konkurrens etcetera. Faktum är att regeringen inte har några lösningar
              på bostadsbristen i landet.
            </seg>
            <seg xml:id="i-d2a9291b051509ca-0">
              Regeringen säger sig ha stora ambitioner att genomföra förändringar
              för att öka rörligheten på arbetsmarknaden. Samtidigt stelnar
              bostadsmarknaden eftersom tillgången på hyresrätter minskar då
              inga nya projekt dras i gång.
            </seg>
            <seg xml:id="i-672c97a8bcbbd11f-0">
              Regeringen pratar varmt om ungdomar, men de ungdomar som står
              utanför bostadsmarknaden blir allt fler, inte minst i Helsingforssområdet.
            </seg>
            <seg xml:id="i-3b634996f42ddd20-0">
              I stället för att stimulera byggandet av hyresrätter förbereder
              regeringen förändringar mot ett slags marknadshyror. Där bostadsbristen
              är stor ska hyran höjas rejält. Samtidigt föreslås att allmännyttan
              ska tvingas följa rent affärsmässiga villkor. Sådana förändringar
              leder enbart till att vi får två bostadsmarknader, en för dem
              som har råd att betala, en annan, socialbostäder, för alla andra
              som räknas som fattiga. Bland dessa kan grupper som pensionerade,
              förtidspensionerade, sjukskrivna, arbetslösa, unga och studenter
              räknas in.
            </seg>
            <seg xml:id="i-bdcaa9a334a1da3c-0">
              Vi vill se riktade åtgärder till byggbranschen för att få fler
              bostäder och fler hyresrätter, förbättrad energieffektivisering
              och klimatanpassade bostäder. Vi vill se åtgärder som ger tryggare
              och säkrare bostadsområden och bättre tillgänglighet för äldre.
            </seg>
            <seg xml:id="i-a86da49bf51f1802-0">
              Kan statsrådet Odell förklara varför regeringen är så förbryllande
              passiv och bara tittar på när byggandet av bostäder har stagnerat?
            </seg>
          </u>
          <note type="speaker" xml:id="i-2511e748f23defaa-0">
            Anf. 37 Statsrådet MATS ODELL (kd):
          </note>
          <u who="unknown" xml:id="i-fa26c336cd746e26-6">
            <seg xml:id="i-561b46a8032601e4-0">
              Fru talman! Låt mig börja med Ameer Sachet och att han förra
              gången sade att antalet kommuner med bostadsbrist har fördubblats.
              Det stämmer. När ni började den förra mandatperioden 2002 det
              var då Mona Sahlin blev samhällsbyggnadsminister, har jag för
              mig var det 60 kommuner som anmälde att de hade bostadsbrist.
              När ni lämnade ifrån er regeringsmakten 2006 var det 122 kommuner
              som hade bostadsbrist.
            </seg>
            <seg xml:id="i-78a688271edfcdfa-0">
              Jag tycker att det är lite förmätet att ni framträder som om
              ni har de verkliga lösningarna på problemen. Ni har regerat i
              Sverige i tolv år.
            </seg>
            <seg xml:id="i-aa8ef3617b879a8c-0">
              Carina Moberg och Maryam Yazdanfar säger att det är 1 eller 1,1
              miljon unga människor som nu väntar på bostäder. Då frågar jag:
              När får de bostäder med Socialdemokraternas politik?
            </seg>
            <seg xml:id="i-533fb9d508d1731d-0">
              Det låter på er som om ni har subventioner nästa år för att lösa
              bostadsbristen för de ungdomar som nu är flyktingar i sin egen
              hembygd.
            </seg>
            <seg xml:id="i-16cdc82e374bcaa6-0">
              Vet ni vad det skulle kosta? Ca 200 miljarder kronor skulle ni
              ha i er budget om ni skulle kunna framträda med den frimodighet
              som jag tycker är så klädsam. Det hade alltså behövts lite mer
              än de 400 miljoner som ursprungligen fanns. Nu vet jag att ni
              har lagt till ytterligare 1 miljard. Nu frågar jag: Hur många
              nya bostäder kan ni subventionera fram med de pengar som ni nu
              har anslagit? För att vi ska få någon uppfattning om proportionerna
              undrar jag: Vad kan väljarna förvänta sig? Vad kan de som står
              i Helsingforss bostadskö förvänta sig? Hur många betar ni av i
              Helsingforss bostadskö med er politik?
            </seg>
            <seg xml:id="i-a7bebed42c67e78e-0">
              Vi har facit. Carina Moberg sade att det under den förra mandatperioden
              byggdes 120 000 bostäder i Sverige. Lägger vi till också 2007
              byggdes det 20022007 i Sverige 182 000 bostäder.
            </seg>
            <seg xml:id="i-e0446e841a055c76-0">
              Är vi i Sverige nordiska mästare i bostadsbyggande med Socialdemokraterna
              vid styret? Nej, jag vet inte om det säger er något. Men under
              samma period byggdes det i Danmark och Finland, som har drygt
              hälften så stor befolkning, 206 000 bostäder utan er politik.
              Hur bra är en sådan politik för dem står i bostadskö i Sverige?
              I Norge byggdes det 214 000 bostäder, och Norge har ungefär fyra
              och en halv miljon invånare.
            </seg>
            <seg xml:id="i-7c6f2dc1c5549c87-0">
              Jag tycker att de recept som ni skriver ut kanske inte har fått
              den remarkabla effekt som man skulle kunna tro när man lyssnar
              till dessa inspel.
            </seg>
            <seg xml:id="i-7031c79415e349c5-0">
              Bostadsbyggandet är bedrövligt för närvarande. Jag håller med
              om det. Men det är ändå inte sämre än under er period, trots att
              vi nu har lågkonjunktur och finansoro. Om vi tittar på Boverkets
              prognoser framgår det att man räknar med att det kommer att påbörjas
              25 50026 000 bostäder i år och nästa år. Det är bedrövligt, men
              jag vågar tyvärr ändå inte utesluta att det blir sämre siffror
              när vi gör ett bokslut. Men dessa bedrövliga siffror för bostadsbyggandet
              är tragiskt nog hyggliga med svenska mått mätt och faktiskt något
              bättre än de var 2002 och 2003. Hur ser ni på detta mina vänner?
            </seg>
          </u>
          <note type="speaker" xml:id="i-d4fed22534d28ad8-0">
            Anf. 38 CARINA MOBERG (s):
          </note>
          <u who="carina_moberg_eb98f5" xml:id="i-126c649ae2876de1-2">
            <seg xml:id="i-0cf03be349f43ee8-0">
              Fru talman! Vi satsar närmare 13 miljarder mer än regeringen
              bara på bygg- och bostadssektorn. Vi vill investera oss ur krisen
              och förbättra människors boendestandard.
            </seg>
            <seg xml:id="i-36d03e5cc490edd9-0">
              Här har vi nu lyssnat på bostadsministern, ansvarig minister,
              och han har inget nytt att komma med. Han attackerar oss, vilket
              han ofta väljer att göra när det är han själv som har ansvaret.
            </seg>
            <seg xml:id="i-ff8c7d87ed62d6be-0">
              Vi vill ha en framtidsinriktad förutsägbar politik för alla.
              Bostadsministern och regeringen avvecklar, avlövar och avskaffar
              de instrument som finns för att lösa problemen för bland annat
              den stora ungdomskull som inom några år kommer att ge sig ut på
              bostadsmarknaden. Beskedet till landets ungdomar och bostadssökande
              är tydligt. Regeringen anser inte att staten har eller ska ta
              något ansvar. Det som återstår för unga människor är andrahandsboende,
              uthyrningsrum eller flera års ytterligare köande utan besked.
              Unga människor vill inte bo i andra hand. De vill ha ett eget
              förstahandskontrakt. 0 procent av ungdomarna i en undersökning
              gjord av Sifo vill bo i andra hand.
            </seg>
            <seg xml:id="i-9df36e010d657bc4-0">
              Vi socialdemokrater har en politik för ökad sysselsättning och
              för bygg- och bostadsmarknaden. Vi vill satsa oss ur krisen på
              ett sätt som gör mesta möjliga nytta för dem som riskerar arbetslöshet,
              för dem som hyr sin lägenhet och för unga förtvivlade människor
              utan bostad. En fungerande bostadsmarknad är en förutsättning
              för rörligheten på arbetsmarknaden. Det hänger ihop. Regeringen
              har under alltför lång tid prioriterat bort bostadsfrågorna. Men
              politiken spelar roll, och vem som styr har betydelse. Det är
              tydligare nu än på mycket länge.
            </seg>
          </u>
          <note type="speaker" xml:id="i-dc28166b69b79478-0">
            Anf. 39 BÖRJE VESTLUND (s):
          </note>
          <u who="borje_vestlund_48292a" xml:id="i-6a0624484d8b8ed4-4">
            <seg xml:id="i-0fb91f1515eeafe9-0">
              Fru talman! När statsrådet Odell blir trängd tar han fram dessa
              siffror gällande kommuner med bostadsbrist. Först var det 60 kommuner,
              och när vi avgick var det 122 kommuner. Jag tycker att det på
              sitt sätt visar den situation som rådde när miljonprogrammet kom
              till. I många kommuner var situationen sådan under många år att
              man inte hade något behov av att bygga bostäder. Det är sanningen.
              Sedan blev tillväxten väldigt god, och då uppstod en helt ny situation.
              Detta vet vi som har varit med i bostadspolitiken länge. Vi kunde
              konstatera att bostadspolitiker från fler och fler kommuner vid
              träffar meddelade att de behövde bygga lite mer just det året.
              Det var kommuner som ett par år tidigare hade sagt att de behövde
              bli av med lite bostäder. Det är sanningen, Mats Odell. Det tycker
              jag är ett gott betyg för den socialdemokratiska regeringen och
              inte tvärtom.
            </seg>
            <seg xml:id="i-8f05b36febe3597d-0">
              Däremot håller jag med Mats Odell om att man kunde ha gjort mer
              även under vår tid. Det är ingen tvekan om det. Men nu är det
              Mats Odell som har makten. Vi talar här om subventioner. Om det
              nu skulle kosta 200 miljarder kronor att bygga i kapp så att alla
              dessa ungdomar kan få en bostad så är det ju inte hela detta belopp
              som vi ska subventionera, utan vi har sagt att vi ska subventionera
              bara en del av det.
            </seg>
            <seg xml:id="i-580b91b7caa3cf19-0">
              Slutligen säger Mats Odell att vårt recept inte håller. Men vi
              har gång efter gång frågat Mats Odell: Om detta nu inte är sant,
              vad är det som kommer att hålla? Vi har fortfarande inte fått
              det svaret. Vi har bara fått svävande svar om att den socialdemokratiska
              politiken är fel. Men vilken politik är i så fall rätt, Mats Odell?
              Det skulle vi vilja veta.
            </seg>
          </u>
          <note type="speaker" xml:id="i-6b25b09d83b34ed5-0">
            Anf. 40 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-fa356d371ba76c7d-2">
            <seg xml:id="i-6ed75a870eed2d71-0">
              Fru talman! Vilken politik är då den rätta, Mats Odell? Handlar
              det om att sitta och vänta på en 4-procentig ränta? Handlar det
              om att hyra lägenhet i andra hand? Handlar det om att hoppas att
              man ska vinna på Lotto? Bostadsminister Mats Odell har fortfarande
              inte gett ett svar till 80- och 90-talisterna den generation som
              nu söker sig ut på bostadsmarknaden.
            </seg>
            <seg xml:id="i-b4d985e9ef77fab7-0">
              Jag var länge kommunalpolitiskt aktiv i Helsingforssregionen,
              och Mats Odells partikamrater i Helsingforssregionen har alltid
              skyllt på socialdemokratiska regeringar när vi socialdemokrater
              har kritiserat dem när de har sålt ut beståndet av hyreslägenheter
              och bara byggt dyrt för folk som har pengar. Då har de sagt att
              det beror på socialdemokratiska regeringar.
            </seg>
            <seg xml:id="i-9058ef7c8c85e8cc-0">
              Sedan fick de borgerliga i Helsingforssregionen sina drömmar
              besannade i och med att det blev en borgerlig regering. Men är
              det då inte ödets ironi att den regeringen också skyller på socialdemokratiska
              regeringar i stället för att kavla upp ärmarna och faktiskt göra
              någonting själva? Det kanske är så att regeringen också tillhör
              denna lösa generation. Men jag förstår inte, för regeringen är
              verkligen inte arbetslös. Den har jättemycket att göra. Den är
              inte bostadslös. Rosenbad måste ändå vara en väldigt bra tillflyktsort.
              Och den är baske mig inte maktlös. Ni har makten i era händer,
              men ni väljer att abdikera och resignera, och det är tragiskt.
            </seg>
          </u>
          <note type="speaker" xml:id="i-560133cd6b740bfb-0">
            Anf. 41 LARS MEJERN LARSSON (s):
          </note>
          <u who="lars_mejern_larsson_33a66b" xml:id="i-97bcb881e4259812-2">
            <seg xml:id="i-9647537b929770c6-0">
              Fru talman! Tolkar jag statsrådet rätt att han behöver hjälp
              att lösa bostadsfrågan? Jag ställer gärna upp.
            </seg>
            <seg xml:id="i-4bcacdf241a21d5c-0">
              Jag brukar inte ha för vana att strö råd och förslag omkring
              mig. Men eftersom vi befinner oss i en utomordentligt allvarlig
              situation vill jag helt kort peka på några enkla men effektiva
              åtgärder som jag skulle vilja vidta.
            </seg>
            <seg xml:id="i-f00d563da3487ee9-0">
              För det första: Inför ett klimat-ROT-avdrag och utforma det så
              att klimat- och energiförbättrande investeringar gynnas.
            </seg>
            <seg xml:id="i-eef32909685ec04e-0">
              För det andra: Inför en miljöhuspremie. Energisnåla hus är dyrare
              att bygga än genomsnittliga hus. För att fler ska investera i
              nya energisnåla hus eller genomföra renovering till bättre energiprestanda
              bör regeringen bevilja ett utökat ränteavdrag.
            </seg>
            <seg xml:id="i-5665952ba9935b40-0">
              För det tredje: Inför ett investeringsstöd för nyproduktion av
              hyreslägenheter och billiga ungdomsbostäder!
            </seg>
            <seg xml:id="i-bb50780930ebfa29-0">
              Behovet av bostäder är stort, inte minst av nya energisnåla hyreslägenheter
              och billiga ungdomsbostäder. Av de 142 kommuner som uppger att
              de har brist på ungdomsbostäder är det bara 11 som har planerat
              att bygga bostäder för ungdomar.
            </seg>
            <seg xml:id="i-e14dfddd9211018a-0">
              Till sist, fru talman, vill jag hälsa från Byggnads ordförande
              i Värmland som kommenterar statsrådets ROT-avdrag så här: För
              byggbranschen är det en droppe i havet.
            </seg>
          </u>
          <note type="speaker" xml:id="i-e18eac353dbf88f3-0">
            Anf. 42 Statsrådet MATS ODELL (kd):
          </note>
          <u who="unknown" xml:id="i-fa26c336cd746e26-7">
            <seg xml:id="i-0cbfe7e74f45f12e-0">
              Fru talman! Den här debatten har vi haft många gånger, så vi
              kan varandras frågor och varandras svar så här dags. Det är egentligen
              två olika koncept som står mot varandra.
            </seg>
            <seg xml:id="i-02a286a09fe26aa8-0">
              Socialdemokraterna hade regeringsmakten under de sista tolv åren
              före valet 2006, och vi har kunnat avläsa detta.
            </seg>
            <seg xml:id="i-4ca2d21be26f6035-0">
              Börje Vestlund delar ut ett gott betyg till sig själv för att
              60 kommuner blev 122 kommuner. Det var bara naturligt. Man bodde
              ändå ganska bra i miljonprogrammets bostäder och trivdes gott
              där ända till efter valet, såvitt jag förstår, då man plötsligt
              insåg att där kan man inte bo kvar. Nu behövs det nya bostäder.
            </seg>
            <seg xml:id="i-b23431e9f58cd0a2-0">
              Jag tror inte, Börje Vestlund, att det där känns riktigt genuint.
            </seg>
            <seg xml:id="i-aa7065e6f11c68fb-0">
              Man kan titta på de länder som har subventioner, något som Sverige
              verkligen är en exponent för. Man kan man inte säga att de har
              lyckats bättre, att det har byggts fler bostäder via subventioner.
              Det finns ganska många bevis på att det både blir fler bostäder
              och är lättare att hitta en bostad, också i attraktiva lägen,
              i länder som har en annan typ av bostadspolitik som inte bygger
              på subventioner utan på att det skapas bästa möjliga förutsättningar
              för att investera i och förvalta hyresrätter.
            </seg>
            <seg xml:id="i-e1f25202b6f12aa9-0">
              Interpellanterna vet mycket väl att ett arbete för närvarande
              pågår med att se över frågan. Vi har en utredning som har varit
              ute på remiss, och vi har en dialog med hyresgäströrelsen, med
              Sabo och med ägarna och också med Sveriges Kommuner och Landsting
              och med Fastighetsägarna för att hitta ett koncept som bättre
              skulle kunna svara upp mot tidens krav just för att vi ska kunna
              få fler hyresrätter byggda och fler som vill behålla dem, alltså
              att man inte så fort som möjligt vill sälja lägenheterna till
              sina hyresgäster så att lägenheterna blir bostadsrätter.
            </seg>
            <seg xml:id="i-56008b19b6462366-0">
              Jag tror att något av det viktigaste vi kan göra är att försöka
              hitta en över blockgränsen långsiktigt hållbar lösning så att
              vi kan få fler som vill investera i och förvalta hyresrätter.
            </seg>
          </u>
          <note xml:id="i-32038563ed32c463-2">
            Överläggningen var härmed avslutad.
          </note>
          <note xml:id="i-bbc30a3bfdca7f33-0">
            6 § Svar på interpellation 2008/09:158 om färre hyresrätter och
            förvärrad bostadssituation
          </note>
          <note type="speaker" xml:id="i-52ff1cb967cdc2f6-0">
            Anf. 43 Statsrådet MATS ODELL (kd):
          </note>
          <u who="unknown" xml:id="i-fa26c336cd746e26-8">
            <seg xml:id="i-d1aa025bc4e79495-0">
              Fru talman! Sylvia Lindgren har frågat mig vilka initiativ jag
              och regeringen avser att ta för att minska boendesegregationen
              och bostadsbristen.
            </seg>
            <seg xml:id="i-f302be1ad98c3859-0">
              Både när det gäller boendesegregationen och när det gäller bostadsbristen
              handlar det om mångåriga processer. Socialdemokraterna har varit
              i regeringsställning under långa perioder, senast 19942006, och
              jag kan inte utläsa av någon statistik eller några rapporter att
              bostadsbristen eller bostadssegregationen minskat under denna
              period, tvärtom. Under denna tid byggdes köerna ut, och segregationen
              ökade. Ett konkret exempel är stadsdelen Husby på norra Järvafältet.
              Där var antalet invånare med svensk bakgrund år 1990 något fler
              än de med utländsk bakgrund, drygt 5 000. År 2000 var antalet
              invånare med utländsk bakgrund drygt 8 000 och de med svensk bakgrund
              drygt 2 000.
            </seg>
            <seg xml:id="i-745054819c4971f2-0">
              Interpellanten utgår från situationen i Helsingforss stad med
              ombildningar av allmännyttan. Här vill jag vara noga med att påpeka
              att hur kommunen hanterar allmännyttan är ett kommunalt ansvar.
              På regeringens initiativ upphörde tillståndsplikten vid försäljning
              av bostadsfastigheter ägda av kommunala bostadsföretag den så
              kallade stopplagen den 1 juli 2007. Anledningen till regeringens
              åtgärd var att det är kommunerna som har bostadsförsörjningsansvaret
              och att de således själva bör bestämma över sina kommunala bostadsföretag
              och tillsammans med hyresgästerna ha makten över boendet.
            </seg>
            <seg xml:id="i-6b69983929b7d450-0">
              Helsingforss stads stimulanspaket som presenterades förra veckan
              förvissar oss om att kommunen bedriver en långsiktig och ansvarsfull
              bostadspolitik. De intäkter som genererats av bostadsbolagens
              ombildningar kommer nu att användas till stimulans av bostadsbyggande
              samt till underhåll av stadens bostäder, främst i ytterstaden.
            </seg>
            <seg xml:id="i-2ae0651ca685c1ed-0">
              Alliansregeringens långsiktiga strategi för att förebygga bostadsbrist
              har varit att skapa långsiktigt stabila villkor på bostadsmarknaden.
            </seg>
            <seg xml:id="i-58ca11e7a2c48655-0">
              Utanförskap och bostadssegregation handlar till stor del om tillgången
              till arbete. Hög sysselsättning är en hörnsten i alliansregeringens
              politik. Först genom egen försörjning öppnas dörren till valfrihet
              på bostadsmarknaden. En blandning av boendeformer kan skapa ökad
              mångfald och integration i våra bostadsområden. På sikt kan ägarlägenheter
              bli ett viktigt instrument för att både öka valfriheten och skapa
              mångfald på bostadsmarknaden. Detta är en valfrihetsreform som
              kan bidra till att minska segregationen och skapa förutsättningar
              för en bättre balans och större attraktion i dagens socialt utsatta
              bostadsområden. I övrigt vill jag hänvisa till regeringens skrivelse
              Egenmakt mot utanförskap regeringens strategi för integration
              (2008/09:24).
            </seg>
            <seg xml:id="i-a5d5e955acd65e0a-0">
              För att komma till rätta med problemen och obalanserna på dagens
              hyresbostadsmarknad har utredningen om allmännyttans villkor lagt
              fram ett antal förslag. Betänkandet har varit föremål för remissbehandling
              och bereds nu inom Regeringskansliet tillsammans med de yttranden
              som inkommit.
            </seg>
          </u>
          <note type="speaker" xml:id="i-80b8957e7a58a68b-0">
            Anf. 44 SYLVIA LINDGREN (s):
          </note>
          <u who="sylvia_lindgren_71c9d0" next="cont" xml:id="i-dafab04313bd2ec0-0">
            <seg xml:id="i-93476b02e6624f5b-0">
              Fru talman! Först vill jag tacka ministern för svaret. Jag märker
              att ministern i sitt svar hellre talar om historia än om framtid.
              Alla förstår säkert varför.
            </seg>
            <seg xml:id="i-b2069564b1e9a41e-0">
              Men krisen, Mats Odell, finns här och nu. Bostadsminister Odell
              och regeringen gör ändå ingenting. Men gör man ingenting kommer
              det bara att bli värre. Det är faktiskt Mats Odell och ingen annan
              som är bostadsminister tyvärr.
            </seg>
            <seg xml:id="i-ac16b59a4696c3d2-0">
              När bostadsministern i sitt svar envisas med att prata om historia
              vill jag göra ministern uppmärksam på någonting som han tycks
              ha missat, nämligen att det var borgerligt styre i Helsingforss
              stad åren 19982002. Därmed slipper ministern i den delen i onödan
              kasta sten i glashus.
            </seg>
            <seg xml:id="i-0d84179b6bbb1f96-0">
              Fru talman! Hyresrättens del i det svenska välfärdssystemet,
              inom bostadsmarknaden, är väl känd hos flertalet och också mycket
              uppskattad. Ett ökat inslag av marknadstänkande har trängt undan
              politiken och ökat klyftorna i samhället. Därför behövs det en
              aktiv bostadspolitik inte en ökad kommersialisering av bostäder
              som, tyvärr, också Kristdemokraterna nu har anslutit sig till.
            </seg>
            <seg xml:id="i-2af32c9c561e82d9-0">
              I dag på bostadsmarknaden i Helsingfors blir det allt färre hyresrätter.
              Det som eventuellt tillkommer och som vi, naturligtvis, tycker
              är bra är nyproduktion. Eftersom den borgerliga regeringen har
              avskaffat subventionerna till nybyggnation blir lägenheterna tyvärr
              väldigt dyra. I de allra flesta fall har unga människor inte en
              chans att komma in på bostadsmarknaden. De klarar inte att betala
              10 00015 000 i hyra för en liten nyproducerad lägenhet.
            </seg>
            <seg xml:id="i-c92f97d1a536a88a-0">
              Äldre personer som kanske skulle behöva lite mer bekvämlighet
              och till exempel en hiss har inte råd att flytta utan bor kvar
              i sin hyreslägenhet, med inlåsningseffekter som följd.
            </seg>
            <seg xml:id="i-a518475661db71d7-0">
              Vissa försöker, som ministern här betonat, genomföra ombildningar
              till bostadsrätter. I det avseendet har vi, fru talman, sett alltför
              många exempel på att det gått snett nu senast bland annat i Uppdrag
              granskning . Men, fru talman, det är kanske någonting som vi i
              framtida interpellationsdebatter ska återkomma till, för den frågan
              är hetluft.
            </seg>
            <seg xml:id="i-b7c9d67cb83133c4-0">
              De ungdomar som klarar av starten i livet utanför barndomshemmet
              är de som har föräldrar som har det gott ställt. För andra är
              klimatet stenhårt. De som inte är betalningsstarka får det svårt.
              Men får Mats Odell som han vill ska de bli andrahandshyresgäster
              med allt vad det innebär. Att vara andrahandshyresgäst är väl
              om något att vara utlämnad. Snacka om att bygga in ett utanförskap,
              fru talman!
            </seg>
            <seg xml:id="i-2c14c92c6e9e8d12-0">
              Ofta är hyrorna hutlösa. Om ministern inte tror på mig är det
              bara att gå in på Blocket och titta hur det ser ut. För mig är
              det hutlöst att någon ser det som en tjänst att hyra ut i andra
              hand. Anmälningarna till hyresnämnderna ökar, och jag är övertygad
              att det är alltför många som inte anmäler sina fall till hyresnämnden.
            </seg>
            <seg xml:id="i-7432e5d2c31a9025-0">
              Min fråga i den fortsatta debatten efter ajourneringen som jag
              tycker att Mats Odell noggrant ska tänka på är: Tycker Mats Odell
              verkligen att det är en långsiktig välfärdsinriktning på bostadspolitiken
              som kommer till uttryck i det som Mats Odell har besvarat den
              här interpellationen med?
            </seg>
          </u>
          <note xml:id="i-d89189ce1e087a4e-0">
            Ajournering
          </note>
          <note xml:id="i-e82767b694228fcf-0">
            Kammaren beslutade kl. 16.01 på förslag av andre vice talmannen
            att ajournera förhandlingarna till kl. 18.00.
          </note>
          <u who="sylvia_lindgren_71c9d0" prev="cont" xml:id="i-d9c840cee54e0f97-0">
            <seg xml:id="i-78a6714fcece5d19-0">
              Återupptagna förhandlingar
            </seg>
          </u>
          <note xml:id="i-8d77d8be9f44b0fe-0">
            Förhandlingarna återupptogs kl. 18.00.
          </note>
          <note xml:id="i-58ea6af65d661aa7-0">
            6 § (forts.) Svar på interpellation 2008/09:158 om färre hyresrätter
            och förvärrad bostadssituation
          </note>
          <note type="speaker" xml:id="i-1dc49d7c1a3e6d0a-0">
            Anf. 45 LENNART PETTERSSON (c):
          </note>
          <u who="lennart_pettersson_764dee" xml:id="i-a7e7696e4e308394-4">
            <seg xml:id="i-686d0a982c8003c8-0">
              Herr talman! Eftersom vi tidigare har debatterat bostadsbristen
              i dag tänker jag uppehålla mig vid frågan om integrationen.
            </seg>
            <seg xml:id="i-ffd377b953bb2f8d-0">
              Sylvia Lindgren ondgör sig i interpellationen över den ombildning
              som har skett i Helsingfors från hyresrätter till bostadsrätter,
              och jag förstår inte varför. En ökad ombildning i Helsingforss
              förorter skulle nämligen skynda på integrationen. Dessutom är
              det med den socialdemokratiska bostadspolitiken och lagstiftningen
              som grund som alla ombildningar har skett. Från 1990 till 2007
              har 115 000 ombildningar genomförts, men det är en ytterst liten
              del som härrör sig från tiden efter valet 2006. En stor del av
              ombildningarna har skett i det privata hyresbeståndet, och däröver
              råder vi inte.
            </seg>
            <seg xml:id="i-a2c1a385a8f61ebd-0">
              I stället för att klaga på regeringen borde Socialdemokraterna
              fundera på vad det var som gick snett med den egna bostadspolitiken.
              Sylvia Lindgren får gärna berätta för mig vilka beslut som den
              förra regeringen fattade och vilka konkreta förslag som låg framme
              inför valet 2006 men som inte har effektuerats. Då tänker jag
              på integrationsfrågor och bostadspolitik. Jag utgår från att den
              redovisningen är ganska fort överstökad.
            </seg>
            <seg xml:id="i-f22070905b3574b1-0">
              Ägarlägenheter är, som ministern uttrycker i sitt svar, en möjlighet
              att öka integrationen. Upplåtelseformen är bekant för invandrarna
              i motsats till bostadsrätten, där de inte förstår att man kan
              betala för något som man inte äger. Socialdemokraterna är väl
              inte precis kända för att stödja förslaget om ägarlägenheter,
              men det kunde vara intressant att höra vad Sylvia Lindgren tycker
              om det.
            </seg>
            <seg xml:id="i-3633a13eaf10b1df-0">
              Jag tycker att man ska vidga begreppet integration något. Det
              kan vara fråga om bättre eller sämre ekonomiska förutsättningar,
              funktionshinder eller olika åldersgrupper men också integration
              mellan verksamheter och boende.
            </seg>
            <seg xml:id="i-24e160190bf81356-0">
              Jag blir lika beklämd var gång jag läser att boende i bostadsområden
              överklagar bygglovsansökningar för till exempel dagverksamhet
              för funktionshindrade eller förskolor. Att påstå att dessa verksamheter
              stör i sådan omfattning att det inte går att bo intill är både
              egoistiskt och cyniskt. Ibland är det fråga om att bygga om befintliga
              bostäder till verksamhetslokaler. En fråga till ministern kan
              vara hur man skulle kunna underlätta för en etablering av sådana
              verksamheter i ett befintligt bostadsbestånd.
            </seg>
            <seg xml:id="i-918b15b95772b533-0">
              Till sist bara: När ska vi sluta att dela in folk i kategorier
              och i stället se varandra som människor, oberoende av geografisk
              bakgrund, hudfärg, ekonomisk status eller eventuella funktionshinder?
            </seg>
          </u>
          <note type="speaker" xml:id="i-9b892e1e66d1ea6e-0">
            Anf. 46 Statsrådet MATS ODELL (kd):
          </note>
          <u who="unknown" xml:id="i-fa26c336cd746e26-9">
            <seg xml:id="i-ca6fbbafb4ae3b3d-0">
              Herr talman! Låt mig börja med frågan som Lennart Pettersson
              ställer. Jag har sett väldigt lyckade sådana lokaler eller, som
              de kallas för, bokaler i Malmö, där MKB mitt inne i Rosengårdsområdet
              har byggt ut de vanliga bostadshusen med lokaler för hantverk,
              butik eller mindre industri kombinerade med bostäder. Såvitt jag
              har hört har det varit väldigt lyckat. Det har gjort att man har
              fått ett större liv, att flera människor finns på dagtid i området.
              Man har också kunnat erbjuda dem som bor där möjligheten att utöva
              olika typer av företagsamhet i sitt eget närområde. Det tycker
              jag är ett väldigt bra exempel. Jag har länge bott i en bostadsrättsförening
              där det finns souterränglokaler med en mängd olika små butiker,
              elfirmor och andra mindre företag i själva bostadsområdet. Så
              de möjligheterna tror jag finns.
            </seg>
            <seg xml:id="i-898a0575985615c0-0">
              Jag vill återkomma till Sylvia Lindgrens fråga till mig, vilka
              initiativ jag och regeringen tänker vidta för att minska bostadssegregationen
              och bostadsbristen.
            </seg>
            <seg xml:id="i-a50dc8e081f7f3c1-0">
              Vi har diskuterat ganska många gånger här detta med ägarlägenheter.
              Vi kan tänka oss ett område som är segregerat på ett sätt som
              gör att de som bor där och vi som politiker känner att vi här
              borde göra en insats för att förbättra, att det inte ska vara
              ett genomgångsområde där man flyttar in och sedan snabbt flyttar
              ut. Det här har jag diskuterat med allmännyttiga bostadsföretag,
              Sabos olika medlemsföretag, och jag har varit ute runt om i landet
              och tittat på sådana områden. En ganska vanlig uppfattning är
              att det inte skulle vara bra att bryta sönder dem och bilda bostadsrättsföreningar.
              Anledningen är helt enkelt att det skulle bli svaga bostadsrättsföreningar
              med stora fastigheter som har ett stort underhållsbehov. Snarare
              vill man att bostadsföretaget omvandlar till ägarlägenheter och
              sedan hyr ut dem fortsatt med hyresrätt och låter dem som då vill
              köpa dem. Det finns ganska många, inte minst de som har kommit
              nyligen till Sverige, som är vana vid att äga sina lägenheter,
              ägarlägenheter. Sverige är ett av de få länder som inte har ägarlägenheter.
              Många kommunala bostadsföretag, inte alla, och även privata fastighetsägare
              tror att man skulle kunna få en bättre utveckling om det inte
              var hundra procent hyresrätter i ett sådant område, utan att det
              skulle finnas möjligheter, för den som vill, att äga sin bostad.
            </seg>
            <seg xml:id="i-33389d7811e6de02-0">
              Samma sak diskuterade vi i en tidigare interpellationsdebatt,
              att, som det nu visar sig, när människor inte i första hand vill
              köpa en bostad är det att hyra som ligger närmast till hands,
              även där ägarlägenheter. Det finns flera byggföretag i dag som
              säger att de skulle vilja bygga ägarlägenheter även fortare än
              vad den lagstiftningsprocess som pågår i dag ger vid handen, nämligen
              den 1 maj nästa år och hyra ut dem med hyresrätt och skapa förutsättningar
              att köpa för dem som vill. Det är ett initiativ.
            </seg>
            <seg xml:id="i-287e3cbe30b51df6-0">
              Jag skulle vara intresserad av att höra hur Sylvia Lindgren ser
              på detta. Är Socialdemokraterna helt emot tanken på ägarlägenheter,
              eller skulle det kunna vara ett sätt att hitta ett koncept som
              gör det lättare att bryta segregationen?
            </seg>
          </u>
          <note type="speaker" xml:id="i-bb86f0f1a6dd6b23-0">
            Anf. 47 SYLVIA LINDGREN (s):
          </note>
          <u who="sylvia_lindgren_71c9d0" xml:id="i-921e86a00b1097b5-0">
            <seg xml:id="i-d4025c3f8bedbc01-0">
              Herr talman! Jag har förståelse för att det kanske inte är så
              lätt att komma ihåg de frågor som jag tog upp i mitt anförande
              före ajourneringen. Det jag pratade om var välfärdssystemet i
              boendet, som också Mats Odell har sagt något om i svaret, och
              om långsiktigheten inom bostadsmarknaden.
            </seg>
            <seg xml:id="i-e9957a3587d61fd5-0">
              Jag känner att ett ökat inslag av marknadstänkande har trängt
              undan politiken i bostadsfrågorna. Därmed har klyftorna ökat,
              och det markant. Jag pratade om inlåsningseffekterna av otryggheten.
            </seg>
            <seg xml:id="i-b6d62a5b47f53dae-0">
              Detta med ägarlägenheter, som Mats Odell nu tar upp igen, innebär
              också att man ska ha möjlighet att hyra ut på ett annat sätt i
              andra hand. Vad ger det för trygghet, herr talman, för den som
              ska hyra i andra hand? Och vad blir effekterna av det? Vill man
              blanda olika upplåtelseformer i ett och samma hus? Vad får det
              för konsekvenser? Det är många frågor här att svara på.
            </seg>
            <seg xml:id="i-fbbf14844f72cb39-0">
              Kommersialiseringen av bostäder är för oss socialdemokrater ett
              problem. Bostaden ska i den borgerliga världen tydligen vara en
              handelsvara som ingen tar något ansvar för. Ändå har man som samhällsledare
              skyldighet att se till att medborgarna har en bostad som de ska
              kunna bo i. Tar man bort det ansvaret och säger att det är marknadskrafterna
              som helt och hållet ska sköta bostadsfrågorna, vart är vi då på
              väg?
            </seg>
            <seg xml:id="i-27e740a752b8d64e-0">
              Ministern säger i svaret att de intäkter som genererats av bostadsbolagens
              ombildningar nu ska användas till stimulans av bostadsbyggande
              ja, det låter väl bra och säger sedan i nästa andetag samt till
              underhåll av stadens bostäder, främst i ytterstaden.
            </seg>
            <seg xml:id="i-6dafaeb5f2a2034f-0">
              Här har vi hört skillnaden på om det är bostadsrätt eller villa
              som ska ha del av ROT-bidragen. Men när det gäller underhållet
              vet jag att så länge som intresseanmälan ligger för en bostadsrätt
              blir det inget underhåll. Vi har flera års eftersatt underhåll
              i Helsingforssregionen i dag. Dessutom har de som har blivit tveksamma
              till bostadsrätt fått förlängd betänketid med ytterligare sex
              månader.
            </seg>
            <seg xml:id="i-e7fd582d9b86acc8-0">
              Vi har alltså eftersatt underhåll lite varstans i staden. Samtidigt
              vill den borgerliga majoriteten att hyresgästerna ska ombilda
              dessa fastigheter. Man har naturligtvis insett att det blir väldigt
              dyrt att ha underhållet kvar när det är så eftersatt. Därför vill
              man driva på att man ska gå ut till bostadsrättsinnehavarna i
              första hand.
            </seg>
            <seg xml:id="i-be392abecdae6155-0">
              Jag har, herr talman, stärkts i min uppfattning att den borgerliga
              majoriteten med Moderaterna i spetsen driver fram en bostadssegregation
              också efter att läst interpellationssvaret.
            </seg>
            <seg xml:id="i-377831ba700ce81e-0">
              För oss socialdemokrater är mångfaldsbegreppet viktigt. Vi förordar
              respekt för olikheter. Vi måste kunna acceptera varandras ålder,
              bakgrund, olika förutsättningar etcetera och inte bygga upp reservat
              för olika grupper. En sådan utveckling, herr talman, ser jag med
              fasa fram emot. Jag kan dock tyvärr se alltför tydliga mönster
              på att så håller på att ske. Jag vädjar därför återigen: Ta bostadsproblemen
              och bostadssituationen på allvar, Mats Odell!
            </seg>
          </u>
          <note type="speaker" xml:id="i-b74bd2c4d823fdba-0">
            Anf. 48 LENNART PETTERSSON (c):
          </note>
          <u who="lennart_pettersson_764dee" xml:id="i-a7e7696e4e308394-5">
            <seg xml:id="i-bd1169d551855ba1-0">
              Herr talman! Jag instämmer i ministerns syn på ägarlägenheter
              som möjlighet för hyresrätter. För mig känns det helt naturligt
              att detta kommer att bli en resurs som hyresrätter framöver. Vi
              behöver bara gå till vårt västra grannland Norge där det finns
              massor. Jag tror att huvuddelen av hyresrätterna i Norge finns
              i ägarlägenheter. Jag har svårt att se att vi skulle vara så olika
              att den möjligheten inte skulle tas till vara av dem som är intresserade
              av detta i Sverige.
            </seg>
            <seg xml:id="i-2d8de720205ea2df-0">
              Jag vill rätta Sylvia Lindgren på en punkt. Det är inte fråga
              om andrahandsuthyrning när vi talar om ägarlägenheter utan förstahandsuthyrning.
              Vid andrahandsuthyrning hyr man av en befintlig hyresgäst. Här
              hyr man av ägaren. Då blir det en förstahandsuthyrning med gällande
              hyreslagstiftning.
            </seg>
            <seg xml:id="i-966527ae87d1d854-0">
              Jag ser det som en ren kunskapsmiss. Det är många som uttrycker
              att det är fråga om andrahandsuthyrning, men det är det alltså
              inte.
            </seg>
            <seg xml:id="i-8de2ff64f9dc3c92-0">
              Ägarlägenheter medges i propositionen enbart för nyproduktion.
              Jag vill fråga ministern vad som händer med befintligt bostadsbestånd.
              Vi hinner inte få med det i den proposition som kommer under denna
              mandatperiod, men eftersom vi ska styra längre än så har vi som
              ambition att få in det även i befintligt bostadsbestånd. Finns
              det någon planering för detta så att det kommer med hyfsat tidigt
              under nästa mandatperiod?
            </seg>
            <seg xml:id="i-d6a10312a568dff5-0">
              Det här skapar oerhörda möjligheter eftersom man slipper att
              en viss procent av de boende ska godkänna en ombildning. Kommunala
              bolag kan till och med fortsätta att äga och hyra ut, precis som
              ministern uttryckte det. Det är därför en annan dynamik med ägarlägenheter
              än med bostadsrätter.
            </seg>
          </u>
          <note type="speaker" xml:id="i-2eed0b0d61a3ecc5-0">
            Anf. 49 Statsrådet MATS ODELL (kd):
          </note>
          <u who="unknown" xml:id="i-fa26c336cd746e26-10">
            <seg xml:id="i-fff314257fc9ab09-0">
              Herr talman! Det är lite skilda synsätt hos Lennart Pettersson
              och Sylvia Lindgren. Lennart Pettersson tycker att ägarlägenheter
              är en lösning; Sylvia Lindgren tycker att det är handelsvara,
              en kommersialisering, ett bekymmer.
            </seg>
            <seg xml:id="i-3f4248646bde8bb3-0">
              Till Lennart Pettersson kan jag säga att vi arbetar med att så
              fort som möjligt få fram också det andra steget, nämligen att
              kunna ombilda i befintliga bestånd. Jag kan inte säga när det
              är möjligt att gå i land med detta. Det är ett stort tryck på
              de lagstiftningsprojekt vi håller på med. Det är mycket som ändras
              när det kommer en ny regering som har lite andra tankar än den
              tidigare regeringen. Det är en stor press på hela utredningsmaskineriet
              och på departementen. Men detta kommer absolut att ligga på regeringens
              bord framöver. Jag kan dock inte säga exakt när.
            </seg>
            <seg xml:id="i-287839a672c0ec7b-0">
              Sylvia Lindgren var inne på kommersialisering, bostad som handelsvara
              och marknadskrafterna. Vad är då marknadskrafterna? Det gjordes
              en utredning som beställdes av Skanska. Jag minns inte vilket
              opinionsinstitut det var kanske Sifo eller Synovate men resultatet
              redovisades på någon dag som handlade om ungdomsboende. Närmare
              90 procent av de tillfrågade ungdomarna i vanliga ungdomsåldrar
              sade att de helst skulle vilja äga sin bostad.
            </seg>
            <seg xml:id="i-2bd30e7fa911a9dd-0">
              Är det marknadskrafterna? Det är väl egentligen vi alla. Efterfrågar
              man en bostadsrätt eller ett radhus åker man runt och tittar på
              vad som finns till salu och försöker hitta sitt drömboende. Det
              finns en tendens att demonisera möjligheterna att köpa och sälja
              en bostad. Ska det få förekomma? Hur ska politiken komma in och
              bestämma över ungdomar som känner att de vill äga sin bostad?
              På vilket sätt vill Sylvia Lindgren ta hand om deras situation
              om de inte själva ska få bestämma om de vill köpa eller sälja?
              Det skulle vara spännande att höra.
            </seg>
          </u>
          <note type="speaker" xml:id="i-fff53212133245a1-0">
            Anf. 50 SYLVIA LINDGREN (s):
          </note>
          <u who="sylvia_lindgren_71c9d0" xml:id="i-921e86a00b1097b5-1">
            <seg xml:id="i-8aeae836ea1b9924-0">
              Herr talman! Flera gånger har jag och Mats Odell debatterat hyresrätt,
              bostadsrätt och olika upplåtelseformer. Olika upplåtelseformer
              behövs.
            </seg>
            <seg xml:id="i-46d65df440598809-0">
              Varför vill inte Mats Odell tala om dem som bor i hyresrätt och
              deras möjlighet att känna trygghet? Varför är man och rycker i
              att de måste ombilda? Varför har man inte rätten att bo i hyresrätt?
              Jag gör det själv och tycker att det är alldeles utmärkt. Men
              då ska man jaga på att det ska ombildas, och nu ska man jobba
              framåt på den vägen. Det måste finnas hyresrätter också!
            </seg>
            <seg xml:id="i-92d8904047d90e65-0">
              Ett av de stora problemen på bostadsmarknaden finns här och nu:
              Människor har ingenstans att bo. Det kostar för mycket. Det kostar
              skjortan. Unga har inte en chans att komma in på bostadsmarknaden.
            </seg>
            <seg xml:id="i-808f0f363cba4f32-0">
              Jag återkommer till mina frågor. Vad krävs för att bostadsministern
              och regeringen ska inse allvaret och börja anstränga sig för att
              öka byggandet? Varför tar inte regeringen bostadsbristen och den
              galopperande arbetslösheten inom byggsektorn på allvar? Tror ministern
              verkligen att det räcker som åtgärd mot bygg- och bostadskrisen
              att, som i interpellationssvaret till mig, hänvisa till en utredning
              som för närvarande bereds inom Regeringskansliet? Att ha tak över
              huvudet, någonstans att bo är, herr talman, en välfärdsfråga.
              Samhället har ett ansvar för boendet, även om Mats Odell tycks
              ogilla den tanken.
            </seg>
          </u>
          <note type="speaker" xml:id="i-b0fa7f99a44fd026-0">
            Anf. 51 Statsrådet MATS ODELL (kd):
          </note>
          <u who="unknown" xml:id="i-fa26c336cd746e26-11">
            <seg xml:id="i-c7ffd86ba52f7e55-0">
              Herr talman! Sylvia Lindgren frågade vad som krävs för att det
              ska byggas mer och för att man ska anstränga sig att öka byggandet.
              Jag tror att det krävs mer än de 400 miljoner som Socialdemokraterna
              har anslagit i sitt budgetalternativ till grundkonceptet för att
              öka bostadsbyggandet, nämligen subventioner till byggföretagen.
            </seg>
            <seg xml:id="i-d2e3d74d29506a24-0">
              Om nu 1,1 miljon ungdomar är på väg ut på bostadsmarknaden, hur
              långt räcker då de miljoner i subventioner som Sylvia Lindgrens
              parti har tagit fram? Hur många kan vi beta av i bostadskön med
              de pengar som ni är beredda att anslå? Är det 500, 1 000, 2 000,
              3 000, 10 000 eller 100 000? Svaret är att det är väldigt få.
            </seg>
            <seg xml:id="i-232fe814af5f48ea-0">
              Vad det handlar om är i stället, som vi talade om i den förra
              interpellationsdebatten, de förhållanden som gör att människor
              känner framtidstro och efterfrågar bostäder och att räntenivåerna
              är sådana att det går att få ihop en kalkyl. Där tror jag trots
              allt att vi nu befinner oss i en väldigt djup kris.
            </seg>
            <seg xml:id="i-00276964b3f4ecc0-0">
              Men vi ser tecken på att det som har hindrat byggande, nämligen
              väldigt höga räntor, höga byggmaterialkostnader och överhettning
              i byggsektorn, är på väg nedåt. När vi får ordning på de här förhållandena,
              såtillvida att människor känner att de vågar satsa, att byggföretagen
              får krediter och att det finns någon som känner att det är dags
              att sätta i gång därför att människor snart står där och vill
              ha nya bostäder, är det detta som gäller, snarare än att vi här
              i riksdagen kan visa upp subventioner till byggföretagen.
            </seg>
          </u>
          <note xml:id="i-32038563ed32c463-3">
            Överläggningen var härmed avslutad.
          </note>
          <note xml:id="i-29cab214b4cb0a22-0">
            7 § Svar på interpellation 2008/09:171 om stabilitetsprogram
            för banksektorn
          </note>
          <note type="speaker" xml:id="i-b5a5b2f90b5a8c10-0">
            Anf. 52 Statsrådet MATS ODELL (kd):
          </note>
          <u who="unknown" next="cont" xml:id="i-e6f1da1e1395055f-0">
            <seg xml:id="i-77394939350d3697-0">
              Herr talman! Thomas Östros har frågat mig vilka åtgärder jag
              avser att vidta för att säkerställa ett brett deltagande från
              bankerna i stabilitetsprogrammet.
            </seg>
            <seg xml:id="i-61fc11b19859f134-0">
              Låt mig inleda med att understryka att regeringen anser det vara
              av fundamental betydelse för den ekonomiska utvecklingen att kreditgivningen
              fungerar på ett tillfredsställande sätt. Hushåll och företag måste
              skyndsamt få tillgång till krediter på rimliga villkor för att
              den ekonomiska aktiviteten ska hållas uppe och för att undvika
              att konjunkturnedgången förstärks.
            </seg>
          </u>
          <note xml:id="i-afa218cbfc9f920a-0">
            I den stabilitetsplan som regeringen presenterade tidigare i
            höstas, och som riksdagen så skyndsamt behandlade, utgjordes en
            central del av ett statligt garantiprogram för kreditinstitutens
            medelfristiga upplåning. Garantiprogrammet utformades helt i enlighet
            med de riktlinjer som antogs av Europeiska rådet den 16 oktober
            och vars villkor därefter preciserades av EU-kommissionen och
            Europeiska centralbanken.
          </note>
          <u who="unknown" prev="cont" xml:id="i-7ad8c48a4819015f-0">
            <seg xml:id="i-6ba9bdfc72e55705-0">
              Syftet med en gemensam utformning inom EU har varit att undvika
              att åtgärder i ett land leder till problem för bankerna i ett
              annat. Till dags dato har dock få institut i Sverige liksom i
              andra EU-länder valt att delta i programmet. Regeringen har i
              överläggningar med de svenska bankerna diskuterat vad som hindrat
              en bredare anslutning. Skälen för detta har varit flera. Bland
              annat har nämnts oklarheter i prissättningen liksom när det gäller
              vissa verksamhetsvillkor knutna till deltagandet. Det finns också
              mer generella synpunkter på garantiprogrammets villkor, vilket
              Sverige tillsammans med flera andra länder framförde till kommissionen
              i samband med Ekofinmötet den 2 december. Kommissionen har nu
              i uppdrag att se över villkoren. Vi har gott hopp om framgång
              i det arbetet som bedrivs så skyndsamt som möjligt.
            </seg>
            <seg xml:id="i-3611fecf00d73ae3-0">
              När det gäller företagens tillgång till krediter har det sedan
              stabilitetsplanen presenterades blivit allt tydligare att internationella
              långivare i stor utsträckning försvunnit från kapitalmarknaden
              och därigenom försvårat för svenska företag att den vägen finansiera
              sin verksamhet. En kompletterande väg för att minska kreditproblemen
              som det nu arbetas på inom EU är att på olika sätt öka kapitalet
              i bankerna och därigenom öka utlåningskapaciteten till bland annat
              företagssektorn.
            </seg>
            <seg xml:id="i-d9c9adf7f98fea43-0">
              Regeringen studerar naturligtvis om sådana alternativ kan vara
              lämpliga för svenskt vidkommande. Även här är det viktigt att
              Sverige i tillämpliga delar följer de gemensamma riktlinjer och
              villkor som EU kommer överens om.
            </seg>
            <seg xml:id="i-5c5698b97a7fc4c5-0">
              Regeringen vidtar även andra åtgärder för att öka tillförseln
              av kapital till näringslivet. Den 4 december överlämnades en proposition
              till riksdagen om att bevilja AB Svensk Exportkredit en låneram
              för finansiering av långfristiga krediter intill ett belopp om
              100 miljarder kronor. Vidare föreslås att under 2009 ikläda staten
              betalningsansvar upp till 350 miljarder kronor för exportkreditgarantier
              genom Exportkreditnämnden.
            </seg>
            <seg xml:id="i-4f315c37a4c45ce9-0">
              Jag kan avslutningsvis försäkra Thomas Östros om att arbetet
              med att normalisera kreditflödet i ekonomin ges fortsatt högsta
              prioritet. Regeringen lägger samtidigt stor vikt vid att Sverige
              konstruktivt bidrar till att EU kan enas om gemensamma program
              som syftar till en bättre fungerande kreditmarknad och som inte
              snedvrider konkurrensen mellan kreditinstitut i olika länder.
              Även om detta är ett överordnat syfte är det samtidigt viktigt
              att det ställs rättmätiga krav på de institut som får del av statens
              stöd så att de medel som skattebetalarna ställer till kreditinstitutens
              förfogande i största möjliga utsträckning kan värnas.
            </seg>
          </u>
          <note type="speaker" xml:id="i-d9e3bbba58079ac3-0">
            Anf. 53 THOMAS ÖSTROS (s):
          </note>
          <u who="thomas_ostros_b7069a" xml:id="i-31334235a5bbf5bd-0">
            <seg xml:id="i-b517e06303095c9b-0">
              Herr talman! Jag får tacka statsrådet för svaret på interpellationen.
            </seg>
            <seg xml:id="i-dc53e3cb17909210-0">
              Sveriges ekonomi går in i ett mycket svårt läge. I dag kom Arbetsförmedlingen
              med prognoser som tyder på att arbetslösheten kommer att öka med
              upp till 150 000 personer de kommande två åren. Redan nu ökar
              arbetslösheten hur man än mäter det, som Arbetsförmedlingen säger.
            </seg>
            <seg xml:id="i-d446de17c707cf18-0">
              Jag har riktat mycket skarp kritik mot att regeringen är så väldigt
              passiv när det gäller bekämpningen av arbetslösheten. De initiativ
              som hittills har kommit från regeringen kommer inte märkbart att
              påverka denna arbetslöshetsutveckling i någon positiv riktning.
              I fredags presenterades mindre stimulansåtgärder, som en enhällig
              kår av ekonomer, bedömare, näringsliv och fackliga organisationer
              dömde ut som helt otillräckliga.
            </seg>
            <seg xml:id="i-877486cc82278100-0">
              Förutom den jobbkris vi är inne i har Sverige och världen gått
              igenom en finansiell kris. I oktober fattade riksdagen beslut
              om att utfärda garantiprogram omfattande 1 500 miljarder kronor.
              Det gjorde vi efter ett unikt gemensamt arbete, där vi också förde
              diskussioner med regeringen om hur vi snabbt kunde få igenom ett
              sådant beslut i riksdagen. På tre dagar unikt snabbt fattade riksdagen
              beslutet som gav regeringen bemyndigandet att se till att bankerna
              går med i bankgarantiprogrammet.
            </seg>
            <seg xml:id="i-27040b075b193605-0">
              I de diskussioner jag hade med regeringen inför den proposition
              som regeringen sedan lade fram tog vi från socialdemokratins sida
              upp vikten av att alla banker av betydelse deltar i bankgarantiprogrammet.
              Vi förde fram synpunkten att man bör överväga att göra det obligatoriskt
              från start. Vi fick försäkringar om att det inte behövdes, att
              det här var väl förankrat hos bankerna och att det skulle utformas
              på ett sådant sätt att alla banker kommer att gå med.
            </seg>
            <seg xml:id="i-52f2d48ee85ac7c6-0">
              Tre dagar tog riksdagen på sig att fatta detta mycket omfattande
              beslut. Nu har sju veckor gått, och endast en av de betydelsefulla
              bankerna är med i programmet.
            </seg>
            <seg xml:id="i-a2c7595820cd4e1c-0">
              Samtidigt märker vi hur argumentationen från regeringen nu skiftar,
              från att de första veckorna ha stoltserat med att vara de som
              inte bara har genomfört det bästa bankstabilitetsprogrammet i
              Europa utan dessutom i själva verket hade konstruerat det europeiska
              programmet. Så lät det ju det var svenskt inflytande som gjorde
              att EU kom fram till denna modell. Om man lyssnar på Mats Odell
              nu låter det som om det är EU, bortom all kontroll från svensk
              sida, som har utformat ett bankgarantiprogram som ingen vill gå
              med i.
            </seg>
            <seg xml:id="i-95913a0e7f8805ce-0">
              Jag menar att det här är allvarligt, att sju veckor har gått
              och regeringen har varit fullständigt passiv när det gäller att
              få in bankerna i systemet, annat än med verbala åthävor. Det har
              kostat onödigt höga räntor. Det har därmed kostat för hushåll
              som har fått plågas av onödigt höga bostadsräntor. Det har kostat
              ett antal tusen arbetstillfällen för att företagen har pressats
              av denna situation.
            </seg>
            <seg xml:id="i-109fd265ab6e6993-0">
              Jag träffade en pensionär häromveckan som beskrev det som att
              regeringen var väldigt styv i korken mot bankerna i början. Men
              han hade sett på tv efter det senaste mötet med bankdirektörerna
              att regeringen kom ut, som han sade, med svansen mellan benen
              från det mötet.
            </seg>
            <seg xml:id="i-72c5d08298062bd3-0">
              Nu är det inte bankdirektörerna utan EU man skäller på.
            </seg>
            <seg xml:id="i-de7fcbad45e547bb-0">
              Jag vill veta: Är regeringen beredd att sluta dessa ändlösa samtal,
              att sätta en deadline för när bankerna ska vara med i bankgarantiprogrammet,
              att därmed också säga att om bankerna inte går med är man beredd
              att tvinga in dem i bankgarantiprogrammet, så att man gör rätt
              denna gång och vi får ett bankgarantiprogram som fungerar? Efter
              sju veckor utan effekt är det dags för regeringen att agera.
            </seg>
          </u>
          <note type="speaker" xml:id="i-7c64db3dbc0959df-0">
            Anf. 54 SVEN-ERIK ÖSTERBERG (s):
          </note>
          <u who="sven-erik_osterberg_670276" xml:id="i-84c01f0cf8d8524d-0">
            <seg xml:id="i-5e0ebd7d44255736-0">
              Herr talman! Jag minns mycket väl när den här frågan kom upp.
              Jag var med sittande vice talmannen i Budapest, och då var det
              panik med att ta in det här systemet och tvunget att stabilisera
              hela banksystemet. Vi ställde upp på en förkortad motionstid på
              tre dagar för att riksdagen skulle kunna fatta det här beslutet.
            </seg>
            <seg xml:id="i-535a7a196f6f269c-0">
              Det var viktigt för att man skulle kunna stabilisera svenska
              banksystemet. Där tror jag att Mats Odell och vi har precis samma
              uppfattning. Men det som sedan blivit av detta är det som skapar
              oro. Man kommer inte fram och får paketet på plats, får in banksystemet
              och får det att ställa upp på detta. Det är precis som Thomas
              Östros sade. Vi har haft kritik mot detta.
            </seg>
            <seg xml:id="i-87b810410c33e9d7-0">
              Den frivillighet som varit förutsätter att alla går med om man
              ska vara med och betala. Andra väljer att stå utanför, vilket
              gör att hela bilden blir skev på banksidan.
            </seg>
            <seg xml:id="i-2e94ac5c2a74c9bb-0">
              Jag noterade väldigt starkt vad som sades från finansministerns
              och finansmarknadsministerns sida när kritiken kom för ett antal
              veckor sedan att det då inte hade hänt någonting. Man skulle in
              i samtal med bankerna. Tonläget var då ganska högt. Nu skulle
              man ta tag i detta och se till att bankerna gick in i systemet.
            </seg>
            <seg xml:id="i-f06f5c393b850737-0">
              Den bild jag såg av bankmötet efteråt var att Odell och finansministern
              kom ut som två tillrättavisade skolpojkar från mötet och sade
              nästan ingenting. Det var SE-bankens vd Annika Falkengren som
              kom ut och sade: Nu har jag talat om för regeringen hur det hänger
              ihop och vad som är problemet.
            </seg>
            <seg xml:id="i-f17fb582f1587281-0">
              Min fråga måste vara: Visste inte Odell och Borg vad som var
              problemet med systemen förrän Annika Falkengren berättade detta
              för er på mötet? Visste ni inte hur paketet skulle fungera? Förstod
              ni inte problemet när det skulle appliceras mot bankerna och de
              skulle gå in, utan var det en överraskning?
            </seg>
            <seg xml:id="i-a29bef97a302836d-0">
              Nu har ni gått tillbaka till EU-kommissionen och tyckt att det
              inte fungerar. Jag såg senast i går att finansministern inte var
              nöjd med det svar han hade fått där nere. Det är väl ungefär som
              Annika Falkengren sade efteråt.
            </seg>
            <seg xml:id="i-222ed8e36ea9df0f-0">
              Man kan alltid spekulera varför man inte går in. Det finns olika
              ansatser. Mats Odell har också själv pekat på en del saker när
              det har kommit fram att det kanske till och med är billigare att
              låna utanför än att gå in i systemet. Då kan man fråga sig hur
              väl förberett det har varit och hur man har funderat att det skulle
              komma.
            </seg>
            <seg xml:id="i-86cd75f44493ee46-0">
              Det är kanske som Annika Falkengren sade. Endera är det frivilligt.
              Då gör man som man tycker är bäst utifrån sin egen bank. Eller
              så är det obligatoriskt så att alla går med. Det är någonstans
              där som regeringen måste bestämma sig. Ska vi ha det här paketet?
              Ska alla vara med? Eller ska processen fortsätta i all evighet
              med den osäkerhet som nu råder i bankvärlden om vad som händer
              med detta?
            </seg>
            <seg xml:id="i-cbe61c018abe5c28-0">
              Vi kan inte säga att situationen i bankvärlden har stabiliserats
              eller blivit starkare och stadigare. Det är fortfarande en stor
              oro för detta. Vi ser det dagligen. Det är precis som Mats Odell
              pekar på i slutet av sitt svar. Det har egentligen inte någonting
              med bankfrågan att göra.
            </seg>
            <seg xml:id="i-e4db49cbc762e238-0">
              Det handlar om det utvidgade stödet för exportkrediter. Detta
              är ett tecken på att banksystemet inte fungerar och att bankerna
              inte fyller sin roll för företagen. En god insats är här att starta
              i rätt ände. Det gäller att få det på plats så att det fungerar
              och blir likvärdigt för alla bankerna så att man har den starten.
            </seg>
            <seg xml:id="i-64718f4b955913f0-0">
              Där vill jag se mer agerande från regeringens sida. Det har varit
              lamt på sista tiden. Efter mötet har det inte hänt någonting i
              Sverige över huvud taget i den här frågan. Har ni tappat orken
              när det gäller den här frågan, Mats Odell?
            </seg>
          </u>
          <note type="speaker" xml:id="i-5603a8425a883592-0">
            Anf. 55 Statsrådet MATS ODELL (kd):
          </note>
          <u who="unknown" xml:id="i-fa26c336cd746e26-12">
            <seg xml:id="i-69cd4069c729e291-0">
              Herr talman! Den här krisen är väldigt mångfasetterad. Den består
              av en mängd olika problem som tillsammans har gjort att den finansiella
              funktionen, blodomloppet i hela samhällsekonomin, har drabbats
              av proppar och infarkter.
            </seg>
            <seg xml:id="i-97bd979634d0601b-0">
              Vi kan konstatera att vi har problemet med bankernas upplåning.
              Om inte Riksbanken och Riksgälden hade gått in med olika faciliteter,
              som sammanlagt i dag är uppe i över 650 miljarder för att förse
              banksystemet och företagen med likviditet, hade vi haft en total
              kollaps. Det har gjorts ganska mycket av våra myndigheter.
            </seg>
            <seg xml:id="i-694e3197b9b72280-0">
              Jag tror att vi var helt överens om att vi skulle ställa oss
              bakom det europeiska initiativet och att det var bra att det var
              ett europeiskt initiativ. Men ganska snabbt stod det klart att
              det var behäftat med ett antal fel.
            </seg>
            <seg xml:id="i-f8a635b05732acf4-0">
              Det visade sig bland annat att villkoren var otydliga. Fick man
              expandera? Här stod nu ett antal banker och lånade ut vad de kunde
              jämfört med den kapitalbas de hade. Det fanns en mängd företag
              som hade blivit av med internationella krediter. Vi talade om
              herrelösa krediter på hundratals miljarder.
            </seg>
            <seg xml:id="i-8f517a063a0c82f0-0">
              Det handlar om utländska banker som har försvunnit, lån som förfaller
              och där svenska banker inte kan låna ut. Då kommer frågan om kapital
              upp. Nu pågår ett arbete inom Europeiska unionen. På Ekofinmötet
              förra tisdagen var frågan uppe om möjligheten att ge kapitaltillskott
              för banker.
            </seg>
            <seg xml:id="i-ab71580f75c32cd7-0">
              Även om man har likviditet och möjlighet att låna ut pengar kan
              man inte göra det på grund av kapitalkravet. De svenska bankerna
              lånar i dag ut, enligt vad de redovisar till Finansinspektionen
              och Riksbanken, mer än vad de någonsin har gjort.
            </seg>
            <seg xml:id="i-c9da5c22bebaf05c-0">
              Men behovet att fylla upp efter de internationella långivare
              som nu försvinner är enormt stort. De finns de som tror att det
              handlar om kanske 300, 400, 500 eller 600 miljarder. Jag såg i
              dag en artikel i en stor tidning som sade att det var 1 200 miljarder.
            </seg>
            <seg xml:id="i-e5413caaa67ab4e5-0">
              Det är inte bara så enkelt som att piska in bankerna i garantisystemet
              och tro att man har löst problemet. Det är viktigt att vi försöker
              att sätta oss in i hur verkligheten ser ut.
            </seg>
            <seg xml:id="i-eda143ef45547e7f-0">
              Till den delen vill jag säga att när man nu tittar på vad som
              har hänt är det inte enbart mörkt. Jag hade en genomgång i dag
              med finansmarknadsavdelningen på departementet som gjorde en redovisning.
            </seg>
            <seg xml:id="i-466b04783b0c1b97-0">
              Slutsatsen var att regeringens stabilitetsplan tillsammans med
              Riksbankens räntesänkning denna mycket kraftfulla åtgärd som Riksbanken
              har gjort har börjat medverka till att vi kan se ett resultat.
              Vad tänker jag på då? Jo, interbankräntorna är i dag tillbaka
              på de nivåer som gällde i slutet av sommaren innan Lehman Brothers
              gick i konkurs och allt detta gick rakt uppåt.
            </seg>
            <seg xml:id="i-4d6bda38e75786e5-0">
              Räntorna mot hushållen har faktiskt sänkts i takt med att reporäntan
              har sänkts. Vi ser också de senaste dagarna en antydan till en
              förbättring när det gäller företagens finansiering. Men det är
              väldigt mycket kvar. Den här krisen är långt ifrån över. Risken
              ska inte uteslutas att det kommer att bli ännu värre innan vi
              ser slutet.
            </seg>
            <seg xml:id="i-c3ee88454686d399-0">
              Regeringen kommer att arbeta tillsammans med EU-nivåns olika
              institutioner, ministerråden och Ekofinrådet. EU:s stats- och
              regeringschefer kommer att träffas nu den 11 och 12 december.
              Då hoppas jag att det uppdrag som kommissionen fick av Ekofinministrarna
              i tisdags är klart, nämligen att revidera garantiprogrammet.
            </seg>
            <seg xml:id="i-f775437c0504891e-0">
              Det handlar om att se över villkoren. Det finns flera banker
              inte bara i Sverige utan i alla de andra länderna där det heller
              inte har fungerat. Vi ser länder där bankerna har gått med men
              där de har högre upplåningskostnad i dag än vad de svenska bankerna
              har utanför systemet.
            </seg>
            <seg xml:id="i-08a6712cfdab5939-0">
              Jag tror att vi måste titta lite noggrannare på verkligheten
              och försöka hitta gemensamma lösningar som leder till att företag
              och hushåll får de krediter som behövs.
            </seg>
          </u>
          <note type="speaker" xml:id="i-c653c380685e07fb-0">
            Anf. 56 THOMAS ÖSTROS (s):
          </note>
          <u who="thomas_ostros_b7069a" xml:id="i-31334235a5bbf5bd-1">
            <seg xml:id="i-7da99c862b17f188-0">
              Herr talman! Det är en oerhört väsentlig fråga som vi nu diskuterar.
              Regeringens agerande efter det att riksdagen fattat beslut har
              inte ingett det förtroende som jag tycker att man kan begära efter
              det samarbete vi hade när vi tog fram propositionen.
            </seg>
            <seg xml:id="i-39b27a6843e71355-0">
              Hur kunde regeringen i våra diskussioner ge försäkringar om att
              alla banker skulle vara med när det visar sig att man själv inte
              haft insikt om hur systemet kommer att fungera?
            </seg>
            <seg xml:id="i-077d965c6d6c0792-0">
              Mats Odell har inför finansutskottet också redovisat att det
              kan vara på det sättet att en bank som i dag står utanför garantiprogrammet
              och sedan går in i garantiprogrammet får högre upplåningsräntor
              än när den var utanför.
            </seg>
            <seg xml:id="i-6b99479f55ea8440-0">
              Det är klart att det sätter ett väldigt stort frågetecken inför
              hur hela garantiprogrammet är konstruerat. Det skulle innebära
              att om bankerna går in i ett garantiprogram ökar bolåneräntorna
              för kunderna.
            </seg>
            <seg xml:id="i-2a0cf67334366bf0-0">
              Jag är väldigt glad över att Riksbanken agerar kraftfullt. Det
              är särskilt viktigt eftersom regeringen varit så anmärkningsvärt
              passiv under hösten när det gäller både att hantera riksdagsbeslutet
              om bankgarantierna och att hantera den jobbkris som väller in
              över landet.
            </seg>
            <seg xml:id="i-070069c3b0cc1cf4-0">
              Riksbankens räntesänkning är verkligen viktig. Jag menar att
              den till viss del får effekt. Men den får inte den fulla effekten,
              eftersom regeringen inte agerar kraftfullt när det gäller bankgarantiprogrammet.
              Det kan inte vara så att situationen nu är den att regeringen
              inte har något inflytande över hur bankgarantiprogrammet är konstruerat.
            </seg>
            <seg xml:id="i-47cd7611beeb9b58-0">
              Vi har fått ett helt motsatt budskap under hösten. Det är regeringen
              som har konstruerat detta i Sverige och påverkat övriga EU att
              göra på samma sätt. Det retoriska greppet att säga att över detta
              garantiprogram har regeringen inte haft något inflytande och att
              det är EU som står för felet ger inte det intryck av ansvarstagande
              som nu behövs från regeringens sida.
            </seg>
            <seg xml:id="i-1729376f2c38e24f-0">
              Jag menar att regeringen måste bli mycket tydligare i den här
              diskussionen med bankledningarna. Nu får PR-verksamheten sättas
              åt sidan. Sätt en deadline för när bankerna ska vara med i bankgarantiprogrammet!
              Visa vad vi är beredda att göra om de inte går med i bankgarantiprogrammet!
              Låt dig inte nu hunsas av att bankdirektörerna upplever det som
              att de har regeringen på gaffeln och på olika sätt kan tvinga
              fram olika förändringar!
            </seg>
            <seg xml:id="i-20dd07883b6ac356-0">
              Kan det vara så att ni nu diskuterar att bonusprogrammen får
              kompenseras på annat sätt? Om en bankdirektör blir av med sin
              bonus, kan ni då släppa fram att man får in pengarna via aktiesparprogram
              eller annat? Öppna inte för detta nu! Visa ett fast och resolut
              handlande gentemot bankerna!
            </seg>
            <seg xml:id="i-3ac8166f80edba1c-0">
              Riksdagen har fattat ett historiskt beslut om garantier på 1
              500 miljarder kronor. Nu har sju veckor gått, och regeringen förmår
              inte att få detta program på plats.
            </seg>
            <seg xml:id="i-0bd162f26b519d74-0">
              Därutöver växer antagligen ett ännu större problem. Bankernas
              eget kapital minskar i värde i takt med att deras tillgångar minskar
              i värde. Aktieprisfall och mycket annat gör att vi kan få en kontraktion
              i kreditgivningen om vi inte öppnar för kapitalinjektioner i banksystemet
              och därmed stärker kapitalbasen för att kunna öka krediterna.
            </seg>
            <seg xml:id="i-6194fd9e91a41654-0">
              Bankerna i Sverige i dag möter en ökad efterfrågan på krediter,
              eftersom svenska företag inte längre får internationella krediter.
              Det är viktigt att Mats Odell förstår att detta innebär ett ökat
              behov av kreditgivning. Man måste vara beredd att agera så att
              svenska banker har möjlighet att expandera kreditgivningen. Annars
              får vi en risk för kreditkontraktion som ytterligare förvärrar
              den ekonomiska utvecklingen.
            </seg>
          </u>
          <note type="speaker" xml:id="i-5153d2dbb5a0c0b0-0">
            Anf. 57 SVEN-ERIK ÖSTERBERG (s):
          </note>
          <u who="sven-erik_osterberg_670276" xml:id="i-84c01f0cf8d8524d-1">
            <seg xml:id="i-75935c9a56093bec-0">
              Herr talman! Efter Mats Odells svar i det första replikskiftet
              kan man säga att regeringens och Mats Odells taktik är ganska
              klar. Det är att skylla på EU. Det är kommissionen som har kommit
              till korta här. Det är ett för dåligt förslag. Det fungerar inte
              i Sverige. Ni försöker arbeta där nere. Ni ska få ett annat förslag.
              Mats Odell hänvisar till en rad olika möten som ska komma i den
              här frågan.
            </seg>
            <seg xml:id="i-cd55a130c85a9590-0">
              Med tanke på snabbheten och det som krävdes inledningsvis är
              det väl inget som hindrar att regeringen talar om vad som borde
              göras. Hur skulle det här se ut? Ta ledningen i EU! Tala om hur
              det här ska vara för att paketet ska fungera! Sitt inte och vänta
              att EU ska leverera det som ska komma!
            </seg>
            <seg xml:id="i-4f541ba73428bc7c-0">
              Eller är det bara en taktik att skylla ifrån sig? Skyll inte
              på oss som regering att det är problem i Sverige. Detta är EU:s
              fel. Vi rår inte för något. Vi gör så gott vi kan, och det vi
              har gjort är bra.
            </seg>
            <seg xml:id="i-f6dde6e7e0d51ea1-0">
              Det är ungefär så Mats Odell säger. Det håller inte.
            </seg>
            <seg xml:id="i-8d450ab499c73fc1-0">
              Jag nämnde tidigare det Annika Falkengren pekade på: Ska man
              ha det får man väl göra det obligatoriskt. Är det frivilligt bedömer
              vi vad som är bäst för oss.
            </seg>
            <seg xml:id="i-fa35b9cf22b72deb-0">
              Det tänkte jag direkt när frivilligheten kom i det här läget.
              Det är ungefär som när man gjorde militärtjänsten, kom in till
              militärläkaren och skulle ta sprutan. Den var frivillig, men alla
              tar den. Det var så läkaren sade, för annars fungerar inte systemet.
            </seg>
            <seg xml:id="i-267e8e10d9c7a640-0">
              Samma är det här. Om det är frivillighet ska alla ta det här
              paketet. Annars fungerar det inte.
            </seg>
            <seg xml:id="i-9932884c250cf1b9-0">
              Vad tänker Mats Odell göra nu? Om det blir några justeringar
              i EU, ska man böna och be bankerna igen och hålla på ett antal
              veckor? De vill inte gå in för sina bonusprogram. Kommer man då
              att sätta hårt mot hårt från regeringens sida? Är man beredd att
              säga att nu är det obligatoriskt? Nu är det färdiglekt med den
              här frågan. Nu måste vi ha det här på plats så att vi får systemet
              i gång.
            </seg>
            <seg xml:id="i-aded2f81903f282b-0">
              Är Mats Odell beredd att göra det när han kommer tillbaka till
              bankerna nästa gång? Eller ska han bli hunsad en gång till?
            </seg>
          </u>
          <note type="speaker" xml:id="i-f4dfadfec87e7892-0">
            Anf. 58 Statsrådet MATS ODELL (kd):
          </note>
          <u who="unknown" xml:id="i-fa26c336cd746e26-13">
            <seg xml:id="i-7b3b304330e6ba6c-0">
              Herr talman! Låt mig börja med ett missförstånd som jag tror
              att Thomas Östros är offer för. Det egna kapitalet är inte marknadsvärderat.
              Fallande aktiepriser försvårar för ett institut att få in nytt
              kapital, men kapitalbasen är inte beroende av aktiepriserna. Där
              har Thomas Östros faktiskt fel.
            </seg>
            <seg xml:id="i-e7396eff5aca7f72-0">
              Det här är naturligtvis fullt möjligt att göra obligatoriskt.
              Det är fullt möjligt. Vi har tittat på det också. Men vad hjälper
              det om det höjer bankernas upplåningskostnader?
            </seg>
            <seg xml:id="i-aa49440d1c50c881-0">
              Thomas Östros och Sven-Erik Österberg måste begripa att vi verkligen
              inte har suttit och tittat på i Europeiska unionen. Sverige har
              varit drivande tillsammans med ett antal länder, Storbritannien,
              Tyskland, Frankrike med flera, för att åstadkomma de här förändringarna.
            </seg>
            <seg xml:id="i-6130e18be66e6cd8-0">
              Vi hoppas att EU-länderna nu ska kunna ena sig om att lätta på
              kraven i garantiprogrammen. Det är faktiskt där som en av skorna
              klämmer. Det hjälper inte att tvinga in någon i ett program som
              höjer bolånekostnaderna för de svenska hushållen. Den risken är
              ganska överhängande som det ser ut i dag. Det tror jag inte någon
              av oss, ärligt talat, skulle förorda.
            </seg>
            <seg xml:id="i-e98a6faa049075ea-0">
              Sven-Erik Österberg talar om taktik att skylla på EU. Vi har,
              som sagt, varit väldigt aktiva. Sverige har varit pådrivande.
              Det framgår av de kommentarer som kommissionären Neelie Kroes
              fällde i går på sin presskonferens. Hon pekade just på att Sverige
              hade varit aktivt på det här området.
            </seg>
            <seg xml:id="i-b9616d240f314209-0">
              Vad det handlar om nu är att arbeta målmedvetet inom Europeiska
              unionen och se till att de här programmen blir sådana att det
              underlättar för oss att få ned bolånekostnaden och företagens
              kostnader för krediter. Men framför allt handlar det om att undersöka
              förutsättningarna för att kunna öka kreditgivningen.
            </seg>
            <seg xml:id="i-3f0fdde3b9053fff-0">
              Sverige är ett land med väldigt stora industrier. Vi har globala
              industriföretag, men vi har ganska små banker, till skillnad från
              Island som har väldigt stora banker och väldigt liten industri.
              Det är en av orsakerna till att så många svenska företag har lånat
              från banker utomlands.
            </seg>
            <seg xml:id="i-277b2f603d1e6e54-0">
              När de nu faller ifrån på olika sätt finns det stora krediter
              som de svenska bankerna med dagens kapital inte kan ta sig an.
              Det är en fråga som vi arbetar väldigt intensivt med. Vi hoppas
              att också den europeiska nivån ska fortsätta att analysera förutsättningarna
              för att, om det visar sig nödvändigt, kunna ge sådana kapitaltillskott.
            </seg>
          </u>
          <note type="speaker" xml:id="i-73cea287d22398ce-0">
            Anf. 59 THOMAS ÖSTROS (s):
          </note>
          <u who="thomas_ostros_b7069a" xml:id="i-31334235a5bbf5bd-2">
            <seg xml:id="i-8a9dc4b79b930a95-0">
              Herr talman! Vi kommer att få en utveckling där kapitaltillskott
              på ett eller annat sätt kommer att bli nödvändigt. Efterfrågan
              på krediter ökar mycket kraftigt, för att svenska storföretag
              inte minst inte längre kan finansiera sig på samma sätt som tidigare
              internationellt. Då finns det ett behov av att möta de kreditönskemålen
              med att svenska banker utökar sina krediter. Det förhindras av
              att det egna kapitalet inte räcker till för att man ska kunna
              expandera på det sätt som vi behöver.
            </seg>
            <seg xml:id="i-e87161a610a71d26-0">
              Vi riskerar att få en kreditminskning i relativa termer på grund
              av att fler kunder kommer hem till Sverige och vill finansiera
              sig. Små företag trängs ut. Vi kan få konkurser, blödande småföretag,
              på grund av att krediterna inte finns till handa. Kapitaltillskottsfrågan
              blir en stor och viktig fråga som regeringen nu inte får söla
              med på samma sätt som man har sölat med att genomföra bankgarantiprogrammet.
            </seg>
            <seg xml:id="i-a60973bfe0760f74-0">
              Det blir allt underligare när man lyssnar på finansmarknadsministern.
              Det inger inte förtroende när finansmarknadsministerns främsta
              argument nu är att bankerna inte ska gå med i bankgarantiprogrammet,
              för då höjs deras upplåningsräntor och därmed höjs bolånekostnaderna.
              Det är tvärtemot den argumentation vi fått höra under hösten.
            </seg>
            <seg xml:id="i-bbb0517e76e40919-0">
              Hur kan regeringen införa ett program som har de effekterna?
              Det är direkt kontraproduktivt. Regeringen har ett ansvar när
              man genomför så viktiga saker på mandat från riksdagen. Riksdagen
              har blivit försäkrad att det ska införas ett program som ska få
              ned bolåneräntorna. I själva verket sjösätter man ett program
              som får upp bolåneräntorna. Man har skrutit med att vi var först
              i Europa med att implementera detta program.
            </seg>
            <seg xml:id="i-79a2092682c70654-0">
              Nu är det dags att ta ansvar, Mats Odell. Se till att du som
              statsråd tar ansvar för ett bankgarantiprogram som uppenbart är
              fullständigt felkonstruerat! Skyll inte på Europeiska unionen!
              Ta itu med bankerna! Låt dem inte fösa dig från hörn till hörn!
            </seg>
            <seg xml:id="i-e3a60e091cf8ba91-0">
              Sju veckor har gått. Ingenting har hänt. Detta är en allvarlig
              fråga som vi tog beslut om brett i Sveriges riksdag. Efter det
              har det fallerat i hanteringen av denna viktiga ekonomiska fråga.
            </seg>
          </u>
          <note type="speaker" xml:id="i-f4a190636e8229c6-0">
            Anf. 60 Statsrådet MATS ODELL (kd):
          </note>
          <u who="unknown" xml:id="i-fa26c336cd746e26-14">
            <seg xml:id="i-97eca2fa6507f05e-0">
              Herr talman! Det är spännande att höra på Thomas Östros. Jag
              trodde att Socialdemokraterna gärna gick med just för att det
              var ett europeiskt program. Villkoren för garantiprogrammet är
              stöpta i en europeisk form. Det finns ingen möjlighet att ändra
              på det på nationell nivå utan att bryta mot EU:s statsstödsregler.
              Jag tror att Thomas Östros måste börja ta in detta om han ska
              vara en seriös debattör. Vi kan inte ändra på programmet utan
              att det finns ett europeiskt mandat för detta.
            </seg>
            <seg xml:id="i-ebbd1f9902276c15-0">
              Nu har vi genom ett mycket kraftfullt agerande inom Europeiska
              unionen lyckats ge kommissionen ett uppdrag att återkomma med
              ett förändrat garantiprogram. Det hoppas jag ska levereras i samband
              med att EU:s stats- och regeringschefer sammanträder nu i veckan.
            </seg>
            <seg xml:id="i-5986444aad662f46-0">
              Skyll inte på EU, säger Thomas Östros. Jo, faktum är att detta
              för närvarande är ett europeiskt bekymmer. Det är för höga avgifter
              i systemet. Det är alla finansministrar, alltså den majoritet
              som ställde upp på detta och såg till att kommissionen fick uppdraget,
              överens om. Det är för dyrt och driver upp bolånekostnaderna.
              Hur Thomas Östros än vänder och vrider på det kan han inte skylla
              det på den svenska regeringen.
            </seg>
            <seg xml:id="i-59e4d5f4fc3ce1e4-0">
              När det gäller den andra frågan om kapitaltillskott är det snarast
              så att marknaden kräver allt högre kapitalbas för att den anser
              att osäkerheten är så stor. Det finns länder där man har gått
              upp väldigt högt, och det beror på att de bankerna och de länderna
              har mycket stora nedskrivningsbehov på grund av kapitalförluster.
              Det har inte de svenska bankerna. Vi analyserar nu förutsättningarna
              för att delta i ett sådant program om detta kommer att lanseras
              och bli möjligt på europeisk nivå.
            </seg>
          </u>
          <note xml:id="i-32038563ed32c463-4">
            Överläggningen var härmed avslutad.
          </note>
          <note xml:id="i-99213cbbb41e65fc-0">
            8 § Svar på interpellation 2008/09:128 om stärkt integritet vid
            smygfilmningssituationer
          </note>
          <note type="speaker" xml:id="i-2a564e222dff7c36-0">
            Anf. 61 Justitieminister BEATRICE ASK (m):
          </note>
          <u who="unknown" xml:id="i-fa26c336cd746e26-15">
            <seg xml:id="i-c557ac7789c73482-0">
              Herr talman! Eva Johnsson har frågat mig vad jag avser att göra
              för att säkra att svensk lag på ett bättre sätt än nu överensstämmer
              med Europadomstolens uttolkningar gällande integritetskränkande
              fotografering, filmning och ljudinspelning.
            </seg>
            <seg xml:id="i-b66288998f6df584-0">
              Det är ett väsentligt inslag i en demokratisk rättsstat att man
              värnar om individens frihet och ger den enskilde ett starkt skydd
              mot olika otillbörliga kränkningar av privatlivet. Integritetsskyddet
              är dock ingen företeelse som kan ses isolerad, utan det måste
              vägas mot andra samhällsintressen, bland annat yttrandefriheten
              och informationsfriheten.
            </seg>
            <seg xml:id="i-164ed1bcc7425135-0">
              Den svenska lagstiftningen lever generellt sett väl upp till
              dessa krav. Det finns flera straffbestämmelser som syftar helt
              eller delvis till att värna den enskildes integritet. När det
              gäller ljudinspelning finns ett skydd mot dold avlyssning och
              ljudupptagning. Den som med hjälp av tekniskt hjälpmedel i hemlighet
              avlyssnar eller upptar bland annat tal i enrum eller samtal mellan
              andra kan dömas för olovlig avlyssning. Att utan samtycke fotografera
              eller filma en enskild person eller sprida fotografier eller filmer
              kan vara att bedömas som exempelvis ofredande, förtal, förolämpning
              eller brott mot lagen om allmän kameraövervakning eller mot personuppgiftslagen.
            </seg>
            <seg xml:id="i-84d5a38b8c2b1d60-0">
              Det är dock riktigt att det inte finns något generellt förbud
              mot att utan samtycke fotografera eller filma en enskild person,
              detta även om fotograferingen eller filmningen i det enskilda
              fallet kan vara integritetskränkande. Jag är medveten om att Högsta
              domstolen så sent som i en dom från oktober i år uttalat att goda
              skäl kan anföras för att förfaranden av det slaget bör vara straffbara.
            </seg>
            <seg xml:id="i-8344e65cda396c25-0">
              Frågan har nyligen utretts av Integritetsskyddskommittén. Kommittén
              har övervägt om det behövs generella bestämmelser till skydd för
              den personliga integriteten och har bland annat föreslagit ett
              förbud mot olovlig fotografering, inklusive filmning. Betänkandet
              har remissbehandlats och bereds nu vidare inom Regeringskansliet.
            </seg>
          </u>
          <note type="speaker" xml:id="i-b0d79cb723f99ee3-0">
            Anf. 62 EVA JOHNSSON (kd):
          </note>
          <u who="eva_johnsson_c6ce6f" xml:id="i-c3db21dec2750f13-0">
            <seg xml:id="i-e614f59b8ddf8977-0">
              Herr talman! Jag tackar justitieministern för svaret. I interpellationen
              har jag velat fokusera på ett brott och en kränkning som har pågått
              alltför länge utan lagreglering. Det har dessutom eskalerat i
              takt med teknikutvecklingen i samhället.
            </seg>
            <seg xml:id="i-f434340bf1c532d9-0">
              Det här med integritetsskydd är som bekant något vi värnar om
              på ett alldeles särskilt sätt. Det framgår också tydligt i ministerns
              svar att den personliga integriteten hela tiden måste vägas mot
              andra samhällsintressen som exempelvis yttrande- och informationsfriheten.
            </seg>
            <seg xml:id="i-3d7c64ba9447f258-0">
              Vi kan tyvärr alltför ofta läsa om hur framför allt unga kvinnor
              har utsatts för smygfilmning av kända eller okända män. I början
              av december kunde vi läsa i en av Helsingforsstidningarna om en
              man som monterat in en kamera på ett kafé och därefter filmat
              ett trettiotal kvinnor. En kvinnlig gäst upptäckte kameran, och
              den 41-årige mannen åtalades.
            </seg>
            <seg xml:id="i-f532fdfadea34156-0">
              För en lekman framstår det som en uppenbar brist i lagen när
              man läser domen i det aktuella ärendet. Enligt Helsingforss tingsrätt
              blev flera kvinnor utsatta för en klar integritetskränkning men
              inte för något brott. Man förklarar detta med att smygfilmning
              inte anses som sexuellt ofredande.
            </seg>
            <seg xml:id="i-76da44fb01ae4fd7-0">
              Jag skulle kunna räkna upp många fler fall av ofredande där unga
              kvinnor har blivit smygfilmade, men jag vet att ministern är väl
              insatt i frågan och de stora integritetskränkningar som de här
              unga kvinnorna utsätts för.
            </seg>
            <seg xml:id="i-35f573772284362e-0">
              Det är naturligtvis mycket positivt att regeringen har tagit
              frågan på allvar genom att på ett så tydligt sätt lyfta fram den
              inom Integritetsskyddskommitténs arbete. Jag skulle ändå vilja
              ställa en följdfråga med anledning av det svar jag fick.
            </seg>
            <seg xml:id="i-9138438a61bf94f2-0">
              Högsta domstolen har haft synpunkter. Man har haft uppfattningen
              att det finns goda skäl att anföra att fotografering och filmning
              av enskilda personer utan samtycke bör vara straffbart.
            </seg>
          </u>
          <note xml:id="i-f649df2fe332ccba-0">
            Delar justitieministern den uppfattningen?
          </note>
          <note type="speaker" xml:id="i-ee8938edee760abe-0">
            Anf. 63 Justitieminister BEATRICE ASK (m):
          </note>
          <u who="unknown" xml:id="i-fa26c336cd746e26-16">
            <seg xml:id="i-5be82d43887bfc8b-0">
              Herr talman! Först vill jag säga att det är precis som interpellanten
              säger: Problemet som tas upp i interpellationen är inte nytt.
              Men diskussionen om smygfotografering och smygfilmning har successivt
              ökat i takt med att den digitala fototekniken har lett till att
              kameror oftare förekommer och på helt andra sätt. Dessutom har
              vi numera Internet som gör att upptagningar kan få en väldigt
              snabb spridning i vida kretsar.
            </seg>
            <seg xml:id="i-995fb73b1712bf4c-0">
              Frågan har diskuterats sedan mitten av 60-talet, men diskussionen
              har inte lett till lagstiftning när det gäller smygfotografering
              och smygfilmning. Det beror på svårigheterna med att dra gränsen
              mot grundlagsskyddade rättigheter yttrandefrihet och informationsfrihet.
              Samtidigt måste man ta in det som står i artikel 8 i Europakonventionen:
              Man har faktiskt rätt att bli lämnad i fred. Det inbegriper ett
              skydd mot att bli fotograferad eller avlyssnad och att få fotografier,
              filmer eller ljudinspelningar av privat karaktär publicerade.
              Skyddet handlar om aktiviteter som hör till privatlivet och gäller
              också offentliga personer i privata sammanhang.
            </seg>
            <seg xml:id="i-bcf210b1af8a247b-0">
              När man tittar på de domar som har fällts i svenska domstolar
              i den här typen av frågor ser man att Högsta domstolen också uppenbart
              har tagit fasta på att det inte finns något generellt förbud mot
              att utan samtycke filma en enskild person eller att visa en film
              där en person förekommer även om filmningen och visningen i det
              enskilda fallet är djupt integritetskränkande. Det är klart att
              jag kan instämma i Högsta domstolens synpunkt att det här är en
              brist, en lucka eller ett problem. Det är också någonting som
              Integritetsskyddskommittén har tagit fram i sina förslag. De har
              föreslagit att man ska införa ett nytt brott, olaga fotografering,
              i brottsbalken. Det skulle innebära att det skulle bli förbjudet
              att utan lov fotografera eller filma någon som befinner sig på
              en plats där allmänheten inte har insyn. Man kan tänka sig någon
              typ av undantag om omständigheterna har varit försvarliga. Man
              för ett resonemang om detta. Det här ligger för beredning inom
              Justitiedepartementet.
            </seg>
            <seg xml:id="i-8fbb840b5d2053a9-0">
              Som svar på den fråga som interpellanten ställer får jag väl
              säga att min grundinställning är att jag tycker att man har rätt
              till privatliv, rätt till integritet och att skyddet måste förstärkas.
              Men innan vi har gjort alla avvägningar och känner att vi har
              fast mark under fötterna när det gäller hur en sådan reglering
              konkret ska se ut vill jag inte utlova någonting. Det är som sagt
              otroligt viktigt att värna grundlagarna och samtidigt se till
              att vi inte får ett regelverk som visar sig oanvändbart. Det är
              ändå viktigt att komma till skott, men Integritetsskyddskommittén
              har ju arbetat med ett brett stöd. Jag utgår från att det finns
              en allmänsynpunkt på att man bör förstärka integritetsskyddet
              i det här avseendet på något sätt. Det får vi återkomma till.
            </seg>
          </u>
          <note type="speaker" xml:id="i-d4125bcc56ea3a6d-0">
            Anf. 64 EVA JOHNSSON (kd):
          </note>
          <u who="eva_johnsson_c6ce6f" xml:id="i-c3db21dec2750f13-1">
            <seg xml:id="i-f86983617f304c47-0">
              Herr talman! Jag har naturligtvis full förståelse för att ministern
              inte kan föregripa regeringens arbete. Jag tycker som sagt var
              att det är otroligt positivt att man har lyft fram frågan och
              att man har tillsatt utredningen. Remissinstansernas synpunkter
              är också viktiga i det här sammanhanget, inte bara att inhämta
              utan naturligtvis också att väga in i det slutgiltiga förslag
              som vi har att se fram emot.
            </seg>
            <seg xml:id="i-ddfd1d40da74fcce-0">
              Jag skulle i alla fall i väntan på det vilja vidga frågan lite
              grann. Jag är väldigt glad över att ministern ser på det här och
              tydligt noterar att det här är ett problem. Den uppfattningen
              delar vi verkligen. Men den här frågan skulle man också kunna
              rikta lite grann mot framtiden i väntan på det slutgiltiga beslutet
              i den specifika frågan.
            </seg>
            <seg xml:id="i-98ceeb82d99384dc-0">
              Jag menar att den här frågan på ett tydligt sätt har pekat på
              och lyft fram ett behov av någon slags ständig och kontinuerlig
              bevakning av just den snabba teknikutveckling som sker inom en
              rad områden. Det här är ju bara ett av många exempel på hur en
              i grunden egentligen positiv teknisk utveckling, som är till stor
              hjälp för väldigt många människor, kan missbrukas och därmed också
              utsätta många människor för kränkning och övergrepp av olika slag.
              Det här är inte det enda exemplet som vi har på det, men det är
              ett exempel på hur man faktiskt kan uppleva att den svenska lagstiftningen
              inte riktigt hinner uppdateras i takt med de förändringar som
              omvärlden genomgår. Utan att vara alltför spekulativ eller på
              något sätt pessimistisk vågar jag nästan påstå att det möjligen
              inte är sista gången som vi upplever att lagstiftningen har halkat
              strax efter och därmed inte riktigt är i takt med den tid som
              vi lever i.
            </seg>
            <seg xml:id="i-7b1788faffd0c665-0">
              Min följdfråga till ministern blir därför hur vi i framtiden
              ska kunna försäkra oss om att rättssäkerheten och den svenska
              lagstiftningen inte hamnar i detta strax-efter-perspektiv utan
              kan vara lite mer i takt med tiden, om man uttrycker sig så.
            </seg>
          </u>
          <note type="speaker" xml:id="i-2f0a49490599515e-0">
            Anf. 65 Justitieminister BEATRICE ASK (m):
          </note>
          <u who="unknown" xml:id="i-fa26c336cd746e26-17">
            <seg xml:id="i-c16e3a2539959410-0">
              Herr talman! När det gäller hur vi ska ligga på framkant vill
              jag säga att det också är så att Integritetsskyddskommittén föreslår
              att vi ska lyfta upp integritetsskyddet till grundlagsnivå och
              få in det i den delen. Vi får så småningom en grundlagsutredning
              presenterad och ett arbete kring grundlagen.
            </seg>
            <seg xml:id="i-1423475ea66d63ea-0">
              Det är klart att om man på det sättet stärker den allmänna säkerheten
              så att integritetsfrågorna får en tydligare placering i olika
              sammanhang skulle det göra att man får en ökad trygghet av det
              slaget. Utöver tankarna om olaga fotografering finns ju förslaget
              som handlar om grundlagen och som också ligger på regeringens
              bord. Där tycker jag att man bör överväga hur det ska se ut. Jag
              vill naturligtvis också avvakta att Grundlagsutredningen lämnar
              sina synpunkter. Vi kommer förhoppningsvis ha ett antal förslag
              som vi kan hantera i det sammanhanget.
            </seg>
            <seg xml:id="i-a24dbcf494c2b9e1-0">
              När det gäller de här frågorna inför framtiden och att lagstiftningen
              halkar efter skulle jag ändå vilja säga att jag ibland kan känna
              att jag inte vet om det är lagstiftningen som alltid halkar efter
              eller om saker springer i väg. Vi har den här debatten därför
              att vi har sett ett antal domslut där man funderar över varför
              man inte kan komma åt kränkningar som människor har upplevt och
              som även domstolen verkar tycka inte kan accepteras.
            </seg>
            <seg xml:id="i-3d7ac38fee199dd3-0">
              Vi har samtidigt en situation i den allmänna debatten och i samhällslivet
              där integritetsfrågor inte alls är skyddade. Det är ju någon som
              fotograferar detta. När jag har gått igenom de ärenden som har
              varit uppe i domstolarna om detta skräms jag av att det finns
              enskilda människor som får för sig att sätta kameror på allmänna
              toaletter, smygfilma sin före detta tillsammans med den nye maken,
              stoppa kameror i tvättkorgen för att filma styvbarn eller vad
              det kan vara. Det är ju en respektlöshet och en attityd gentemot
              andra människor som är förfärlig.
            </seg>
            <seg xml:id="i-4b9f286c7c64488a-0">
              Pojkstreck, som det kan kallas när pojkarna förr i världen kikade
              in i tjejernas omklädningsrum, lär vi väl aldrig komma ifrån,
              men med den nya tekniken har ju möjligheten att kränka människors
              privatliv och integritet blivit så mycket vidare. På något sätt
              känner jag att utöver ett lagstiftningsarbete behövs det också
              en debatt, en diskussion och en allmän normgivning där man i breda
              lager faktiskt diskuterar vad som är rätt och fel. Vi kommer aldrig
              att med lagstiftning och domstolsbeslut få ordning på detta om
              inte alla medborgare, åtminstone folkflertalet, visar respekt
              för sin omgivning, för andra människor och deras rätt till ett
              privatliv och integritet.
            </seg>
            <seg xml:id="i-04039678425ce73a-0">
              Uppenbarligen är det detta som säljer i medierna också. Skandalreportage
              i olika typer av medier förekommer ju hela tiden, och det blir
              nästan värre och värre för varje dag. Det kan vi inte lagstifta
              om. Det är yttrandefrihet, och folk tycker att det är väldigt
              trevligt. Men det är klart att det inte är det bästa att bli utsatt
              för det själv.
            </seg>
            <seg xml:id="i-8d259454b9f2b991-0">
              Jag tror faktiskt att vi som politiker har ett stort ansvar för
              att föra de här diskussionerna och peka på vad det leder till
              när människor inte ges utrymme för sitt privatliv eller sin integritet.
              Det är en vid diskussion som vi har att ta utöver att vi här i
              kammaren måste se till att vi får bra lagstiftning på plats.
            </seg>
          </u>
          <note type="speaker" xml:id="i-b8cf57838aaca109-0">
            Anf. 66 EVA JOHNSSON (kd):
          </note>
          <u who="eva_johnsson_c6ce6f" xml:id="i-c3db21dec2750f13-2">
            <seg xml:id="i-005ded72a77866db-0">
              Herr talman! Jag är glad för den infallsvinkeln och ingången.
              Politik är ett bra instrument för att förändra och justera i samhället,
              men politiken löser naturligtvis inte alla detaljer och frågor.
              Ett gott samhälle måste också befolkas av de goda medborgarna.
              Det är det som vi tillsammans skapar. Ett etiskt förhållningssätt
              och respekt för varandra är grunden för det goda samhället. Det
              måste vi alla ta ett gemensamt ansvar för. Det kan inte ens riksdag,
              regering eller domstolar reglera i detalj.
            </seg>
            <seg xml:id="i-1b4724955a8aab4b-0">
              Samtidigt har vi ett tydligt uppdrag att bevaka att utsatta människor
              inte utsätts för övergrepp av olika slag. Det är ett gemensamt
              ansvar men samtidigt ett särskilt uppdrag för domstolarna. Där
              är vi helt överens.
            </seg>
            <seg xml:id="i-3eed67ee2b4e0ea6-0">
              Jag vill tacka för svaret och för de olika infallsvinklarna.
              Jag ser verkligen fram emot propositionen och att vi äntligen
              ska få till stånd ett beslut som kommer att skapa ett tydligare
              skydd i frågan för framför allt utsatta kvinnor.
            </seg>
          </u>
          <note xml:id="i-32038563ed32c463-5">
            Överläggningen var härmed avslutad.
          </note>
          <note xml:id="i-4da6aad573687f0a-0">
            9 § Svar på interpellation 2008/09:129 om barnperspektivet vid
            vårdnadstvister
          </note>
          <note type="speaker" xml:id="i-247f098dd1210ed5-0">
            Anf. 67 Justitieminister BEATRICE ASK (m):
          </note>
          <u who="unknown" xml:id="i-fa26c336cd746e26-18">
            <seg xml:id="i-602101e5f31a062b-0">
              Herr talman! Eva Johnsson har frågat mig vad jag avser att göra
              för att säkerställa att bedömningar om barnets bästa görs inför
              beslut om vårdnad, boende och umgänge.
            </seg>
            <seg xml:id="i-176b3fbb86fda58b-0">
              Den 1 juli 2006 ändrades föräldrabalkens bestämmelser om vårdnad,
              boende och umgänge. Efter ändringarna är det uttryckligen inskrivet
              i lagen att barnets bästa ska vara avgörande vid alla beslut om
              vårdnad, boende och umgänge. Bedömningen av vad som är bäst för
              barnet ska bygga på kunskap och beprövad erfarenhet. I bedömningen
              ska både kortsiktiga och långsiktiga effekter vägas in. Barnet
              självt ska få möjlighet att komma till tals på ett tidigt stadium
              i vårdnadsprocesser.
            </seg>
            <seg xml:id="i-89a5df9d816d2fa2-0">
              Risken för att barnet kan komma att fara illa har också getts
              en större betydelse än tidigare. Enligt lagtexten ska nu socialnämnder
              och domstolar vid sina bedömningar fästa särskilt avseende vid
              risken för att barnet eller någon annan i familjen utsätts för
              övergrepp eller att barnet förs bort eller annars far illa.
            </seg>
            <seg xml:id="i-161cdb33369b47e2-0">
              Det är min uppfattning att reglerna om vårdnad, boende och umgänge
              är tydligt fokuserade på barnets bästa. Risken för att barnet
              kan komma att fara illa har numera en framträdande plats i regleringen.
            </seg>
            <seg xml:id="i-e988c06ca8d2d5d9-0">
              Det innebär inte att det inte fortfarande kan finnas problem.
              Svårigheterna handlar särskilt om hur reglerna ska få fullt genomslag
              i den praktiska tillämpningen.
            </seg>
            <seg xml:id="i-ef6d303527495951-0">
              När lagändringen genomfördes hade socialtjänsten inte tillgång
              till utvecklade metoder för riskbedömningar. I propositionen angavs
              det att Socialstyrelsen och Institutet för utveckling av metoder
              i socialt arbete, IMS, skulle få i uppdrag att sammanställa kunskap
              om och medverka till metodutveckling för hur riskbedömningarna
              ska göras. Ett sådant uppdrag lämnades, och en första redovisning
              av uppdraget kom i december 2007.
            </seg>
            <seg xml:id="i-271fb61474c16251-0">
              Under 2007 genomförde Socialstyrelsen en enkätundersökning bland
              kommunerna. I svaren påpekas att riskbedömningar inte är något
              nytt för socialtjänsten men att lagstödet har gjort det tydligare
              att sådana ska göras. Den nya lagstiftningen har påverkat sättet
              att tänka om risker, sättet att ställa frågor, att vara observant
              och att lämna förslag till eventuella begränsningar. Många efterlyser
              bättre metoder, mer kunskap och utbildning. Man vill få tillgång
              till utvärderade riskbedömningsinstrument och mer vägledning från
              Socialstyrelsen.
            </seg>
            <seg xml:id="i-57eace09ad4d1ef2-0">
              Den rapport som lämnats visar att det behövs mer kunskap om riskbedömningar
              och att det finns behov av att utveckla riskbedömningsinstrument
              i Sverige. IMS har därför inlett ett sådant utvecklingsarbete.
            </seg>
            <seg xml:id="i-49621ca31ffe883a-0">
              De nya vårdnadsreglerna har nu varit i kraft i drygt två år.
              De har inneburit ett delvis nytt arbetssätt för socialtjänsten
              och ställt nya krav på domstolarnas bedömningar. Att utveckla
              vetenskapligt underbyggda arbetsmetoder tar tid. Det är också
              oundvikligt att det kan ta en viss tid innan nya arbetssätt får
              fullt genomslag i en verksamhet.
            </seg>
            <seg xml:id="i-c2ef657a7c68b56e-0">
              Det är viktigt att fortlöpande sträva efter att utveckla och
              förbättra de verktyg som berörda myndigheter har tillgång till
              för att kunna göra tillförlitliga riskbedömningar och andra bedömningar
              av barnets bästa. Som framgått pågår det arbete som syftar till
              att förstärka den vetenskapliga grunden för sådana bedömningar.
              Jag kommer att fortsätta att följa det arbetet.
            </seg>
          </u>
          <note type="speaker" xml:id="i-deb56f8c3ef4cbdd-0">
            Anf. 68 EVA JOHNSSON (kd):
          </note>
          <u who="eva_johnsson_c6ce6f" xml:id="i-c3db21dec2750f13-3">
            <seg xml:id="i-00b60b68bb1b3633-0">
              Herr talman! Jag får tacka för svaret.
            </seg>
            <seg xml:id="i-9df0bd12766c1e8b-0">
              Av ministerns svar framgick tydligt att det här är ett svårt
              arbete. Det handlar hela tiden om svåra avvägningar och bedömningar.
              Det är också riktigt att förändringarna i föräldrabalken bestämdes
              och ändrades för bara två år sedan. Samtidigt kan man tycka att
              det även tidigare har varit ganska tydligt både för domstolar
              och för socialtjänsten, även före 2006, att stor hänsyn ska tas
              till barnet och barnets bästa.
            </seg>
            <seg xml:id="i-cc1143e8d92c3adc-0">
              Jag har velat lyfta upp frågan med anledning av resultatet från
              den studie som publicerades vid Lunds universitet tidigare i höstas.
              Det är ganska anmärkningsvärda resultat som framförs i den undersökningen.
              Där konstateras bland annat att av de drygt 55 000 barn som varje
              år är med om att deras föräldrar separerar är det 6 0007 000 som
              tvingas vara med om vårdnadstvister där föräldrarna inte kommer
              överens. När föräldrarna inte kan enas vid en skilsmässa hamnar
              barnen oundvikligen i kläm. Därför ska också barnets bästa stå
              i centrum vid alla beslut, vid umgänge, vid boende, enligt föräldrabalken.
            </seg>
            <seg xml:id="i-595f08dd5c3833cc-0">
              Vid en djup vårdnadstvist kan socialtjänsten arrangera samarbetssamtal
              med föräldrarna. Men vid en enkätundersökning till landets kommuner
              svarade var fjärde socialtjänst att de inte vidtar några extra
              åtgärder under ett sådant samtal med föräldrarna, även om det
              finns starka indikationer på en djupare konflikt eller våld inom
              familjen.
            </seg>
            <seg xml:id="i-e32ebc91c553d378-0">
              Lika anmärkningsvärt blir svaret när kommunerna i samma enkät
              får frågan om dessa samarbetssamtal innehöll något moment för
              att följa upp fall där det fanns misstanke om våld i familjen.
              Drygt 40 procent avstod från ytterligare åtgärder, trots att det
              kunde finnas en risk för djup och allvarlig konflikt i familjen.
            </seg>
            <seg xml:id="i-fa39e4af6c37e850-0">
              Enligt en rapport från Socialstyrelsen som kom i fjol är de metoder
              som används vid socialtjänstens bedömningar ofta otillräckliga
              och irrelevanta. Dessutom finns behov av en nationell bedömningsgrund
              eftersom beslut kan variera så mycket mellan olika kommuner.
            </seg>
            <seg xml:id="i-16b6585c612691f9-0">
              Ett uttalande från Knut Sundell, chef för IMS, bekräftar också
              behovet av uppföljning och tydligare redskap då han i en av våra
              dagstidningar säger att fler beslut än som kanske hade varit önskvärt
              har varit baserade på personligt tyckande. Det har varierat mycket
              mellan olika kommuner, vilket har varit olyckligt.
            </seg>
            <seg xml:id="i-04daf8385b176c74-0">
              Nu har visserligen en ny utredning vid Socialstyrelsen fått i
              uppdrag att se över socialtjänstens arbetsmetoder. Men det framgår
              ändå med all önskvärd tydlighet att här finns många barn som varje
              år kommer i kläm på grund av en viss feghet hos berörda myndigheter
              och domstolar.
            </seg>
            <seg xml:id="i-ea2d6272b0be4294-0">
              Jag har djup respekt för att det här är ett svårt arbete. Det
              handlar om familjer i djup kris, men från samhällets sida kan
              det aldrig någonsin få råda något tvivel om att man står på barnets
              sida. Arbetet pågår, men det går alltför långsamt alltmedan barnen
              fortsätter att lämnas åt sidan.
            </seg>
            <seg xml:id="i-a78c06b3537e764f-0">
              Min följdfråga till ministern är: Vad avser ministern att göra
              för att påskynda arbetet med att säkerställa bedömningar om barnens
              bästa?
            </seg>
          </u>
          <note type="speaker" xml:id="i-f4e5711e57d9414d-0">
            Anf. 69 Justitieminister BEATRICE ASK (m):
          </note>
          <u who="unknown" xml:id="i-fa26c336cd746e26-19">
            <seg xml:id="i-7e5285671bba7510-0">
              Herr talman! Det här blir svårt av det enkla skälet att frågan
              går över till ett ansvarsområde som Maria Larsson har ansvar för,
              nämligen hur kommunerna hanterar riskbedömningar i socialtjänsten.
              Jag har i mitt svar pekat på att när domstolarna ska fatta beslut
              i den här typen av vårdnadstvister, som naturligtvis är alldeles
              för många, det kan vi alla tycka, ska man ha ett gediget underlag.
              Riksdagen har tydliggjort vilka grunder domstolen ska ha för sina
              beslut. Där har man tydliggjort barnets bästa på det sätt som
              jag beskrev i mitt inledningsanförande.
            </seg>
            <seg xml:id="i-e98703789b4978b7-0">
              För att kunna göra den bedömningen behöver man bättre underlag
              än vad man får i många fall. Jag har pekat på att det pågår ett
              arbete inom Socialstyrelsen och på en del andra håll för att förbättra
              metodutveckling för att bli säkrare på det.
            </seg>
            <seg xml:id="i-1658ac83f73838bc-0">
              Det är otroligt viktigt att det görs. Jag vet att mina statsrådskolleger
              som har ansvar för de områdena gör mycket. Också ute i kommunerna
              har man ett stort engagemang i detta.
            </seg>
            <seg xml:id="i-6930b0d6131af435-0">
              Jag är lika förfärad som interpellanten över hur många barn det
              är som hamnar i de här situationerna och över de svårigheter som
              finns. Jag vill därför passa på att säga att utöver det vi gör
              för att se till att domstolarna har ett tydligt underlag har en
              utredning tittat på möjligheterna att ge en förälder beslutanderätt
              i vissa frågor när det föreligger gemensam vårdnad.
            </seg>
            <seg xml:id="i-529f83b9dec54c02-0">
              Vuxna människor kan träta om nästan allting. Det är ofta viktigt
              för båda föräldrarna att känna att man har ansvar för barnen,
              men man kommer inte överens om hur vardagen ska vara och barnen
              slits med det. Det kan ta väldigt lång tid att reda ut det vare
              sig man har samtal eller går till jurister och domstolar med frågorna.
            </seg>
            <seg xml:id="i-fd7a6f321f7dee6c-0">
              Problemet är att barn sitter emellan för att man inte kommer
              överens om vilken förskola de ska gå i, vilken skola det ska vara,
              om de ska få gå till doktorn, psykiatern eller vad det kan vara.
              Det är ett antal frågor som på många sätt är livsavgörande för
              barnen.
            </seg>
            <seg xml:id="i-a1f39a759f9614f6-0">
              En utredning inom mitt ansvarsområde har tittat på möjligheten
              att man, utan att riva upp gemensam vårdnad, ska kunna fatta ett
              beslut så att man kan komma till skott med att bestämma vilken
              skola barnet ska gå i. Kan en förälder få bestämma om det är dags
              att gå till doktorn eller inte?
            </seg>
            <seg xml:id="i-8cd7f0135f550373-0">
              Utredningen har varit ute på remiss. Vi bereder förslaget. Det
              är inte helt enkla frågor det här heller. Ambitionen hos utredningen
              har varit att se om det finns något sätt att utifrån ett barnperspektiv
              se till att verkligheten inte är hur dålig som helst för de berörda
              barnen. Processen mellan föräldrarna tar tid.
            </seg>
            <seg xml:id="i-ba1b6ea793061100-0">
              Jag har ett bestämt minne av att riksdagens ambition när man
              ändrade regelverket var att minska antalet heta processer genom
              att tydliggöra barnets intresse och få bättre styrning på det.
            </seg>
            <seg xml:id="i-c280f324bcad603d-0">
              Jag tror att vi också kan behöva söka en del andra verktyg. Två,
              tre år är en evighet för ett barn som sitter i kläm. Två, tre
              år med föräldrar som träter om praktiska frågor är också en evighet
              för ett barn, och något som kan skada dem för lång tid.
            </seg>
            <seg xml:id="i-3a7f16fa6e1e1590-0">
              Jag tror att det ibland är bra om man kan sätta ned foten i enkla
              frågor. Det kanske också är bra att man kan bestämma på ett eller
              annat sätt i en del praktiska frågor utan att någon av parterna
              behöver känna sig ifrågasatt som delansvarig och förälder till
              barnet.
            </seg>
            <seg xml:id="i-6f0f5f474d05b5c5-0">
              Det är inte enkelt. Det är svåra avvägningar. Vi är inte framme
              med ett förslag i den delen. Det ligger på mitt bord. Där tror
              jag möjligen att vi kan hitta någonting som kan underlätta för
              de här barnen och förbättra hanteringen av de här frågorna.
            </seg>
          </u>
          <note type="speaker" xml:id="i-53ce5eadd0a18a90-0">
            Anf. 70 EVA JOHNSSON (kd):
          </note>
          <u who="eva_johnsson_c6ce6f" xml:id="i-c3db21dec2750f13-4">
            <seg xml:id="i-80f2f75497628655-0">
              Herr talman! Det är ju minst två frågor i en. Det handlar om
              de praktiska bedömningarna och möjligen ett något större ansvar
              hos en förälder vid gemensam vårdnad. Det är möjligen intressant.
              Det kanske också kan vara lösningen för ett antal föräldrar i
              de här svåra krissituationerna.
            </seg>
            <seg xml:id="i-6f61501967ac3223-0">
              I mitt första inlägg uppehöll jag mig vid socialtjänstens bedömningssamtal.
              Socialtjänstens vårdnadsutredningar används ofta som underlag
              vid domstolsförhandlingarna. Av den anledningen är de inte på
              något sätt oviktiga. Det är naturligtvis Maria Larsson som har
              ansvar för kommunernas verksamhet och socialtjänsten. Men det
              finns en stark koppling mellan det arbete som görs i kommunen
              inom socialtjänsten och det som sedan kopplas till domstolsförhandlingar.
            </seg>
            <seg xml:id="i-8852cc3c9daff03d-0">
              Det har tyvärr visat sig att flera experter har uttryckt åsikten
              att även rättsväsendets kunskaper om barn och vårdnadstvister
              är ganska bristfälliga. Olika tingsrätter har olika syn på vad
              som är bra för barn. Många domare saknar helt enkelt den kunskap
              som krävs för att döma i vårdnadstvister.
            </seg>
            <seg xml:id="i-48cfb45d71e75ec2-0">
              Det verkar som om det ofta finns ganska lite kunskap om familjen.
              Vårdnaden avgörs på ett förhållandevis tunt underlag.
            </seg>
            <seg xml:id="i-5d1299fb808cfb4b-0">
              Redan för två år sedan kom en lagändring som skulle förstärka
              riskperspektivet vid domstolsbeslut i vårdnadstvister. Fortfarande
              påpekas allvarliga brister. Ingen översikt har gjorts av hur lagen
              tillämpas och hur många domstolar som verkar sätta frågan om medling
              mellan föräldrarna före barnskyddet, vilket är i högsta grad intressant.
            </seg>
            <seg xml:id="i-d98bc31f1d7f6325-0">
              Professorn i rättsvetenskap vid Helsingforss universitet, Johanna
              Schiratzki, har granskat hovrättsdomar i vårdnadstvister mellan
              2004 och 2007. Resultatet visar på flera brister. Hon har bland
              annat kunnat konstatera att många domstolar är dåliga på att redovisa
              vilka riskbedömningar som har gjorts, vilket i sin tur gör det
              svårt att se om barnets bästa verkligen står i centrum. Hon konstaterar
              också att det verkar finnas en rädsla hos domstolarna att skriva
              att en förälder är olämplig som vårdnadshavare. Bland alla domar
              som hon har granskat finns det inte en enda sådan skrivning.
            </seg>
            <seg xml:id="i-e2d570c5e846466d-0">
              Min följdfråga till ministern är därför om ni tänker vidta några
              åtgärder för att säkerställa kompetensen bland våra domstolar
              inom det här området. På vilket sätt kommer ministern att göra
              en uppföljning av den nya lagen, hur den tillämpas och vilka konsekvenser
              den får för de här utsatta barnen?
            </seg>
          </u>
          <note type="speaker" xml:id="i-58858bfdfd06327b-0">
            Anf. 71 Justitieminister BEATRICE ASK (m):
          </note>
          <u who="unknown" xml:id="i-fa26c336cd746e26-20">
            <seg xml:id="i-e025b9292f7f299b-0">
              Herr talman! Det är självklart att socialtjänstens underlag är
              otroligt viktigt för domstolarnas beslut. Det är vi helt överens
              om.
            </seg>
            <seg xml:id="i-c4d39fab6b6df82a-0">
              Det jag försökte säga tidigare var att det är förment av justitieministern
              att ge socialtjänsten råd om hur de skulle kunna förbättra detta.
              Jag försökte i mitt första inlägg redovisa hur man arbetar för
              att förbättra metodutveckling och annat när det gäller riskbedömningar.
            </seg>
            <seg xml:id="i-2dc344eaa1cfcb5c-0">
              Jag tror också att det finns anledning för kommunerna att fundera
              över de rapporter som finns om hur man använder bedömningssamtal.
            </seg>
            <seg xml:id="i-a8bd0c4cd0dd1806-0">
              När det gäller domstolarna och barnperspektivet menar Eva Johnsson
              att det finns brister hos domstolarna. Med det antal olika ärenden
              som finns i en domstol är det svårt för domare att kunna allt
              om alla frågor. Det handlar om väldigt många ärendetyper.
            </seg>
            <seg xml:id="i-886ed7fd1d403544-0">
              Det finns ett aktivt arbete i domstolarna för att öka kompetensen,
              inte minst när det gäller barnperspektivet. I förra årets regleringsbrev
              ställde vi krav på återrapportering om hur Domstolsverket har
              gjort insatser för att domstolarnas kunskaper om barns utveckling
              och behov ska säkerställas i domstolarna.
            </seg>
            <seg xml:id="i-932112fd9eba361d-0">
              Barn ser ju på tillvaron och världen på ett lite annat sätt många
              gånger. Det är viktigt att man i sin bedömning i domstolarna har
              det perspektivet med sig. Jag har inte sett några återrapporter
              av det uppdraget ännu, men det finns ett sådant krav. Det ska
              bli väldigt intressant att se. Mitt intryck är ändå att man gör
              en hel del och att det är någonting som har ökat i omfattning.
            </seg>
            <seg xml:id="i-04bf4fbd995519b1-0">
              Ett bekymmer i sammanhanget är naturligtvis inte bara domstolarnas
              kompetens, utan vi har ett reellt bekymmer när det gäller att
              få jurister att välja familjerätt och denna typ av frågor. Humanjuridiken
              är inte på förstaplats bland juriststuderandes önskemål om inriktning,
              fördjupning och framtida anställning. Här har vi anledning att
              fundera över på vilket sätt som vi ska säkerställa att det finns
              ordentlig juridisk kompetens i dessa ofta väldigt svåra fall,
              där det krävs både särskilda kunskaper och en förmåga att arbeta
              på ett bra sätt vid väldigt komplexa bedömningar.
            </seg>
            <seg xml:id="i-f10cc9b11d8ba767-0">
              Jag är lite bekymrad över att det är så svårt att rekrytera duktiga
              jurister till detta område, och framför allt att vi inte får den
              mängd som kanske skulle behövas. Det har vi naturligtvis anledning
              att fundera över framgent.
            </seg>
            <seg xml:id="i-63a76a984ffbc07c-0">
              Inom Domstolsverket finns det, som sagt, en medvetenhet och ett
              konkret uppdrag att faktiskt redovisa på vilket sätt man arbetar
              för att i domstolarna förbättra kompetensen när det gäller barnperspektivet.
              Det är viktigt.
            </seg>
            <seg xml:id="i-6e87626049d1fc8a-0">
              Sedan får vi i riksdag och regering se till att vi också tar
              oss an de lagstiftningsfrågor som kan finnas.
            </seg>
            <seg xml:id="i-6cf528d30e13cad0-0">
              Med det nya regelverk som vi har efter riksdagens senaste beslut
              om gemensam vårdnad tror jag att det kan bli en förändring. Det
              handlar väl inte om att domstolarna i första hand är rädda. Men
              vi ska vara klara över att det för ett antal år sedan mer eller
              mindre skulle vara gemensam vårdnad till varje pris. Riksdagen
              har successivt tydliggjort att det inte ska vara gemensam vårdnad
              till varje pris. Det är alltså en vändning i den politiska inriktningen,
              eller i varje fall en nyansering. Denna nyansering hade domstolarna
              inte från början. Och det är klart att det tar lite tid innan
              sådant implementeras i praktiken.
            </seg>
          </u>
          <note type="speaker" xml:id="i-2aeaa9a7b34d3de5-0">
            Anf. 72 EVA JOHNSSON (kd):
          </note>
          <u who="eva_johnsson_c6ce6f" xml:id="i-c3db21dec2750f13-5">
            <seg xml:id="i-83705132ea58ad3c-0">
              Herr talman! All förändring tar naturligtvis tid, och det är
              inte helt lätt med demokrati, även om det är det bästa instrument
              som vi har att tillgå.
            </seg>
            <seg xml:id="i-fc0113439672946d-0">
              Man kan blicka utanför Sveriges gränser. Detta är naturligtvis
              inte bara ett svenskt problem. Det är inte bara i Sverige som
              föräldrar separerar, och det är inte bara i Sverige som föräldrar
              inte kan göra upp om vem som ska ha vårdnaden om barnen.
            </seg>
            <seg xml:id="i-a9550389b91e5a4a-0">
              I andra länder har domstolarna tagit hjälp av sakkunskap. I till
              exempel USA finns det obligatoriska tester som bara får utföras
              av utbildade psykologer. Det tycker jag är ett strålande exempel
              på hur man inom domstolarna på ett kanske ännu tydligare sätt
              skulle använda sig av professionell sakkunskap inom detta område.
              Det är självklart så att en jurist inte kan vara expert på alla
              delar. Men genom att kanske få en ökad öppenhet, en större rutin
              och möjligen lite andra arbetssätt tror jag att man skulle kunna
              lösa en del av dessa frågor.
            </seg>
            <seg xml:id="i-3e38a7cd22f6723e-0">
              Detta är ett väldigt viktigt område. För de barn som berörs av
              detta handlar det om att man tar till vara deras intressen så
              att också de ska få en trygg plattform i ett kaos som förhoppningsvis
              bara är tillfälligt för att de sedan ska kunna gå vidare som trygga
              människor i livet.
            </seg>
          </u>
          <note type="speaker" xml:id="i-b1cda7ada654a78d-0">
            Anf. 73 Justitieminister BEATRICE ASK (m):
          </note>
          <u who="unknown" xml:id="i-fa26c336cd746e26-21">
            <seg xml:id="i-19277fa0f5ffe0e2-0">
              Herr talman! Det är vida perspektiv, och det är alldeles riktigt
              att familjerna numera rör sig över gränserna och att det blir
              alltmer komplext.
            </seg>
            <seg xml:id="i-f549d35f4c4d29b5-0">
              När det gäller frågan om vad jag avser att göra för att säkerställa
              att bedömningar om barnets bästa görs inför beslut om vårdnad,
              boende och umgänge är det i det internationella perspektivet på
              det sättet att man oftast är hänvisad till de regler som gäller
              i respektive land. Sedan har vi Haagkonventionen som underlättar
              internationellt samarbete för att hantera frågor.
            </seg>
            <seg xml:id="i-476f06181f4f7082-0">
              Vi har också inom ramen för Europeiska unionen arbetat med en
              konvention för hur vi ska hantera frågor som rör bortförda barn
              och hur myndigheter och länder emellan ska hantera det på ett
              anständigt sätt. Det är viktigt eftersom det händer att föräldrar
              försöker att ta med sig barn.
            </seg>
            <seg xml:id="i-93940ef4d6f67cc7-0">
              Det senaste, som jag tror är oerhört centralt, handlar inte heller
              just om beslutet om vårdnad, boende och umgänge. Men i sådana
              beslut, oavsett land, är det oftast så att en förälder ändå är
              skyldig att betala underhåll för sitt barn eftersom föräldrarna
              oftast har ett gemensamt ansvar för det ekonomiska när det gäller
              barnen. Där har vi väldigt nyligen kommit överens om regler för
              att underlätta indrivning och överföring av just underhåll för
              barn. Det är en nog så viktig fråga eftersom detta med pengar
              också är något som gör att föräldrar kan bli väldigt osams och
              att barnen får sitta emellan.
            </seg>
            <seg xml:id="i-468b46a9a8a64389-0">
              På olika sätt försöker vi också på det internationella området
              försäkra oss om att barnets bästa sätts i centrum. Där kan vi
              inte alltid ifrågasätta beslut och har säkert inte skäl att göra
              det heller. I Europa godkänner vi ju varandras beslut. Men vi
              kan underlätta för föräldrar och barn så att det kan fungera på
              ett anständigt och bra sätt för barnen också efter en separation.
              Där tycker jag faktiskt att det händer mer och mer, och det finns
              ett ökande intresse och en insikt om att det är viktigt, åtminstone
              i Europa.
            </seg>
          </u>
          <note xml:id="i-32038563ed32c463-6">
            Överläggningen var härmed avslutad.
          </note>
          <note xml:id="i-30ef4eb1d16151a4-0">
            10 § Svar på interpellation 2008/09:168 om rättssäkerhet i försäkringskassemål
          </note>
          <note type="speaker" xml:id="i-9acc52836dcfa06b-0">
            Anf. 74 Justitieminister BEATRICE ASK (m):
          </note>
          <u who="unknown" xml:id="i-fa26c336cd746e26-22">
            <seg xml:id="i-4954ea8861b480db-0">
              Herr talman! Peter Hultqvist har frågat mig vilka åtgärder jag
              avser att vidta mot bakgrund av de stora skillnader som uppvisats
              när det gäller länsrätternas domar i försäkringsärenden.
            </seg>
            <seg xml:id="i-73525a4d2e5205fc-0">
              Försäkringskassan har till uppgift att handlägga och fatta beslut
              i olika socialförsäkringsärenden. Det gäller bland annat ärenden
              om sjukpenning. Försäkringskassans beslut kan överklagas till
              länsrätten. Det är då länsrättens uppgift att överpröva myndighetens
              beslut och att rätta till eventuella felaktigheter. Länsrättens
              avgörande kan i sin tur överklagas till kammarrätten. Om en kammarrätt
              finner att en länsrätts dom är felaktig ska prövningstillstånd
              meddelas och avgörandet ändras. Någon begränsning av rätten att
              överklaga finns inte.
            </seg>
            <seg xml:id="i-6c5f64d5e6137167-0">
              Som Peter Hultqvist beskriver är skillnaderna mellan vissa länsrätter
              stora när det gäller ändringsfrekvens av Försäkringskassans beslut.
              Det är svårt att närmare klarlägga vad dessa skillnader beror
              på. En granskning av ändringsfrekvensen i kammarrätterna ger dock
              inte stöd för antagandet att skillnaderna skulle bero på att kvaliteten
              i dömandet skulle vara lägre i vissa domstolar. Granskningen visar
              nämligen att ändringsfrekvensen i kammarrätternas domar är likartad
              över hela landet.
            </seg>
          </u>
          <note type="speaker" xml:id="i-53195ce53fd4a375-0">
            Anf. 75 PETER HULTQVIST (s):
          </note>
          <u who="peter_hultqvist_c9866b" xml:id="i-1208cf8649fda660-3">
            <seg xml:id="i-c9410f00275f8f59-0">
              Herr talman! Jag tackar för svaret, justitieministern. Hela försäkringssystemet
              har stramats åt. Många människor upplever sig vara hårt granskade
              och ifrågasatta av Försäkringskassan. Behandlande läkares intyg
              underkänns, och försäkringsläkarna gör nya bedömningar, många
              gånger utan att ha träffat den person som är berörd. Detta leder
              ofta till en känsla av att beslut har fattats på orättvisa och
              felaktiga grunder. Detta i sin tur leder till att många beslut
              överklagas till länsrätterna.
            </seg>
            <seg xml:id="i-fbacbb6afde02a56-0">
              Nu har det visat sig att en stor andel av Försäkringskassans
              beslut ändras när de tas upp i länsrätten. Men det skiljer sig
              starkt åt i olika delar av landet. I Dalarna ändras 33 procent
              av Försäkringskassans överklagade beslut i länsrätten. I Jönköping
              är det 40 procent, i Norrbotten är det 22 procent, i Västerbotten
              är det 48 procent, i Västmanland är det 14 procent, i Örebro är
              det 3 procent, i Östergötland är det 27 procent, och i Halland
              är det 18 procent.
            </seg>
            <seg xml:id="i-b09f6b6367b1caa4-0">
              Det är märkligt att det är så omotiverat stora skillnader, säger
              chefen för processjuridiska enheten på Försäkringskassan i Göteborg.
            </seg>
            <seg xml:id="i-d794fcd76b058119-0">
              Att vissa länsrätter ligger högt beror kanske på att Försäkringskassan
              har en tuffare inställning där, säger en rådman i länsrätten i
              Södermanland.
            </seg>
            <seg xml:id="i-d99abdcd8f2a2704-0">
              Detta ger en bild av att Försäkringskassans beslut skiljer sig
              åt i olika delar av landet. Men det är också en likartad bild
              när det gäller länsrätterna. Från rättssäkerhetssynpunkt känns
              det allvarligt om bostadsorten ska vara beroende av dels vilken
              behandling som man får av Försäkringskassan, dels hur ett eventuellt
              överklagande kommer att hanteras.
            </seg>
            <seg xml:id="i-e36e8751292d0f9d-0">
              I praktiken är länsrätterna sista instans i sådana här ärenden.
              Därför är länsrätternas agerande oerhört viktigt. Det krävs att
              de har en god och fungerande kompetens.
            </seg>
            <seg xml:id="i-8fe12e579dc6e295-0">
              För att få prövningstillstånd i kammarrätten krävs det speciella
              skäl, såsom att det är av vikt för rättstillämpningen, att det
              finns anledning att ändra ett domslut eller att så kallade synnerliga
              skäl föreligger. Det är mycket ovanligt att prövningstillstånd
              ges i kammarrätten.
            </seg>
            <seg xml:id="i-dced65e35bdb8afa-0">
              När ministern i dessa ärenden hänvisar till kammarrättsdomar
              ges ingen hel bild av sanningen bakom problematiken. Den stora
              skillnaden när det gäller ändringsfrekvensen har enligt min uppfattning
              att göra med kompetensfrågor. Försäkringsärendena är i regel omfattande
              och svåra. Det krävs en speciell insikt och ett speciellt kunnande
              för att upprätthålla kvaliteten både inom Försäkringskassan och
              i domsluten.
            </seg>
            <seg xml:id="i-e75535c104f39ebf-0">
              Det finns särskild anledning att fundera över rättssäkerheten
              i såväl Försäkringskassans som länsrätternas beslut. Det hänger
              bland annat ihop med den ökande ärendemängden och antalet avslag
              inom försäkringssystemet som i sin tur hänger ihop med de direktiv
              om åtstramningar som varit.
            </seg>
            <seg xml:id="i-43564d6164686315-0">
              Av ministerns svar att döma drar jag slutsatsen att hon inte
              anser att det finns några större problem i sammanhanget. Jag vill
              fråga om det är en riktig tolkning från min sida.
            </seg>
          </u>
          <note type="speaker" xml:id="i-a0fd5746cb1e1be4-0">
            Anf. 76 Justitieminister BEATRICE ASK (m):
          </note>
          <u who="unknown" xml:id="i-fa26c336cd746e26-23">
            <seg xml:id="i-af5d970c94043eeb-0">
              Herr talman! Jag vill börja med att svara på Peter Hultqvist
              fråga om jag inte tycker att det som här tagits upp är ett problem.
              Ja, jag tycker att det är ett jättestort problem att medborgare
              uppfattar att besluten blir olika i olika delar av landet. Som
              medborgare vill vi naturligtvis att reglerna ska tillämpas lika
              över hela landet. Då måste man analysera vad som är skälen till
              de utfall som interpellanten så noga beskrivit.
            </seg>
            <seg xml:id="i-eb6acfb901fd5dd0-0">
              I ärlighetens namn ska jag väl säga att jag inte har gjort någon
              forskningsstudie, men jag har i ärlighetens namn försökt titta
              på vad som kan vara skälen. Vill man närmare titta på orsakerna
              måste man göra en granskning av alla enskilda domar. Det har vi
              naturligtvis inte hunnit göra.
            </seg>
            <seg xml:id="i-f16a61e9ac87894d-0">
              Det kan, som jag sagt i mitt svar, finnas flera orsaker. Det
              kan vara så att det finns regionala skillnader i Försäkringskassans
              beslutsfattande. Det påverkar de olika länsrätternas ändringsfrekvens.
              Om skälet skulle vara att länsrätterna tillämpar reglerna olika
              borde det finnas skillnader i kammarrätternas ändringsfrekvens
              när det gäller länsrättsdomar. Några sådana skillnader har vi
              inte kunnat hitta.
            </seg>
            <seg xml:id="i-f74bf36d8159af93-0">
              Det kan också finnas skillnader när det gäller hur domstolen
              hanterar kompletteringar i mål till exempel om läkarintyg inges
              så det finns ett antal saker att fundera över. Det är självklart
              viktigt att försöka göra detta.
            </seg>
            <seg xml:id="i-a193a8d503b23fa0-0">
              Försäkringskassan håller dessutom som bäst på med en stor omorganisation
              av sin omprövnings- och processföringsverksamhet. Syftet är att
              få en mer enhetlig rättstillämpning. Det är väl för tidigt att
              nu bedöma eventuella effekter av den omorganisationen.
            </seg>
            <seg xml:id="i-1df0d2815abb6f30-0">
              Men jag tycker kanske att man också ska ha klart för sig att
              av Försäkringskassans samtliga beslut är det få beslut som överklagas
              och som därefter ändras av domstol. Det handlar om ungefär 2 promille
              av alla ärenden.
            </seg>
            <seg xml:id="i-a7866f14609fb542-0">
              Naturligtvis är det så att det när man ska döma i den här typen
              av ärenden krävs specialkunskaper. Alla ärendetyper är ju speciella.
              Förr i världen hade vi särskilda försäkringsdomstolar. De avskaffades
              på 1990-talet av det skälet att riksdagen noterade att de hade
              stora problem med att fungera väl. Det var långa handläggningstider
              och svårt att rekrytera jurister till det här. Man fick det inte
              att fungera på rätt sätt.
            </seg>
            <seg xml:id="i-ab8c1ad490ea9a6e-0">
              Jag har inte, om jag ska vara riktigt ärlig, haft skäl att ifrågasätta
              det beslutet. Däremot har vi naturligtvis skäl att fundera över
              länsrättsorganisationen framöver, vilket också gjorts i flera
              utredningar. Vi arbetar nu med resultatet av remissutfall och
              annat. Det är nämligen viktigt att hålla detta med specialisering
              och kompetens på en bra nivå och då någorlunda jämnt över landet
              ja, inte någorlunda; nivån ska vara jämn över landet. Det kräver
              en del förändringar. Det är synpunkter som vi har fått ursprungligen
              från länsrätterna själva.
            </seg>
            <seg xml:id="i-4ddbf034254a8b1c-0">
              Men det är inte alldeles enkelt att hitta en bra lösning på alla
              frågor av det enkla skälet att Sverige inte lätt indelas i fyrkanter,
              utan det är liksom lite styckevis och delt. Det där är alltså
              lite knöligt.
            </seg>
            <seg xml:id="i-9620916ef973f124-0">
              Min ambition är att det ska finnas tillräcklig kompetens i domstolarna
              för att hantera frågorna när dessa kommer till domstol. Utifrån
              den gjorda granskningen har jag inte kunnat hitta underlag som
              tyder på att det brister i domstolsbesluten och att det skulle
              vara skälet till olikheterna. Men det finns anledning att även
              fortsättningsvis fundera över detta. Jag delar uppfattningen att
              medborgarna måste veta att regler tillämpas på ett enhetligt sätt.
              Det är väl bra då att Försäkringskassan förändras och har för
              avsikt att förändra sin organisation för att också bidra till
              en sådan utveckling.
            </seg>
          </u>
          <note type="speaker" xml:id="i-fb9cfcdbb81bc99b-0">
            Anf. 77 PETER HULTQVIST (s):
          </note>
          <u who="peter_hultqvist_c9866b" xml:id="i-1208cf8649fda660-4">
            <seg xml:id="i-720be2558c4fab44-0">
              Herr talman! Jag har i min hand en tidningsartikel med rubriken
              Länsrätter dömer olika i överklagade ärenden. Vidare står det:
            </seg>
            <seg xml:id="i-f9189cd721a78231-0">
              Det är stora skillnader mellan hur länsrätterna runt om i landet
              dömer överklagade ärenden som rör beslut fattade av försäkringskassan.
              Det visar statistik som Dagens Nyheter har tagit fram.
            </seg>
            <seg xml:id="i-807cb88c13857cd9-0">
              Det är märkligt att det är så omotiverat stora skillnader, säger
              Jan Wressle, chef för processjuridiska enheten på försäkringskassan
              i Göteborg.
            </seg>
            <seg xml:id="i-43e592408435ab5f-0">
              Det jag tycker är särskilt intressant här är att det är en tjänsteman
              i Försäkringskassan som just sysslar med detta som så pass starkt
              och entydigt pekar på problemet.
            </seg>
            <seg xml:id="i-be5ed401d68066be-0">
              Jag tycker också att det är bra att ministern visar en öppen
              attityd i frågan att man funderar över länsrättsorganisationen.
              Hon markerar att det här är ett problem.
            </seg>
            <seg xml:id="i-da1f6d09511355f8-0">
              Just när det gäller kompetensfrågorna ska man ändå ha klart för
              sig att det under senare år har skett en hel del förändringar
              i samhället. I dag är det en mycket hårdare hållning inom Försäkringskassan
              än det var exempelvis för fem år sedan. Det i sin tur skapar situationer
              där människor känner sig orättvist behandlade och också ofta är
              missnöjda med beslut. Det leder till en helt annan ärendemängd
              i de här sammanhangen. Samhället har alltså förändrats.
            </seg>
            <seg xml:id="i-cfe2dcc9959944a8-0">
              I länsrätterna har man nu att ta ställning till många ärenden
              som man kanske inte riktigt har varit förberedd på. Det finns,
              menar jag, ett starkt behov av en djupgående insikt och av en
              rutin beträffande de här komplicerade försäkringsärendena. Man
              måste ha klart för sig att detta är komplicerat, att det inte
              är enkelt. Då är det också viktigt att långsiktigt upprätthålla
              förtroendet och respekten för domstolens förmåga att fatta rimliga
              och rättvisa beslut. Detta är alltså intimt förknippat med kompetens,
              fackkunskap och rutin.
            </seg>
            <seg xml:id="i-12840eb82ac56b3e-0">
              Jag vill också markera att det beträffande kammarrätten inte
              är alldeles enkelt att få prövningstillstånd. Det ska gärna vara
              så att man kan bedöma att ärendet på något sätt är prejudicerande
              för att det ska bli ett prövningstillstånd. Det är alltså sällsynt
              att ärenden går till kammarrätten.
            </seg>
            <seg xml:id="i-95290e3c53742467-0">
              I vårt grannland Finland finns det ett system med försäkringsdomstolar
              som hanterar sådant som arbetspension, folkpension, arbetslöshetsförmåner,
              vårdbidrag för pensionstagare, lönegaranti, bostadsbidrag, handikappbidrag
              med mera och den typen av frågor detta just för att garantera
              rättssäkerhet, likvärdighet och kompetens i samband med besluten.
            </seg>
            <seg xml:id="i-8b1563893060aa60-0">
              Jag satt inte i riksdagen eller var i en beslutande position
              när försäkringsdomstolarna en gång i tiden avskaffades. Men jag
              har vänner och kamrater som suttit med i den typen av instanser.
              Många gånger har de gjort bedömningen att fokuseringen och exaktheten
              i ärendebedömningarna och den totala kompetensen har påverkats
              av processen. Jag säger inte att det här ska återinföras med omedelbar
              verkan. Jag har i alla fall här i riksdagen väckt en motion om
              detta som man senare ska ta ställning till. Att något måste göras
              åt själva kompetensen när det gäller socialförsäkringsrätten i
              svenskt domstolsväsen är i alla fall min övertygelse efter det
              att jag har sett utfallet i rätt så många praktiska fall och efter
              det att jag under en rätt så lång period har följt de här ärendena.
            </seg>
            <seg xml:id="i-d29d2d178c689ee5-0">
              Just det förhållande som även ministern själv pekar på, att man
              upplever sig felaktigt behandlad och att risken finns att det
              blir förtroendeglapp, gör också att man funderar på att något
              måste göras.
            </seg>
            <seg xml:id="i-f1fd865024036401-0">
              Därför är min fråga: Är ministern beredd att studera det finska
              exemplet, och är ministern beredd att vidta åtgärder för att stärka
              kompetensen på just socialförsäkringsrättens område inom ramen
              för det rättssystem vi har?
            </seg>
          </u>
          <note type="speaker" xml:id="i-41fad48ef098351d-0">
            Anf. 78 Justitieminister BEATRICE ASK (m):
          </note>
          <u who="unknown" xml:id="i-fa26c336cd746e26-24">
            <seg xml:id="i-7940c02f70189dc4-0">
              Herr talman! På den sista frågan, om ministern är beredd att
              studera det finska exemplet, kan jag svara ja eftersom jag inte
              kan särskilt mycket om det. Jag får nog läsa på det.
            </seg>
            <seg xml:id="i-e4327cf237a5fb11-0">
              Låt mig gå tillbaka det vi har diskuterat. Det är inte så märkligt
              att en tjänsteman inom Försäkringskassan också oroligt pekar på
              skillnaderna i bedömningen och på att det skiljer mellan olika
              utfall.
            </seg>
            <seg xml:id="i-eacb70b030fc4c4f-0">
              Men det behöver inte betyda att felet ligger i domstolarna. Vi
              är överens, interpellanten och jag, om att de här skillnaderna
              är besvärliga. Vad jag försökte tydliggöra är att när vi har granskat
              hur domstolarna har arbetat i de här målen har vi inte kunnat
              finna något underlag eller något som tyder på att lagen tillämpas
              olika, i alla fall inte när det gäller läns- och kammarrätt.
            </seg>
            <seg xml:id="i-9342e187b9bcbb6b-0">
              När det gäller prövningstillstånd ska felaktiga avgöranden av
              myndigheter och länsrätter rättas av kammarrätt. Systemet med
              prövningstillstånd ändrar inte den ordningen. Om en kammarrätt
              finner att en länsrättsdom är felaktig ska prövningstillstånd
              meddelas och avgörandet rättas. Kammarrättens roll är därför i
              första hand att vara en garant för korrekta länsrättsavgöranden.
              Till det kommer ett visst ansvar för rättsbildningen.
            </seg>
            <seg xml:id="i-d9daaa24c344658d-0">
              Det tycker jag är rimligt. Felaktiga beslut måste kunna rättas
              till, och så ska det fungera. Finns det något exempel på att man
              har arbetat annorlunda vill jag väldigt gärna veta det.
            </seg>
            <seg xml:id="i-116af695a81c4595-0">
              Jag är av samma uppfattning som interpellanten att det är viktigt
              att människor känner förtroende för beslutsordningen både hos
              Försäkringskassan och i domstolarna. Det vi har anledning att
              fundera över är naturligtvis var problematiken sitter och rätta
              till det.
            </seg>
            <seg xml:id="i-f51852af55ab0fd6-0">
              Interpellanten sade att det har varit hårdare tillämpning de
              senaste åren. Ja, en del av förändringarna beror på att man vill
              återgå till det som är regelverkets syfte. Man gjorde ganska vida
              bedömningar av vad som var tillåtet och inte, och det kanske drog
              i väg lite grann. I den meningen kan det uppfattas som att det
              är svårare att få bidrag och annat än tidigare, men det sker i
              enlighet med reglerna. Det är nog snarast det.
            </seg>
            <seg xml:id="i-a931d243dadefbcd-0">
              Men det viktiga är som sagt att vi kan följa reglerna och att
              människor känner att oberoende av var i landet man befinner sig
              är det samma ordning som gäller. Där tror jag att det finns en
              hel del att rätta till eftersom det har varit väldigt olika bedömningar
              på olika håll.
            </seg>
            <seg xml:id="i-21392ba0940e4087-0">
              Vi ska naturligtvis inom domstolsorganisationen försöka försäkra
              oss om kompetens. Jag menar att det också görs. Jag vill plocka
              med länsrättsorganisationen i detta därför att det naturligtvis
              krävs en kunskap i de här frågorna, för att kunna hamna på rätt
              beslut, men också en insikt om att tillämpningen bör följa reglerna
              och inte vara olika i olika delar av landet.
            </seg>
            <seg xml:id="i-ced6fb2d43b8a245-0">
              Vi kommer nog att få anledning att följa detta framöver. Men
              vi ska vara försiktiga med att säga att felet sitter i domstolsorganisationen,
              för jag har inte funnit underlag för det i det arbete jag gjort
              inför den här interpellationsdebatten.
            </seg>
          </u>
          <note type="speaker" xml:id="i-a5a3efe1db2a87bc-0">
            Anf. 79 PETER HULTQVIST (s):
          </note>
          <u who="peter_hultqvist_c9866b" xml:id="i-1208cf8649fda660-5">
            <seg xml:id="i-897acc0b4af69a87-0">
              Herr talman! Jag vill peka på länsrätterna som var utgångspunkten
              för den här debatten. Man beslutar där är det ett rätt stort antal
              fall där det skiljer sig mellan olika delar av landet om att ändra
              Försäkringskassans beslut. Det kan bero på att de har tolkat regelverket
              åt det alltför hårda hållet och stramat åt det alltför mycket.
              Det kan vara orsaken till den här typen av beslut. När ministern
              beskriver att det handlar om att man följer regelverket vill jag
              säga att det också kan handla om att man är hårdare än regelverket
              och att det bygger på att man övertolkar de centrala direktiven.
              Från den politiska sidan uttrycker man sig ibland lite väl hårt
              om hur försäkringsärendena ska hanteras.
            </seg>
            <seg xml:id="i-55e7e7509002f507-0">
              I förvaltningslagen framgår det att man ska kunna få prövningstillstånd
              om det finns anledning till att få ändrat domslut. Det står i
              förvaltningslagen § 34 a. Det måste finnas en koppling till att
              det är prejudicerande och att man kan se att det är en uppenbar
              felaktighet. Det är inte helt enkelt. Jag vill upprepa att det
              inte är särskilt vanligt att man får prövningstillstånd i kammarrätten.
              Det här kan ministern analysera i sitt fortsatta arbete och ta
              med i bilden.
            </seg>
            <seg xml:id="i-246a01bb73bb4d8d-0">
              En annan sak som skulle kunna vara bra att driva i ett sådant
              här ärende för att föra det vidare är att kontakta jurister och
              människor som jobbar med socialförsäkringsrätt och hanterar den
              typen av ärenden, kanske advokater som ibland företräder klienter
              med sådana här problem. Det skulle kunna vara ett sätt att skaffa
              sig ökad kunskap för att kunna gå vidare på ett bättre sätt.
            </seg>
            <seg xml:id="i-72a670f1d50341d4-0">
              Slutligen: Är ministern beredd att vidta åtgärder för att förstärka
              kompetensen på socialförsäkringsrättens område? Den frågan fick
              jag inget svar på.
            </seg>
          </u>
          <note type="speaker" xml:id="i-0a735d8ce74877d7-0">
            Anf. 80 Justitieminister BEATRICE ASK (m):
          </note>
          <u who="unknown" xml:id="i-fa26c336cd746e26-25">
            <seg xml:id="i-81c30df8d7723012-0">
              Herr talman! Först vill jag säga att det kanske inte är så fruktbart
              att Peter Hultqvist och jag spekulerar om orsakerna till skillnaderna
              i länsrättsdomar i försäkringsärenden. Vi är överens om att det
              finns ett bekymmer och att vi bör försöka få reda på vad som är
              orsaken. Det tror jag är centralt.
            </seg>
            <seg xml:id="i-f727fa549b6255c9-0">
              Jag håller inte med om hur man kan få prövningstillstånd. Det
              är möjligen så att man inte ser så många prövningstillstånd, men
              då ska man sätta in i sammanhanget att det bara är 2 promille
              av Försäkringskassans beslut om sjukpenning som ändras i domstol.
              Precis som jag sade tidigare behöver det inte vara fråga om att
              få praxisbildning i ett ärende. Om det finns felaktigheter i ett
              beslut ska frågan hanteras. Det är ganska raka skrivningar, och
              det ska inte vara någon skillnad där.
            </seg>
            <seg xml:id="i-63501bff614f6ef9-0">
              Den tredje frågan som Peter Hultqvist tar upp är om jag är beredd
              att höja kunskaperna vad gäller försäkringsärenden i domstolarna.
              När det gäller länsrätterna är svaret ja. Det enda skälet till
              att vi jobbar med länsrättsorganisationen är att se till att vi
              försäkrar oss om hög kompetens och specialisering i bland annat
              försäkringsärenden. Det är otroligt viktigt. Då måste vi också
              få en bättre organisation där vi får en lite större massa av jurister
              som kan specialisera sig och kompetenshöja verksamheten. Det är
              otroligt viktigt, inte helt enkelt organisatoriskt, men jag tror
              att vi kommer att lösa det också.
            </seg>
          </u>
          <note xml:id="i-32038563ed32c463-7">
            Överläggningen var härmed avslutad.
          </note>
          <note xml:id="i-44cd7e6b5f0f3725-0">
            11 § Svar på interpellation 2008/09:162 om samhällets stöd vid
            vårdnadstvister
          </note>
          <note type="speaker" xml:id="i-de279db83deaabfb-0">
            Anf. 81 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-d8d6d2592ca1c9ea-0">
            <seg xml:id="i-d59e516427e9e03f-0">
              Herr talman! Lennart Axelsson har frågat mig vilka initiativ
              jag är beredd att ta för att stärka samhällets stöd till föräldrarna
              så att barnen i samband med vårdnadstvister så långt det är möjligt
              ska kunna få tillgång till båda sina föräldrar. Vidare har Lennart
              Axelsson frågat mig om jag kommer att verka för att kommunerna
              kompenseras enligt finansieringsprincipen som säger att kommunerna
              ska kompenseras för kostnader de får för beslut som fattas av
              staten de ökade socialbidragskostnaderna.
            </seg>
            <seg xml:id="i-10853c5c3d9bd219-0">
              När det gäller frågan om samhällets stöd till föräldrar i samband
              med vårdnadstvister vill jag först och främst understryka hur
              viktigt det är att barn får behålla en nära kontakt med båda sina
              föräldrar efter en separation och att föräldrar får allt det stöd
              de behöver för att kunna komma överens i frågor om vårdnad, boende
              och umgänge. Det är viktigt att tänka på att socialtjänsten och
              domstolarna har olika roller i ärenden om vårdnad, boende och
              umgänge. Utgångspunkten i både socialtjänstlagen och föräldrabalken
              är att samförståndslösningar är bäst för barnet.
            </seg>
            <seg xml:id="i-6405f4dc3a817819-0">
              Socialtjänsten kommer många gånger in i processen i ett tidigt
              skede när föräldrar själva söker upp familjerätten för att få
              hjälp med att komma överens i frågor om vårdnad, boende och umgänge.
              För att reglera en försöksverksamhet som påbörjades i kommunerna
              på 1970-talet infördes 1993 en bestämmelse i socialtjänstlagen
              som innebar en möjlighet för kommunerna att erbjuda föräldrar
              samarbetssamtal. Samtalen blev en obligatorisk uppgift för kommunerna
              1998. Det sker, enligt Socialstyrelsen som följt upp arbetet med
              samarbetssamtal, en utveckling av metoder i samarbetssamtalen
              så att dessa på många håll i dag har inslag av medling mellan
              parterna. Flera kommuner har i dag gruppverksamhet för barn som
              varit med om svåra vårdnadstvister, och det förekommer på enstaka
              håll också gruppverksamhet för föräldrar som befinner sig i svåra
              tvister.
            </seg>
            <seg xml:id="i-7e9b430722c3fec5-0">
              Domstolen kommer in i processen i de fall föräldrar inte kan
              komma överens. Om domstolen behöver underlag för sitt beslut kan
              den begära att socialnämnden genomför samarbetssamtal eller en
              utredning. Det förekommer också att socialnämnden genomför samarbetssamtal
              inom ramen för en utredning för att i möjligaste mån hjälpa föräldrar
              att komma överens. Men vi vet alla att tvister som handlar om
              vårdnad, boende och umgänge kan bli mycket infekterade och att
              föräldrar inte alltid förmår att se till barnets bästa när de
              är i konflikt med varandra. I samband med vårdnadsreformen 2006
              infördes därför ett medlingsinstitut genom en ny bestämmelse i
              föräldrabalken. Den bestämmelsen innebär att domstolen i en svår
              vårdnadstvist kan uppdra åt en medlare att försöka få föräldrarna
              att komma fram till en samförståndslösning som är till barnets
              bästa. Samtidigt med det nya medlingsinstitutet infördes en bestämmelse
              att rätten om det är lämpligt med hänsyn till målets beskaffenhet
              och övriga omständigheter ska verka för att föräldrarna når en
              samförståndslösning som är till barnets bästa.
            </seg>
            <seg xml:id="i-a63b2cb5329bad11-0">
              Ett sätt att förebygga konflikter mellan föräldrar kan vara att
              de får möjlighet till stöd i föräldraskapet under barnets hela
              uppväxt. Ett väl utvecklat stöd kan medverka till att förebygga
              konflikter mellan föräldrar som, om de inte löses, riskerar att
              leda till komplicerade vårdnadstvister. Regeringen har därför
              tillsatt en utredning som nu i december ska lämna förslag på en
              långsiktig strategi för en kvalitetshöjande kompetensuppbyggnad
              och utveckling av samhällets erbjudande av stöd och hjälp till
              kvinnor och män i deras föräldraskap.
            </seg>
            <seg xml:id="i-000a3e4c7099fd0a-0">
              Så till Lennart Axelssons andra fråga som rör socialbidragstagandet.
              Finansieringsprincipen är inte tillämplig när det till exempel
              gäller förändringar i de statliga transfereringssystemen. Den
              mest centrala uppgiften för regeringen är emellertid att få fler
              i arbete och att minska utanförskapet. Regeringen har därför genomfört
              nödvändiga reformer inom arbetsmarknadspolitiken och sjukförsäkringen.
              Antalet personer med sjuk- och aktivitetsersättning fortsätter
              att minska som en följd av regeringens reformer inom sjukförsäkringen.
              Den sammantagna bilden är positiv, men regeringen är samtidigt
              medveten om att antalet personer med ekonomiskt bistånd kan komma
              att öka något under de närmaste åren. Vid behov kommer därför
              åtgärder att övervägas för att motverka en ökning av det ekonomiska
              biståndet.
            </seg>
          </u>
          <note type="speaker" xml:id="i-c5e2879534412b8a-0">
            Anf. 82 LENNART AXELSSON (s):
          </note>
          <u who="lennart_axelsson_82f7c1" xml:id="i-412b00d579bb2f25-0">
            <seg xml:id="i-b29c9bc2d1f3fd47-0">
              Fru talman! Tack, Maria Larsson, för svaret! Största delen av
              svaret är en historisk beskrivning av hur utvecklingen har varit
              under ett antal decennier. Det är i och för sig intressant att
              lyssna på, men det är inte så mycket framåtsyftande i den delen.
              Som nämndes har regeringen tillsatt en utredning som handlar om
              att stötta föräldrar under föräldraskapet för att man ska undvika
              att hamna i situationer där det kan uppstå tvister om vårdnad.
              Jag håller helt och hållet med om att det naturligtvis är bra
              om man kan komma dithän. Utredningen ska lämna sitt svar under
              december, som framgår av svaret. Jag undrar om Maria Larsson kan
              säga vid vilken tidpunkt den kommer att lämnas, för jag ska med
              stort intresse ta del av den när den kommer.
            </seg>
            <seg xml:id="i-1c988040ae5e58a4-0">
              Bakgrunden till interpellationen är ett par samtal som jag har
              haft med en ung man i Frövi hemma i Örebro län som via egna erfarenheter
              av en separation handfast har fått uppleva det stöd som samhället
              ger men ibland också den brist på stöd som han kan känna. Hans
              beskrivning av situationen är att han som man och pappa har upplevt
              sig befinna sig i ett underläge när han försökt få samma möjligheter
              som barnens mor att leva upp till sin roll som förälder. Det här
              är naturligtvis hans upplevelser, och det finns förmodligen lika
              många fall där kvinnor kanske av ekonomiska eller andra skäl befinner
              sig i ett svårt läge. Men det här är i alla fall hans bild av
              det.
            </seg>
            <seg xml:id="i-0708a05a0d33f399-0">
              Jag har själv en bakgrund som socialnämndsordförande i min hemkommun
              Nora. Det var då, och jag tror mig kunna säga att det är likadant
              i dag, en väldigt stor övervikt av kvinnor som jobbade som socionomer
              och liknande. Jag träffade så sent som i går fyra stycken som
              studerar på Socialhögskolan i Örebro, och samtliga fyra var kvinnor.
              De var väldigt engagerade i och för sig. Men det är klart att
              det vore en fördel om man kunde ha en mer jämn könsfördelning,
              tycker jag.
            </seg>
            <seg xml:id="i-e77777e9dbba5049-0">
              Den här killen nämner också konkreta exempel på sådant som han
              tycker att det inte finns någon riktigt bra lösning på i dag.
              Det handlar till exempel om hur barnbidraget fördelas mellan den
              förälder som har barnet skrivet hos sig och den andra. Enligt
              honom har kvinnan ett försteg just när det gäller hur barnbidraget
              fördelas.
            </seg>
            <seg xml:id="i-b7fe5559681cf7a0-0">
              Bostadsbidraget är också en sådan sak som skiljer sig åt mellan
              den förälder som har barnet mantalsskrivet hos sig och den andra
              föräldern, även om man delar så att barnet bor 14 dagar hos vardera
              föräldern.
            </seg>
            <seg xml:id="i-79a2a94c44c15d94-0">
              Det här kan man naturligtvis se som någonting som är beroende
              på kön. I alla fall är det så han upplever det. Jag skulle vilja
              ställa frågan till ministern om hon också kan se att det finns
              en genusproblematik i hanteringen av vårdnadstvister och hur man
              i så fall skulle kunna komma åt den.
            </seg>
          </u>
          <note type="speaker" xml:id="i-df1848c1d5b45042-0">
            Anf. 83 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-d8d6d2592ca1c9ea-1">
            <seg xml:id="i-acc35570230b1be7-0">
              Fru talman! Tack för interpellationen i ett angeläget ärende!
              En del av de frågor som interpellanten tar upp nu ligger inte
              inom mitt område utan bör snarare ställas till Cristina Husmark
              Pehrsson, till exempel när det handlar om barnbidrag.
            </seg>
            <seg xml:id="i-595ca348a65fdc37-0">
              Vi är överens om, vilket jag är väldigt glad för, behovet av
              ökade insatser för att stödja föräldrar i föräldraskapet och för
              att också kunna förebygga att vårdnadstvister uppstår. Kunskap,
              möjlighet till coachning och nätverksbygge med andra föräldrar
              är ett instrument för att bygga relationer som kan vara längre
              över tid till gagn för barnet.
            </seg>
            <seg xml:id="i-b0dc6fb5fe5be127-0">
              Föräldrastödet är framför allt till för barnets skull, för vi
              vet av samfällda forskningsrapporter att det stärker barnets psykiska
              hälsa och också barnets fysiska hälsa. Därför har vi gett det
              här uppdraget som ska vara slutfört i december. Med tanke på helger
              och annat kommer det nog att redovisas en bit in i januari, men
              som sagt var ska arbetet vara slutfört i december. Men det kommer
              snart att presenteras. Det kommer då att finnas möjlighet till
              en bra presentation som kan nå ut till kommunerna under mars månad.
              Det här hoppas vi ska vara ett bra metodverktyg för kommunerna
              som kan använda sig av det för ett föräldrastöd.
            </seg>
            <seg xml:id="i-7f8c2e927eb33ef8-0">
              Vi har också pengar avsatta i budgeten för att kunna ge kommunerna
              en initial stödinsats. Vi vet att stödet till föräldrar ser väldigt
              olika ut i landet. Ofta finns det ett stöd på plats för föräldrarna
              under barnets första levnadsår vilket är bra, för det är ett väldigt
              känsligt år när man precis har blivit förälder och en ny part
              ska finnas med i det som förut kanske har varit en tvåsamhet.
              Då är det väldigt bra och viktigt att stödet finns. Men vi ser
              också behovet av att bygga ut det här stödet till barnets hela
              uppväxt. Ända upp i tonårsåldern ska stödet finnas på plats.
            </seg>
            <seg xml:id="i-c106f875f2b16a30-0">
              Att visa på en strategi för hur man kan göra det här ute i kommunerna
              har vi funnit vara en viktig nationell angelägenhet och som sagt
              var också lite pengar för att initialt intressera kommunerna att
              skapa bra strategier för det här arbetet.
            </seg>
            <seg xml:id="i-d32a20bc2a27021c-0">
              På frågan om genusproblematik i vårdnadskonflikter kan jag varken
              svara ja eller nej, för kunskapsläget är för dåligt. Över huvud
              taget vet vi väldigt lite om det här med våld vid vårdnadskonflikter.
              Både socialtjänsten och domstolen har att göra en riskbedömning.
            </seg>
            <seg xml:id="i-5b6382d05824a961-0">
              Mycket av kunskapen finns inte för handen. Vi har gett en uppgift
              till Institutet för utveckling av metoder i socialt arbete vid
              Socialstyrelsen att titta på och inventera kunskapen på området
              när det handlar om våld i vårdnadstvister.
            </seg>
            <seg xml:id="i-e203c9109aed08fe-0">
              Överlag är kunskapsläget alldeles för dåligt. Vi håller på att
              förbättra det. Men det räcker inte för att säga om det finns någon
              grund för den berättelse som interpellanten återger och om det
              är något som är vanligt förekommande som förekommer i fler kommuner.
              Här behöver vi helt enkelt öka kunskapen på området, och det är
              angeläget att göra det.
            </seg>
          </u>
          <note type="speaker" xml:id="i-628c4bd82a95d5ff-0">
            Anf. 84 LENNART AXELSSON (s):
          </note>
          <u who="lennart_axelsson_82f7c1" xml:id="i-412b00d579bb2f25-1">
            <seg xml:id="i-feecf31b67c25af9-0">
              Fru talman! Jag uppskattar att ministern säger sig vara beredd
              att ta initiativ till att man ska se över frågorna om genusproblematiken.
              Jag ser fram emot en sådan undersökning.
            </seg>
            <seg xml:id="i-40855d123fdbb611-0">
              Jag hade också en annan fråga som kanske inte i alla delar tangerar
              ministerns ansvarsområde heller. Den gällde finansieringen och
              liknande saker. Men det är trots allt som representant för regeringen
              som ministern också är här.
            </seg>
            <seg xml:id="i-87f62fd06ae4ae74-0">
              I svaret skriver man att regeringen är medveten om att antalet
              personer med ekonomiskt bistånd kan komma att öka något under
              de närmaste åren och att man vid behov kommer att föreslå eller
              överväga åtgärder för att motverka en ökning av det ekonomiska
              biståndet.
            </seg>
            <seg xml:id="i-8a21e4c9ff8b6adc-0">
              Då ställer jag mig naturligtvis frågan: När är det?
            </seg>
            <seg xml:id="i-f1b8ad9d12976db7-0">
              Vi kan i dag läsa att Arbetsförmedlingen i en prognos säger att
              145 000 fler kommer att stå utan sysselsättning och att arbetslösheten
              kommer att stiga till 9 procent senast 2010. Dessutom kommer ett
              antal tusen människor att hamna utanför sjukförsäkringssystemet
              på grund av det beslut som regeringen har tagit. Kopplat till
              antalet arbetslösa vet vi också att en halv miljon människor har
              valt att lämna arbetslöshetskassan av ekonomiska skäl eftersom
              det har blivit så dyrt.
            </seg>
            <seg xml:id="i-779bc2d90f6b91c9-0">
              Bland de människor som nu kommer att få svårt med ekonomin finns
              givetvis ett stort antal barnfamiljer. Alla som har levt under
              små omständigheter och behövt vända på pengarna vet att det utsätter
              förhållandet för stora påfrestningar, just på grund av att pengarna
              inte räcker till allt som man skulle behöva.
            </seg>
            <seg xml:id="i-928a899cf6c9cf86-0">
              Min fråga när det gäller den delen är hur Maria Larsson ser på
              alla de tillkommande fall som socialförvaltningarna kommer att
              få hantera av den anledningen, alltså inte för att man har gått
              skilda vägar utan som sökande av försörjningsstöd.
            </seg>
            <seg xml:id="i-bbbd2e75607c157d-0">
              Maria Larsson skriver också att finansieringsprincipen inte är
              tillämplig när det gäller till exempel förändringar i de statliga
              transfereringssystemen. Jag kan förstå att det inte är helt enkelt
              att räkna ut hur mycket pengar kommunerna behöver lägga ut till
              följd av de beslut som regeringen har fattat. Det finns ändå en
              relevans i det. När man har mindre pengar i kommunerna kommer
              man inte att kunna göra alla de bra saker som man annars skulle
              kunna göra. På det viset tycker jag att frågan ändå hör ihop med
              huvudfrågan: Hur kan samhället ge bättre stöd till de familjer
              som behöver det när de inte själva har förmågan att sätta barnets
              bästa i främsta rummet?
            </seg>
          </u>
          <note type="speaker" xml:id="i-921ab338ffd00c88-0">
            Anf. 85 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-d8d6d2592ca1c9ea-2">
            <seg xml:id="i-dcd29bc44041edde-0">
              Fru talman! Låt oss först klara ut finansieringsprincipen. Den
              gäller när nya uppgifter som tidigare inte har tillhandahållits
              av kommunerna görs obligatoriska. Då har kommunerna all rätt att
              åberopa finansieringsprincipen, och då brukar vi också hitta sätt
              att lösa det tillsammans med Sveriges Kommuner och Landsting.
              Det gäller dock inte vid förändringar som uppstår av andra orsaker.
            </seg>
            <seg xml:id="i-957948ab343ef096-0">
              Regeringen har haft som en absolut målsättning, redan från det
              vi tillträdde, att öka antalet personer som kan komma i arbete.
              Tack och lov befinner vi oss i en situation där vi vid ingången
              av lågkonjunkturen hade 180 000 fler i arbete än när vi tog över
              regeringsmakten från interpellantens parti. Detta ska vi vara
              glada och tacksamma för. Vi har alltså ett annat utgångsläge än
              vad vi hade haft med en bibehållen regering.
            </seg>
            <seg xml:id="i-ed010a5d993ec8c7-0">
              Jag kan vara lite orolig och bekymrad över att Socialdemokraterna
              har lagt fram en budget som skulle skapa 60 000 färre jobb. Det
              skulle späda på lågkonjunkturen och minska möjligheten att ha
              många människor i arbete, vilket har direkt bäring på kommunernas
              ekonomi.
            </seg>
            <seg xml:id="i-1c01155e3657a285-0">
              I budgeten, som träder i kraft vid årsskiftet, har vi också beaktat
              att kommunerna har en lågkonjunktur att möta och att man i många
              kommuner förmodligen har ett vikande skatteunderlag.
            </seg>
            <seg xml:id="i-f67705cc9ae26bd0-0">
              Det är också anledningen till att vi har tillfört extra resurser
              till kommunerna, 6 miljarder kronor. Inte minst är sänkningen
              av arbetsgivaravgiften med 1 procentenhet en starkt bidragande
              orsak till att kommunerna kan förbättra sin ekonomiska situation.
              Kommunerna har som vi bägge vet ett stort antal anställda. Därför
              får denna reform, som är generell, ett stort genomslag i kommunerna.
              Det är positivt. Det har gjorts just med tanke på att vi inte
              ska behöva skära i välfärden när vi möter en lågkonjunktur.
            </seg>
            <seg xml:id="i-91d083bf619bfa2c-0">
              Här är Sverige lite unikt. Vi har kanske de bästa förutsättningarna
              i Europa. Vi har lagt fram en budget som innehåller reformer som
              vi har sparat ihop till i två år. Många regeringar i Europa försöker
              nu hitta sätt att få ihop sin budget genom att skära i välfärden.
              Det är vi besparade från. Vi befinner oss i ett bra läge med tanke
              på de stora utmaningar vi står inför. Vi vet inte var det slutar
              med den lågkonjunktur som vi har sett början på.
            </seg>
            <seg xml:id="i-f16d499017a5b704-0">
              Jag vill också ge lite statistik när det gäller utvecklingen
              av socialbidraget. Vi har haft ett stort flyktingmottagande. Många
              flyktingar har kommit från Irak. Det har naturligtvis spelat roll
              när vi tittar på socialbidragens utveckling eftersom socialbidraget
              också används som introduktionsersättning för nyanlända invandrare
              har.
            </seg>
            <seg xml:id="i-c1a5ba4f1d047430-0">
              Tittar man på första till tredje kvartalet har utbetalningarna
              ökat med totalt 2 procent. Exkluderar vi personer som är nyanlända
              minskade utbetalningarna av ekonomiskt bistånd i kommunerna med
              1 procent. Det minskade alltså i år. Det gjorde det också 2007.
            </seg>
            <seg xml:id="i-d786b72624fff08c-0">
              Tittar vi bara på det tredje kvartalet ökade utbetalningarna
              med 1 procent. Det är fortfarande ganska små tal, men vi har inte
              sett var det slutar. Jag tror också att det ekonomiska biståndet
              kan öka inför kommande år eftersom situationen är som den är med
              finansiell oro och många varsel. Vi vet inte exakt hur stor arbetslösheten
              blir och vilka varsel som faller ut. Jag kan dock se att det finns
              en fara för ett ökat ekonomiskt bistånd i kommunerna. Då känns
              det bra att vi har lagt extra resurser till kommunerna i 2009
              års budget.
            </seg>
          </u>
          <note type="speaker" xml:id="i-f9d15ad4635e2c20-0">
            Anf. 86 LENNART AXELSSON (s):
          </note>
          <u who="lennart_axelsson_82f7c1" xml:id="i-412b00d579bb2f25-2">
            <seg xml:id="i-a42c651c1d80d9bc-0">
              Fru talman! Ibland funderar man på vilken verklighet vi talar
              utifrån. De flesta i de kommuner jag befinner mig i under veckosluten
              delar inte den bild Maria Larsson lyfter fram. I min hemkommun
              visar de senaste socialbidragssiffrorna, som kom alldeles nyss,
              att kostnaderna har ökat med 37 procent sedan 2007. Då är introduktionsbidraget
              borträknat.
            </seg>
            <seg xml:id="i-21c3872e8ad140ca-0">
              Jag vet att det ser olika ut i olika kommuner, men det finns
              trots allt ett ganska stort antal kommuner runt om i Sverige som
              har ungefär samma situation som min hemkommun. Det finns också
              ett antal kommuner som har sett sig tvingade att föreslå skattehöjningar
              till nästa år på grund av försämrad ekonomi.
            </seg>
            <seg xml:id="i-d277a4621076fa09-0">
              Att man skulle ha väldigt goda dagar ute i kommunerna, som jag
              nästan uppfattar det när Maria Larsson beskriver det, vill jag
              nog starkt vända mig emot.
            </seg>
            <seg xml:id="i-68ad557f06096798-0">
              Jag tror inte att de människor som i dag står inför att bli utan
              jobb och kanske hamna på en arbetslöshetsersättning på runt 50
              procent av den tidigare inkomsten, vilket inte är ovanligt på
              grund av att det finns ett tak på ersättningen och nivåerna har
              sänkts, och inte heller de grupper som kommer att stå utan sjukersättning,
              håller med Maria Larsson om den förhållandevis ljusa bild som
              hon beskriver.
            </seg>
          </u>
          <note type="speaker" xml:id="i-89d2f77877cc53b1-0">
            Anf. 87 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-d8d6d2592ca1c9ea-3">
            <seg xml:id="i-59f94f21f81de698-0">
              Fru talman! Jag tycker att vi ska försöka teckna en realistisk
              bild. Den statistik som vi har säger att ökningen av ekonomiskt
              bistånd under 2008 har varit 1 procent på totalen, om vi inte
              räknar nyanlända flyktingar.
            </seg>
            <seg xml:id="i-5bbcb49483b33529-0">
              Jag är också medveten om att det ser väldigt olika ut i olika
              kommuner. Situationen med varsel nu slår väldigt olika över landet.
              Det kan bli mycket kännbart, inte minst för många små kommuner
              som inte har så mycket marginaler. Och vi ser ett antal kommuner
              som behöver höja skatten. Men min poäng var att vi har sett behovet
              i ett tidigt skede och därför gått in med mer resurser till kommunerna.
            </seg>
            <seg xml:id="i-5db3d75b95a326dc-0">
              Läget är mycket bättre än det hade varit om Socialdemokraternas
              budget hade gällt. Då hade ytterligare 60 000 varit arbetslösa
              och ekonomin ute i kommunerna varit sämre. Låt mig säga det igen.
            </seg>
            <seg xml:id="i-e1fd3f9489e6ce19-0">
              Vi har vidtagit en del åtgärder bara de senaste dagarna för att
              förbättra situationen, för att inte så många människor ska behöva
              gå ut i arbetslöshet. Det handlar om ett förstärkt stöd till nya
              arbetslösa och korttidsarbetslösa genom en förbättrad coachning.
              Det handlar om ett förstärkt stöd till de långtidsarbetslösa,
              där vi fördubblar nedsättningen av arbetsgivaravgiften för nystartsjobben.
              Det handlar om förstärkning av både yrkesvux och yrkeshögskolan
              med fler platser. Vi har också ett ROT-avdrag på plats från och
              med i går.
            </seg>
            <seg xml:id="i-13ad0cf7b481326b-0">
              Det här är insatser som är gjorda och beslutade bara de senaste
              dagarna, och de kan förbättra situationen något.
            </seg>
            <seg xml:id="i-61514388841fcc3b-0">
              Jag vet att det för var och en som drabbas av arbetslöshet är
              ett stort problem hur man ska klara sin försörjning. Det är klart
              att man känner oro för framtiden. Men man ska också se att vi
              försöker rusta Sverige i tider av lågkonjunktur för att bättre
              kunna möta framtiden. Vi har gjort åtskilliga insatser för att
              vi ska klara oss igenom det här utan att alltför många ska behöva
              använda sig av ekonomiskt bistånd, så att de i stället kan gå
              in i utbildning och komma vidare ut på arbetsmarknaden igen.
            </seg>
          </u>
          <note xml:id="i-32038563ed32c463-8">
            Överläggningen var härmed avslutad.
          </note>
          <note xml:id="i-638c13bcba85cf73-0">
            12 § Svar på interpellation 2008/09:112 om vård till papperslösa
          </note>
          <note type="speaker" xml:id="i-74fdbb7033f007ec-0">
            Anf. 88 Socialminister GÖRAN HÄGGLUND (kd):
          </note>
          <u who="carina_hagg_cdfd56" next="cont" xml:id="i-a16e4395a9a6e10e-0">
            <seg xml:id="i-01fb02fb2bc0583f-0">
              Fru talman! Gunvor G Ericson har frågat mig vilka initiativ jag
              kommer att ta för att en tidsplan ska bli allmänt känd för direktiv
              till utredningen om att utreda hur papperslösa och asylsökande
              ska få tillgång till hälso- och sjukvård på i allt väsentligt
              lika villkor som övriga invånare. Gunvor G Ericson har också frågat
              mig vilka åtgärder jag kommer att vidta för att en utredning snarast
              ska tillsättas.
            </seg>
            <seg xml:id="i-028aac3f0bf7df64-0">
              Enligt hälso- och sjukvårdslagen (1982:763) är landstingen skyldiga
              att erbjuda omedelbar hälso- och sjukvård till alla som vistas
              inom landstinget, även de som inte är bosatta där. Denna skyldighet
              omfattar även personer som vistas i Sverige utan tillstånd. Landstingen
              är inte skyldiga att tillhandahålla vården kostnadsfritt eller
              till ett särskilt lågt pris men får samtidigt inte neka patienten
              omedelbar vård på grund av bristande betalningsförmåga.
            </seg>
          </u>
          <note xml:id="i-4ace01e78ab2a0ac-0">
            Reglerna om hälso- och sjukvård och tandvård för asylsökande
            med flera återfinns i lagen (2008:344) om hälso- och sjukvård
            åt asylsökande med flera som trädde i kraft den 1 juli i år. Lagen
            innebär i allt väsentligt en kodifiering av den vård som berörda
            personer tidigare erbjudits enligt överenskommelser mellan staten
            och Sveriges Kommuner och Landsting.
          </note>
          <u who="carina_hagg_cdfd56" prev="cont" xml:id="i-367a82d4f1d166a4-0">
            <seg xml:id="i-b030adac7c402126-0">
              Enligt gällande lagstiftning erbjuds asylsökande barn samma hälso-
              och sjukvård samt tandvård som barn bosatta i Sverige. Detsamma
              gäller även för barn till föräldrar som undanhåller sig verkställighet
              av avvisningsbeslut, barn som i debatten brukar kallas för gömda
              barn. För asylsökande vuxna erbjuder Sverige omedelbar vård och
              vård som inte kan anstå, det vill säga sådan vård som behövs för
              att förebygga akuta sjukdomstillstånd.
            </seg>
            <seg xml:id="i-bbaa0fd373b0e903-0">
              För personer som inte sökt nödvändiga tillstånd för vistelse
              i Sverige finns ingen lagstadgad skyldighet för landstingen att
              erbjuda vård på samma villkor som för personer bosatta i Sverige.
            </seg>
            <seg xml:id="i-f9e9a1eebeab0dc1-0">
              Jag anser inte att dagens ordning är tillfredsställande. När
              det gäller frågan om en eventuell utvidgning av vårdens omfattning
              för vissa grupper krävs att en utredning ser över detta. Regeringen
              har därför i budgetpropositionen för 2009 aviserat att en särskild
              utredare kommer att få i uppdrag att utreda frågan. Utredaren
              ska fästa särskild vikt vid barns behov.
            </seg>
            <seg xml:id="i-1b78649443df1884-0">
              Arbete pågår för närvarande med att utarbeta direktiv till denna
              utredning. Ambitionen är att utredningen ska kunna påbörja sitt
              arbete under våren 2009. Utredningsdirektiv kommer att bli offentliga
              så snart som de beslutats av regeringen enligt gängse regler för
              hur utredningsdirektiv utarbetas och offentliggörs.
            </seg>
          </u>
          <note type="speaker" xml:id="i-b6e6e654932ced76-0">
            Anf. 89 GUNVOR G ERICSON (mp):
          </note>
          <u who="jan_ericson_aca06f" xml:id="i-64dee87c5c04652c-0">
            <seg xml:id="i-fcddaa547c6c9fa0-0">
              Fru talman! Tack för svaret!
            </seg>
            <seg xml:id="i-94d07aeda05acaa6-0">
              Jag har pratat med många ute i landstingen som gärna vill se
              en nationell lagstiftning, och jag är glad att socialminister
              Göran Hägglund erkänner att vården till papperslösa inte är tillfredsställande.
              Men tidsplan och handling för att åtgärda dessa brister saknas
              i mångt och mycket fortfarande. Att ni i regeringen inte har kunnat
              komma överens om direktiven till utredningen innebär tyvärr att
              regeringen förhalar vård till papperslösa människor.
            </seg>
            <seg xml:id="i-e957c4d43a8c84da-0">
              När lagen om vård till asylsökande, som faktiskt placerar Sverige
              i den humanitära bottenligan i Europa, antogs i början av sommaren
              sade både kristdemokratiska och folkpartistiska ledamöter i debatten
              att det inom kort skulle tillsättas en utredning för att förbättra
              situationen för papperslösa. Jag tvivlar inte på att det fanns
              en ärlig avsikt i det.
            </seg>
            <seg xml:id="i-29a018c02e62dacf-0">
              Nu, sex månader senare, har ni ändå inte kommit överens om direktiven
              till utredningen, och jag lider verkligen med de människor som
              drabbas på grund av den här förhalningen av frågan.
            </seg>
            <seg xml:id="i-462876a77174a8f3-0">
              Rätten till hälso- och sjukvård är en mänsklig rättighet. FN
              har kritiserat Sverige för att inte leva upp till de mänskliga
              rättigheterna och rätten till hälsa. Och tyvärr kan man säga att
              regeringen använder sjukvård som ett oetiskt migrationspolitiskt
              verktyg så som det nu fungerar.
            </seg>
            <seg xml:id="i-947ae6044c7ea249-0">
              Jag förstår att socialminister Göran Hägglund inte är nöjd med
              dagens ordning, och jag är glad att han i svaret säger att dagens
              ordning inte är tillfredsställande. Men vad är det som gör att
              det är så svårt att komma överens och komma fram med direktiv?
            </seg>
            <seg xml:id="i-f6ea63761ce92e57-0">
              Kommer utredningen i gång våren 2009, som din ambition är, kanske
              en lag kan bli gällande 2011 efter att förslag har lagts fram,
              remissomgång och så vidare. Men vad ska vi göra för alla de människor
              som berörs till dess? Ska barn bli lidande för att deras föräldrar
              inte vågar söka vård? Ska gravida nekas mödravård med risk för
              fosterskador? Nej, jag tycker inte det.
            </seg>
            <seg xml:id="i-7c9e3c7b29858c51-0">
              I väntan på den utredning som ni planerar att genomföra borde
              vi kanske hitta någon form av övergångsregler som lever upp till
              FN:s konvention och tankar om mänskliga rättigheter så att dessa
              människor inte far illa, åtminstone när det gäller barnen. Jag
              frågar ändå Göran Hägglund om han är beredd att införa övergångsregler
              i avvaktan på utredningen så att vi löser det för de allra mest
              utsatta, det vill säga barnen och de föräldralösa.
            </seg>
            <seg xml:id="i-8f23a79e8d5eb3a3-0">
              Faktum är att flera landsting själva har fattat beslut i frågan.
              Ungefär hälften av landstingen har fattat beslut medan andra inte
              har gjort det eller det är otydligt vilka regler som gäller. I
              Skåne, där beslut har fattats, har Sverigedemokraterna överklagat
              beslutet, och dom väntas före jul. Man har alltså antagit en policy
              om subventionerad vård till gömda flyktingar.
            </seg>
            <seg xml:id="i-d22ba60de2739f4c-0">
              Enligt hälso- och sjukvårdslagen, precis som ministern sade,
              har man rätt till akut och omedelbar vård som inte kan anstå.
              Men så som det fungerar i dag är situationen inte tillfredsställande.
              Är det inte rimligt att kunna få övergångsregler för de allra
              mest utsatta?
            </seg>
          </u>
          <note type="speaker" xml:id="i-7149f6d70cb6b4e8-0">
            Anf. 90 ULF NILSSON (fp):
          </note>
          <u who="ulf_nilsson_15fa88" xml:id="i-a5775dd3fde028d5-0">
            <seg xml:id="i-75ac4af2b183042b-0">
              Fru talman! Diskussionen om vård för alla människor i Sverige
              på lika villkor är en väldigt viktig diskussion. Det är en viktig
              fråga som Gunvor G Ericson tar upp. Den hör naturligtvis också
              samman med allmänna flyktingpolitiska frågor.
            </seg>
            <seg xml:id="i-0378caaa746644b0-0">
              Min och Folkpartiets utgångspunkt när det gäller asylfrågor är
              att vi ska ha en rättssäker ordning. Men när en person får nej
              på sin ansökan om uppehållstillstånd i Sverige efter möjlighet
              att överklaga och så vidare får vi också acceptera att en del
              människor måste lämna landet och i värsta fall mot deras egen
              vilja.
            </seg>
            <seg xml:id="i-ff97cd781558216a-0">
              Detta är inte samma sak som att inte alla människor har vissa
              grundläggande mänskliga rättigheter. Man har inte alla medborgerliga
              rättigheter om man vistas i Sverige illegalt. Men man har rätt
              till liv och hälsa.
            </seg>
            <seg xml:id="i-2f50a804ca40a5f5-0">
              Därför är det enligt Folkpartiets och min personliga uppfattning
              en stor human skandal att Sverige under så många år inte har tagit
              tag i dessa frågor. Vi ser många exempel på oacceptabla konsekvenser.
            </seg>
            <seg xml:id="i-30d267828508a6c1-0">
              Jag träffar till exempel engagerade människor från Röda Korset
              som har berättat om hur personer med diffusa trötthetssymtom inte
              har blivit mottagna på mottagningar men återkommit ett halvår
              senare med en redan utvecklad cancertumör.
            </seg>
            <seg xml:id="i-19d9cdce9b27108d-0">
              Andra har nekats vård vid diffusa smärtor som visat sig vara
              blindtarmsinflammation som leder till komplikationer. Det är ständigt
              en mängd sådana situationer där människor i receptionen tvingas
              fatta beslut: Ska vi ta emot den här människan som inte har en
              patientbricka, eller ska vi inte ta emot henne?
            </seg>
            <seg xml:id="i-8b8a735002b4a7b2-0">
              Läkare vittnar om att dessa beslut bryter mot den grundläggande
              läkareden och det som över huvud taget alla som jobbar i vården
              utgår ifrån, nämligen att rädda liv.
            </seg>
            <seg xml:id="i-0df56abc083b24e9-0">
              Sverige är ett av de få länder som inte ger gömda och papperslösa
              vård. Paul Hunt, FN:s sändebud i de här frågorna, nämndes i interpellationen.
              Han konstaterar att Sverige är dåligt på just den här punkten.
            </seg>
            <seg xml:id="i-0c58581d64f6a30d-0">
              Han konstaterar också att det inte vore förenligt med några större
              kostnader om denna lilla grupp fick större möjligheter till vård
              på samma villkor som svenskar och övriga boende i Sverige.
            </seg>
            <seg xml:id="i-f100da21eabb0b28-0">
              Nu är utgångspunkten för den här diskussionen av det under tolv
              års socialdemokratiskt regerande inte har hänt någonting. Både
              Vänsterpartiet och Miljöpartiet har under den tiden agerat för
              en förändring. Men det har man inte lyckats åstadkomma.
            </seg>
            <seg xml:id="i-012847e8532a1477-0">
              Alla vet att allianspartierna har haft delvis olika utgångspunkter
              i flyktingpolitiken. Men vi har samarbetat väldigt bra. Vi har
              till exempel tillsammans med Miljöpartiet infört arbetskraftsinvandring
              och öppnare gränser.
            </seg>
            <seg xml:id="i-83c4559077d176d2-0">
              Jag är väldigt glad över att det i årets budgetproposition finns
              ett löfte om en utredning om vård för gömda och papperslösa. Det
              är ett steg framåt som är betydligt större vad den gamla regeringen
              tog på tolv år.
            </seg>
            <seg xml:id="i-c73f9222303dead6-0">
              Jag ser fram emot att vi inte ska behöva dröja alltför länge.
              Jag har stora förhoppningar om att socialministern nu ser till
              att det kommer bra direktiv och att vi får ett bra förslag ganska
              snart till våren.
            </seg>
          </u>
          <note type="speaker" xml:id="i-0d351b004bbfdd40-0">
            Anf. 91 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-60844805cda652dc-2">
            <seg xml:id="i-bee7c881a9acc3e3-0">
              Fru talman! Jag tänkte börja där Ulf Nilsson slutade. Jag vill
              påminna Gunvor G Ericson om historien. Jag vill minnas att ni
              brukar säga att ni samarbetade om elva budgetar eller så mellan
              era tre partier. Vad jag kan påminna mig fanns det aldrig någonting
              som antydde att ni var på väg att förändra den förfärliga situation
              som många människor befinner sig i.
            </seg>
            <seg xml:id="i-0b2605720566d0f5-0">
              Nu har vi under lång tid bland annat från mitt parti Kristdemokraterna
              arbetat för att få en förändring till stånd. I budgetpropositionen
              kunde man läsa: Regeringen avser att ge en särskild utredare i
              uppdrag att utreda frågan om hälso- och sjukvård för personer
              som undanhåller sig verkställighet av avvisnings- eller verkställighetsbeslut,
              inte sökt nödvändiga tillstånd för vistelse i Sverige samt asylsökande.
              Utredaren ska fästa särskild vikt vid barns behov. Jag är väldigt
              glad över att vi har kommit dithän. Nu pågår det arbete med att
              utforma direktiven för utredningen. Jag räknar med att det arbetet
              ska kunna slutföras inom kort.
            </seg>
            <seg xml:id="i-28c5e104e320f032-0">
              Gunvor G Ericson säger: Vore det inte lämpligt med någon typ
              av övergångsregler? Jag antar att det ska vara som komplement
              till utredningen. Men nya regler kan inte införas utan att man
              har ett beredningsunderlag. Det är vad regeringsformen kräver.
              Riksdagen skulle kritisera regeringen om det var så att vi struntade
              i att bereda frågan. Vi behöver alltså bereda frågan. Det är också
              anledningen till utredningen.
            </seg>
            <seg xml:id="i-b8c02415c9189098-0">
              Problemen med nuvarande lagstiftning är uppenbara för de flesta
              av oss. Det handlar om att människor som lever i en osäker tillvaro
              kanske inte vågar att i tid söka sig till vård som vore lämplig
              för att man ska kunna sätta in insatser tidigt. Ibland utvecklas
              sjukdomar eller skador på ett sådant sätt att människor far verkligt
              illa.
            </seg>
            <seg xml:id="i-4b764550513b84fa-0">
              Ett annat problem är de etiska dilemman som personal inom svensk
              hälso- och sjukvård utsätts för när de själva sätts att avgöra
              dessa svåra frågor som ytterst kan vara en fråga om liv eller
              död. Jag tycker inte att det är tillfredsställande att politiken
              retirerar och inte reder ut hur regelverket ska se ut.
            </seg>
            <seg xml:id="i-88ea55cd1c539d6a-0">
              Precis som Gunvor G Ericson säger i sitt anförande har också
              flera landsting utfärdat riktlinjer och bestämmelser för sin personal.
              Jag tycker att det är bra. Personalen ska kunna känna trygghet
              i att den vet vad som är rätt eller fel att göra från arbetsgivarens
              synpunkt så att den i varje fall slipper det dilemmat.
            </seg>
            <seg xml:id="i-2ad97e57aad312eb-0">
              Jag är angelägen om att åstadkomma nationella regler som innebär
              lättnader för personalen. Men det är inte det mest väsentliga.
              Det väsentliga är naturligtvis att vi kan tillgodose rimliga krav
              på en god hälso- och sjukvård också för människor som finns i
              vårt land med oklara papper. Man ska veta att just sjukvård är
              en del av de mänskliga rättigheterna som upprätthålls i vårt land.
            </seg>
            <seg xml:id="i-9f0d54308861990c-0">
              Jag tycker till sist att det är genant att Sverige av FN:s rapportör
              prickas på den här punkten. Han konstaterar att vi hör till bottenskiktet
              i Europa när det gäller gällande lagstiftning.
            </seg>
            <seg xml:id="i-2c57fec45df47332-0">
              Det är några av skälen till att jag är angelägen att så snart
              som möjligt få utredningen till stånd och att utredningen presenterar
              ett underlag som är möjligt att använda som grund för lagstiftning
              så att vi kan få dessa saker reglerade på bästa möjliga sätt.
            </seg>
          </u>
          <note type="speaker" xml:id="i-9da618be0e121ff4-0">
            Anf. 92 GUNVOR G ERICSON (mp):
          </note>
          <u who="jan_ericson_aca06f" next="cont" xml:id="i-daf60dd83c6bfa99-0">
            <seg xml:id="i-5fbce15e20b55d80-0">
              Fru talman! Enligt hälso- och sjukvårdslagen har alla personer
              som vistas i Sverige rätt till akut och omedelbar vård som inte
              kan anstå. Men som reglerna fungerar ska man också betala vården
              med egna pengar.
            </seg>
            <seg xml:id="i-e2e36f064d02a038-0">
              Det betyder ofta att gömda flyktingar inte får någon vård alls,
              eftersom som de i regel inte känner sig trygga med att söka vård.
              De kan inte vara säkra på att hälso- och sjukvårdspersonalen ens
              tar emot dem i luckan.
            </seg>
            <seg xml:id="i-572777bfc89c2490-0">
              Men det betyder också någonting annat. Vi får ett samhälle där
              plånboken avgör vem som får sjukvård. En sådan ordning tar Miljöpartiet
              kraftigt avstånd från. Vi vill därför att det fattas beslut som
              i Skåne att ge subventionerad vård även till gömda flyktingar.
            </seg>
            <seg xml:id="i-503b0d96b4381ec3-0">
              Ingen flykting ska behöva leva gömd och dessutom plågas av smärtor
              och sjukdom. Som Ulf Nilsson tidigare var inne på här handlar
              det inte om några stora kostnader. I Skåne har man räknat med
              ca 2 miljoner kronor per år. I Helsingfors räknade man med ungefär
              5 miljoner kronor per år. Det är totalt inte speciellt stora kostnader.
            </seg>
            <seg xml:id="i-20c03a4e4ae17f6e-0">
              Som vi har varit inne på har Sverige ett av de striktaste regelverken
              över huvud taget i Europa. Gömda barn har rätt att få hälso- och
              sjukvård som svenska barn. Men det är också en tolkningsfråga.
              Det kan bli så att barn vilkas föräldrar inte har sökt asyl inte
              självklart har rätt till hälso- och sjukvård, vilket försätter
              dem i en fruktansvärd situation.
            </seg>
            <seg xml:id="i-ce5c752cd8510761-0">
              Begreppet omedelbar vård kan tolkas olika beroende på om ens
              föräldrar har sökt asyl eller inte. Det är inte acceptabelt.
            </seg>
            <seg xml:id="i-8388f4da8e86f73b-0">
              I Italien finns det en heltäckande lagstiftning för hälso- och
              sjukvård, och staten betalar. Alla barn har rätt till fullständig
              hälso- och sjukvård.
            </seg>
          </u>
          <note xml:id="i-f0759124ed3140a0-0">
            I Belgien har gömda rätt till omedelbar vård enligt lag sedan
            1996. Där bedömer den enskilda läkaren vad som innefattas i begreppet
            omedelbar vård. Alla har rätt till akutvård, och alla barn har
            rätt till hälso- och sjukvård.
          </note>
          <u who="jan_ericson_aca06f" prev="cont" xml:id="i-85c42e90f77fd68d-0">
            <seg xml:id="i-19dbc5694bc54ed7-0">
              I Frankrike har gömda rätt till akutvård, och staten betalar.
              Så det finns många andra exempel.
            </seg>
            <seg xml:id="i-cf70c85200cb7e97-0">
              Jag vill också visa på att det finns två olika grupper. Den första
              gruppen är de som har fått avslag på asylansökan och gömmer sig
              för att undgå att avvisas. I den andra gruppen finns det människor
              som har kommit hit för att söka jobb, besöka familj eller vänner
              och stannat efter att deras visum har gått ut. Många har befunnit
              sig i Sverige länge och försörjer sig på jobb i den informella
              sektorn som nästan är en värld för sig. I den gruppen finns också
              kvinnor som sålts eller lurats till Sverige på falska premisser.
            </seg>
            <seg xml:id="i-ab7882b18508cf5a-0">
              Läkare utan gränser har tagit fram en rapport där de tar upp
              ett exempel med en flicka på åtta år och hennes pappa som följde
              med till barnakuten. I receptionen visade pappan flickans utgångna
              LMA-kort för att bevisa att flickan var gömd. Han ombads då att
              betala 2 000 kronor, trots att den normala avgiften på barnakuten
              är 140 kronor. Så ser det ut.
            </seg>
            <seg xml:id="i-df9c879fd2cdf962-0">
              Den frustration jag känner gör att jag tycker att det är angeläget
              att hitta en lösning även för de barnen. Jag har förståelse för
              att det finns ett beredningstvång, men i den här situationen tror
              jag ändå att det skulle vara värdefullt att göra ytterligare en
              insats för de här barnen.
            </seg>
          </u>
          <note type="speaker" xml:id="i-6a58d7cb479af344-0">
            Anf. 93 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-60844805cda652dc-3">
            <seg xml:id="i-e85c68a6c5531c7e-0">
              Fru talman! Jag är tacksam för att Gunvor G Ericson har tagit
              upp den här frågan, för det är en fråga som behöver diskuteras
              och beröras. Ingen av oss vet egentligen hur många som finns här
              på oklara grunder. Men det är många människor som finns här som
              inte är berättigade till den vård som jag tror att de flesta av
              oss tycker är rimlig att vi ska ge. Det handlar, som Gunvor G
              Ericson säger, om relativt små kostnader. Att inte göra något
              kan i vissa fall leda till ännu större kostnader.
            </seg>
            <seg xml:id="i-81c2a19c86c4beef-0">
              Jag kan försäkra Gunvor G Ericson om att mitt engagemang i den
              här frågan är betydande. Utan det tror jag inte att vi hade varit
              där vi är i dag. Jag betonar än en gång att regeringen arbetar
              med direktiv. Direktiven kommer att publiceras och utredare namnges.
              I direktiven kommer det att framgå hur lång tid utredaren har
              på sig. Denna utredning är avsedd att ligga till grund för en
              ny, bättre lagstiftning än den nuvarande.
            </seg>
          </u>
          <note type="speaker" xml:id="i-6fa7711b8f29b9a8-0">
            Anf. 94 GUNVOR G ERICSON (mp):
          </note>
          <u who="jan_ericson_aca06f" xml:id="i-64dee87c5c04652c-1">
            <seg xml:id="i-b48e3bcba15e4420-0">
              Fru talman! Jag tackar Göran Hägglund för att ambitionen finns
              att få till en bättre lagstiftning. Men jag vill rätta Göran Hägglund
              på en punkt. Vi samarbetade inte i tolv år med Socialdemokraterna
              i regeringsställning. Det var faktiskt Centern de första fyra
              åren. Miljöpartiet samarbetade med Socialdemokraterna i åtta år.
            </seg>
            <seg xml:id="i-855a4a1ffdfbf9d0-0">
              Under den perioden lyckades vi få igenom en viss regularisering,
              alltså att människor fick stanna i Sverige, med en ny utlänningslagstiftning
              också som jag tycker var väldigt bra. Men den här frågan orkade
              vi inte ända fram med. Det beklagar jag naturligtvis.
            </seg>
            <seg xml:id="i-2448bd7f3d5c0e91-0">
              Jag tror att socialminister Göran Hägglund har en ärlig ambition
              i det här. Men jag har inte fått svar på frågan vad det är som
              kärvar, varför direktiven inte är klara. När vi diskuterade det
              här i våras var det både kristdemokratiska och folkpartistiska
              representanter i debatten som sade att det här är färdigt inom
              kort. Det var i våras. Nu har snart hela höstterminen också gått.
            </seg>
            <seg xml:id="i-44fe7180541b29ca-0">
              Även om man skrev det i budgeten visste man det i september.
              Vad är det i det här arbetet som kärvar?
            </seg>
            <seg xml:id="i-8411e8ad5a15d848-0">
              Jag skulle vilja avsluta med att överlämna en tröja till Göran
              Hägglund som gör att han inte glömmer rätten till sjukvård.
            </seg>
          </u>
          <note type="speaker" xml:id="i-a735d069308ce7ae-0">
            Anf. 95 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-60844805cda652dc-4">
            <seg xml:id="i-4e6a5c4a6e88c011-0">
              Fru talman! Till protokollet vill jag säga att jag ännu inte
              har hunnit ta på mig tröjan.
            </seg>
            <seg xml:id="i-78c2c6d3e80b1bf0-0">
              När det gäller varaktigheten i samarbetet med Socialdemokraterna
              från Miljöpartiets sida tror jag att jag sade elva budgetar, men
              det må vara. Vi har sett att under en lång tid har den här frågan
              varit olöst. Det känns nu som att vi är ganska nära en lösning.
            </seg>
            <seg xml:id="i-ad90a546f50f066a-0">
              Vad är det som kärvar? frågar Gunvor G Ericson. Det är naturligtvis
              många aspekter, synpunkter och tankar som kommer in från olika
              departement och olika partier när vi formulerar direktiven. Så
              ska det vara. Så ska ett samarbete fungera.
            </seg>
            <seg xml:id="i-c54da14b829a5166-0">
              Jag räknar med att den här utredningen ska kunna tillsättas i
              början av året. Då ska det kunna komma i gång ett arbete som syftar
              till att få en lösning på den här långvariga frågan.
            </seg>
            <seg xml:id="i-8bd865c1ba1ffa88-0">
              Det är rätt att enskilda personer tidigare har uttalat sig för
              utredningen. Mitt parti har länge arbetat för att den ska åstadkommas.
              Det var först i budgetsammanhang som partierna kom överens om
              den formulering som jag läste upp tidigare. Därmed har vi kunnat
              sätta i gång arbetet med direktiven som jag hoppas ska vara en
              viktig milstolpe i arbetet för att åstadkomma rätt till vård för
              människor som tillhör vårt samhälles mest utsatta.
            </seg>
          </u>
          <note xml:id="i-32038563ed32c463-9">
            Överläggningen var härmed avslutad.
          </note>
          <note xml:id="i-ad3d87f5af19a48e-0">
            13 § Svar på interpellation 2008/09:130 om diskriminering av
            lesbiska par vid assisterad befruktning
          </note>
          <note type="speaker" xml:id="i-fc77e3621f4ff714-0">
            Anf. 96 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-60844805cda652dc-5">
            <seg xml:id="i-b434fb09a0af9d70-0">
              Fru talman! Josefin Brink har frågat mig vilka åtgärder jag avser
              att vidta med anledning av det som anförts om landstingens diskriminering
              av lesbiska par när det gäller assisterad befruktning.
            </seg>
            <seg xml:id="i-25c0f052ba55edb0-0">
              Enligt hälso- och sjukvårdslagen är målet för hälso- och sjukvården
              en god hälsa och en vård på lika villkor för hela befolkningen.
              Vården ska ges med respekt för alla människors lika värde och
              för den enskilda människans värdighet.
            </seg>
            <seg xml:id="i-32ac9bf2cdbf5d39-0">
              Vårt sjukvårdssystem är uppbyggt enligt principen att det är
              sjukvårdshuvudmännen som ansvarar för att erbjuda invånarna en
              god hälso- och sjukvård. Det är sjukvårdshuvudmännen som självständigt
              finansierar och beslutar hur de organiserar och bedriver vården
              inom sitt område. De bestämmer hur mycket resurser som ska avsättas
              för exempelvis behandlingar av ofrivillig barnlöshet och under
              vilka förutsättningar sådan vård ska ges.
            </seg>
            <seg xml:id="i-ef41e90d7fb40792-0">
              Det kan därför, precis som för andra vård- och behandlingsmetoder,
              se olika ut i olika delar av landet. Exempelvis kan kostnaderna
              för assisterad befruktning och reglerna om antal erbjudna behandlingar
              variera mellan olika sjukvårdshuvudmän.
            </seg>
            <seg xml:id="i-4ce7b2c562cc4487-0">
              Hur bör då prioritering av dessa behandlingar ske inom hälso-
              och sjukvården? Enligt hälso- och sjukvårdslagen ska den som har
              det största behovet av hälso- och sjukvård ges företräde till
              vården. I samband med att dessa principer infördes i hälso- och
              sjukvårdslagen redovisade regeringen vissa allmänna riktlinjer
              för prioriteringarna som riksdagen har ställt sig bakom. Riktlinjerna
              utgår från patientens behov av vård.
            </seg>
            <seg xml:id="i-af61d226fde7a65f-0">
              Bedömningen av vem som ska få tillgång till assisterad befruktning
              ska, liksom andra prioriteringar inom hälso- och sjukvården, göras
              med utgångspunkt i dessa riktlinjer. Grundtanken är att det är
              huvudmännen som är mest lämpade att göra de prioriteringar av
              resurserna som behövs för en bra vård.
            </seg>
            <seg xml:id="i-b29ebcf398c6dd7c-0">
              Enligt lagen om förbud mot diskriminering är diskriminering som
              har samband med sexuell läggning sedan år 2005 förbjuden inom
              hälso- och sjukvården. Den som anser sig ha blivit utsatt för
              diskriminering kan vända sig till Ombudsmannen mot diskriminering
              på grund av sexuell läggning, HomO. Ombudsmannen ska se till att
              reglerna följs och ska genom bland annat rådgivning medverka till
              att den som utsatts för diskriminering kan tillvarata sina rättigheter.
            </seg>
            <seg xml:id="i-68b7a7d9c3e21819-0">
              Ombudsmannen kan också föra talan i domstol för en enskild som
              anser sig ha blivit diskriminerad. För närvarande pågår två processer
              i domstol som rör insemination. Jag förutsätter att sjukvårdshuvudmännen
              noga följer utgången i dessa mål och i förekommande fall vidtar
              relevanta åtgärder.
            </seg>
          </u>
          <note type="speaker" xml:id="i-6babab8d54b3ef38-0">
            Anf. 97 JOSEFIN BRINK (v):
          </note>
          <u who="josefin_brink_fef83c" xml:id="i-c160b72be389a70a-0">
            <seg xml:id="i-8d69058aaa0eb3b7-0">
              Fru talman! Jag ber att få tacka ministern för svaret. Det är
              ingen hemlighet att Kristdemokraterna och Vänsterpartiet står
              väldigt långt ifrån varandra i synen på homosexuellas, bisexuellas
              och transpersoners rättigheter. Kristdemokraterna har såvitt jag
              kan minnas varit emot varenda reform som har syftat till att undanröja
              diskriminering av homosexuella, bisexuella och transpersoner.
            </seg>
            <seg xml:id="i-926b29ab86209153-0">
              Så var det också den gången som vi här i riksdagen 2005 beslutade
              att lesbiska par skulle få rätt till assisterad befruktning. Då
              var Göran Hägglunds parti ute och argumenterade med ett väldigt
              stort engagemang för att den rätten inte skulle ges till lesbiska
              par. Dessbättre var Kristdemokraterna i minoritet den gången,
              och lagen gick faktiskt igenom.
            </seg>
            <seg xml:id="i-640a12e1e7f16859-0">
              I dag är högste ansvarige ministern för hälso- och sjukvården
              en kristdemokrat. Det kanske är en förklaring till att svaret
              på min fråga ser ut som det gör, men jag tycker knappast att det
              är någon ursäkt.
            </seg>
            <seg xml:id="i-aa47218565006318-0">
              Det var nämligen en uttalad ambition med den här lagstiftningen
              att lesbiska par skulle beredas möjligheter till assisterad befruktning
              på samma villkor som heterosexuella. Lagen antogs dessutom, som
              ministern också påpekar i sitt svar, i samband med att förbudet
              mot diskriminering på grund av sexuell läggning i hälso- och sjukvården
              infördes.
            </seg>
            <seg xml:id="i-969152ffd0a0c345-0">
              Att det nu visat sig att flera landsting, tvärtemot lagstiftarens
              ambitioner, tillämpar helt olika regelverk och taxor för heterosexuella
              och lesbiska borde faktiskt få den ansvarige ministern att reagera.
              Det är inga små skillnader vi pratar om. Vi talar här om en prisskillnad
              för en och samma behandling vid en och samma klinik på mellan
              1 000 och 2 600 procent. Medan ett heterosexuellt par betalar
              en patientavgift på mellan 250 och 300 kronor för en assisterad
              befruktning betalar ett lesbiskt par mellan 3 000 och 8 000 kronor
              för exakt samma behandling.
            </seg>
            <seg xml:id="i-ae0bf6fb1494caa4-0">
              Att ansvarig minister väljer att bemöta en så flagrant och systematisk
              diskriminering med att hänvisa till att det går bra att göra en
              anmälan till HomO får mig att undra om det ändå inte är Göran
              Hägglunds personliga åsikter om lesbiska föräldrar som spökar.
            </seg>
            <seg xml:id="i-4b9ebe423d6bc0cf-0">
              Det här handlar faktiskt om att landstingen är skyldiga att följa
              lagen. Om det hade uppdagats att ett antal landsting i Sverige
              tillämpar högre taxor för att behandla exempelvis afrikanska invandrare,
              synskadade eller medlemmar av Missionskyrkan har jag väldigt svårt
              att tro att ministern hade förhållit sig så här passiv. Jag misstänker
              faktiskt att den högste ansvarige ministern hade sagt ifrån på
              ett kraftfullt sätt att det är helt oacceptabelt och otillåtet
              med diskriminering i den svenska sjukvården. Jag är nästan säker
              på att han hade sagt att han ska ingripa och göra allt vad han
              kan för att se till att den här diskrimineringen upphör.
            </seg>
            <seg xml:id="i-2038abf0efc24410-0">
              Varför anser inte Göran Hägglund att han har något ansvar för
              att bekämpa diskriminering i den svenska sjukvården när det rör
              lesbiska?
            </seg>
          </u>
          <note type="speaker" xml:id="i-f29314a29d873e91-0">
            Anf. 98 FINN BENGTSSON (m):
          </note>
          <u who="unknown" xml:id="i-fa26c336cd746e26-26">
            <seg xml:id="i-7089c359ce678e05-0">
              Fru talman! Jag hade ursprungligen inte tänkt ge mig in i den
              här debatten, men eftersom mitt hemlän Östergötland figurerar
              tyckte jag att det fanns anledning att göra en kommentar.
            </seg>
            <seg xml:id="i-ef09910e8467a69b-0">
              När jag hörde interpellantens muntliga redogörelse för sin interpellation
              till socialministern fanns där en del ordval och insinuationer
              som jag tycker är tråkiga att ha i den här kammardebatten. Vi
              har olika åsikter i olika frågor, och man behöver inte misstänkliggöra
              ett så bra svar som har getts av socialministern för att vara
              något annat än just ett svar och rekommendationer under rådande
              betingelser. Det är det vi har att arbeta utefter.
            </seg>
            <seg xml:id="i-32f07dfc91d65502-0">
              Jag läser här att interpellanten har noterat att lesbiska par
              i Östergötland får betala 3 000 kronor för maximalt två inseminationsförsök
              medan detta inte gäller för heterosexuella par. Det är en alldeles
              korrekt iakttagelse, men låt mig, fru talman, också få påpeka
              att detta beslut är taget i full parlamentarisk enighet i mitt
              hemlandsting. Även Josefin Brinks partikamrat har alltså varit
              med och fattat beslutet. Uppenbarligen måste man göra lite arbete
              på hemmaplan först. Man har faktiskt möjlighet att påverka en
              sådan här åtgärd i ett län. Om vänsterpartister ute i landet är
              med och accepterar sådana här beslut kan det inte vara rimligt
              att stå och skälla på en socialminister som faktiskt har betonat
              just möjligheten för varje landsting att självt välja detta. Det
              är inte en riktigt sjyst debatt.
            </seg>
            <seg xml:id="i-08be47c3ce6bc2b4-0">
              En annan fråga som väcks i samband med det här är naturligtvis
              kostnaden i sig och de prioriteringar vi har att göra i sjukvården.
              Jag vill gärna betona, fru talman, att Kristdemokraterna har varit
              ett ledande parti för att lyfta fram prioriteringsfrågor och se
              dem ur en strikt synpunkt. Man har bland annat fört fram en prioriteringsutredning
              så att hälso- och sjukvårdslagen ska kunna utvecklas och vi kan
              göra sunda prioriteringar vid svåra avvägningar.
            </seg>
            <seg xml:id="i-d4c3509340eba47f-0">
              I det här fallet är vi i alliansen glada att vi har högt ställda
              krav inom Socialdepartementet för att driva just prioriteringsdiskussionerna
              vidare, och jag räknar med att vi kan återkomma till en mer generell
              diskussion om prioritering just med tanke på att socialministern
              ofta leder det resonemanget här i kammaren.
            </seg>
            <seg xml:id="i-7b5509c94ee551d5-0">
              Man kan fundera lite på om det här med att få barn är en så självklar
              rättighet. Vi är alla överens om att ett barn har rättigheter
              en rättighet till föräldrar. Men det är inte säkert att föräldrar
              har rättigheter till barn. Därur springer ytterst en diskussion
              om prioriteringar.
            </seg>
            <seg xml:id="i-4dfb1f85ed162f5e-0">
              När det gäller kostnaden på 3 000 kronor i mitt hemlän vill jag
              minnas att resonemanget bland annat fördes utefter att det ändå
              är en kostnad att ha barn. Jämfört med kostnaderna för ett barn
              är 3 000 kronor en försumbar kostnad. Man kan säga att detta inte
              är ett beslut som landstinget självt fattar, utan man funderade
              i förarbetena till beslutet hur man skulle ställa sig till insemination
              över huvud taget och ansvar för barn, såväl hos heterosexuella
              som homosexuella par.
            </seg>
            <seg xml:id="i-92c9b44711c27ca5-0">
              Avslutningsvis kan man också fundera lite över kostnaderna. De
              beskrevs i hisnande procentsiffror. Jag vet inte vad Josefin Brink
              har för idealsamhälle, men när det gäller de oftast totalitära
              samhällen som har haft Josefin Brinks ideologi, har man där varit
              ledande för att komma närmare något slags möjlighet till den här
              typen av rättvisa mellan homo- och heterosexuella par?
            </seg>
            <seg xml:id="i-a875c179f6163560-0">
              Ibland, fru talman, kan det löna sig att fundera lite grann innan
              man stiger fram till talarstolen och ger sig på en socialminister
              och en alliansregeringspolitik som jag bedömer är mycket ansvarsfull
              när det gäller att titta på prioriteringsdiskussionen i sjukvården
              till vilket detta problemkomplex hör.
            </seg>
          </u>
          <note type="speaker" xml:id="i-bdd05a58d5e27073-0">
            Anf. 99 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-60844805cda652dc-6">
            <seg xml:id="i-66c8b98fd69e79bf-0">
              Fru talman! Josefin Brink använder tiden till att kasta sig över
              mig i både det ena och det andra avseendet. Det låter jag svepa
              förbi just nu för att i stället återigen konstatera att landstingen
              är ansvariga för att organisera hälso- och sjukvården. Det är
              landstingen som bestämmer om avgifterna.
            </seg>
            <seg xml:id="i-00fc8a9b656ddebf-0">
              Det pågår för närvarande två rättsliga processer som det vore
              direkt olämpligt om jag gav mig in i. Den ena handlar om ett par
              i Västerbottens län, och den andra handlar om ett par i Uppsala
              län. Dessa rättsliga processer ska rimligen ha sin gång för att
              man ska se vilken frihet landstingen har och vad de har att rätta
              sig efter.
            </seg>
            <seg xml:id="i-844c1ffadfcaca7c-0">
              Jag får väldigt många gånger frågor om skillnader mellan landsting
              för olika saker eller skillnader mellan olika landsting för samma
              sak. Vi har den ordningen att vi på den nationella nivån bestämmer
              vissa saker. Till dem hör inte avgifterna, utan avgifterna är
              en fråga för landstingen att hantera. Det är enbart på det sättet
              jag kan välja att besvara denna interpellation. Den rättsliga
              processen måste ha sin gång.
            </seg>
          </u>
          <note type="speaker" xml:id="i-3592a5a0c7fe8054-0">
            Anf. 100 JOSEFIN BRINK (v):
          </note>
          <u who="josefin_brink_fef83c" xml:id="i-c160b72be389a70a-1">
            <seg xml:id="i-0f04939d880b8d19-0">
              Fru talman! Nu handlar inte den här debatten om huruvida olika
              landsting har olika avgifter för olika sorters behandlingar. Det
              här handlar om att man inom ett och samma landsting har olika
              avgifter för en och samma behandling och att den enda skillnaden
              mellan den som får betala 250 kronor och den som får betala 8
              000 kronor är att den ena har en manlig partner och den andra
              har en kvinnlig partner. Det här handlar om diskriminering, inte
              om frågan om landstingen själva avgör vilka avgifter man har för
              olika typer av behandling.
            </seg>
            <seg xml:id="i-44d5007edc0bd507-0">
              Vi hörde Finn Bengtsson säga att det inte är någon rättighet
              att få barn. Ingen rättighet för vem? Saken är den att om det
              inte är en rättighet att få barn är det inte en rättighet för
              någon att få barn. Landstingens prioriteringsverksamhet handlar
              om huruvida man ska tillhandahålla assisterad befruktning eller
              inte, i vilken grad man ska göra det och vad det ska kosta.
            </seg>
            <seg xml:id="i-74f0b30861128b50-0">
              Ministern säger här att det är landsting eller regioner som bestämmer
              hur mycket resurser som ska avsättas. Det är de som bestämmer
              under vilka förutsättningar vården ska ges. Så är det. Det är
              alldeles riktigt. Men det finns faktiskt en laglig begränsning
              för landstingens rätt att göra detta. Den begränsningen är att
              det är förbjudet att diskriminera människor i Sverige. Det är
              förbjudet att diskriminera någon på grund av etnicitet, på grund
              av religiös övertygelse eller funktionshinder och på grund av
              sexuell läggning. Det vi debatterar här i dag, fru talman, är
              huruvida landstingen, utan att socialministern lyfter ett finger,
              ska ha rätt att med vett och vilja faktiskt diskriminera lesbiska
              par som i lagstiftningen har fått en uttalad rättighet att få
              samma slags hjälp med assisterad befruktning som heterosexuella
              par och att man bryter mot intentionen i den lagstiftningen.
            </seg>
            <seg xml:id="i-1519eb5ac4049073-0">
              Jag tycker inte att det är så konstigt eller att det är något
              påhopp att jag menar att det är socialministerns uppgift att se
              till att man lever upp till den lagstiftning som reglerar hälso-
              och sjukvården. Det är ändå socialministern som har det högsta
              ansvaret för hälso- och sjukvården. Det är socialministern som
              skriver regleringsbrev till Socialstyrelsen, och han har rimligtvis
              alla möjligheter att agera om han upptäcker att det förekommer
              diskriminering i den svenska sjukvården.
            </seg>
            <seg xml:id="i-4df78ed38f6c0e46-0">
              När man hänvisar till att det skulle handla om infertilitet eller
              inte och att det inte skulle finnas någon medicinsk indikation
              på samma sätt, för det är ju det man hänvisar till i den utredning
              som har nämnts i debatten, är det faktiskt så att den medicinska
              indikationen inte finns alla gånger hos heterosexuella par heller,
              om fokus läggs på den som faktiskt tar emot inseminationen, nämligen
              kvinnan. Det finns gott om heterosexuella kvinnor som är fertila
              men som är tillsammans med infertila män. Om man skulle resonera
              på det sättet att det skulle vara en medicinsk indikation skulle
              ju sjukvården kunna uppmana de här kvinnorna att byta partner
              och skaffa sig män som kan förse dem med dugliga spermier. Det
              är ju den indirekta uppmaning som man faktiskt ger till lesbiska
              kvinnor, om den medicinska indikationen handlar om att partnern
              inte förmår bidra till befruktningen.
            </seg>
            <seg xml:id="i-6faa48d0e6d7c21b-0">
              Jag tycker inte att det här håller. Jag tycker att hela intentionen
              med lagstiftningen liksom går om intet om man väljer att tolka
              begreppet på det sättet. Jag tycker också att det är anmärkningsvärt
              att ministern inte tycker att han har något ansvar för att se
              till att lagstiftarens intentioner faktiskt fullföljs.
            </seg>
          </u>
          <note type="speaker" xml:id="i-ac445b9dac96036f-0">
            Anf. 101 FINN BENGTSSON (m):
          </note>
          <u who="unknown" xml:id="i-fa26c336cd746e26-27">
            <seg xml:id="i-fa1c522b4ddb8e5b-0">
              Fru talman! Den här debatten tar sig en lustig vändning. Här
              är det så att interpellanten avkräver socialministern ett beslut
              fastän socialministern hänvisar till att det föreligger två rättsfall
              där man av just de skäl som antyddes inte kan lägga sig i den
              diskussionen, utan den får visa om detta är i paritet med lagstiftningen
              eller ej.
            </seg>
            <seg xml:id="i-2a3b914c82b25a6f-0">
              Däremot kvarstår min fråga från länet Östergötland, som jag representerar,
              där man har en bred parlamentarisk enighet kring detta. Huruvida
              interpellanten har studerat Västernorrland, Västerbotten och Jämtland,
              som har ännu högre kostnader för de lesbiska paren i förhållande
              till de heterosexuella paren vet jag inte. Frågan kvarstår trots
              allt. På vilket sätt har interpellanten och hennes parti innan
              man ger sig på och kräver att man från regeringshåll med mycket
              stor tveksamhet ska lägga sig i den här diskussionen innan rättsfallen
              är prövade studerat hur deras eget parti i majoriteter i landstingen
              har förhållit sig till den här frågan på grund av de orättvisor
              som faktiskt föreligger?
            </seg>
            <seg xml:id="i-7cd27f1b7f98cbda-0">
              Jag kan dela interpellantens syn på att det är ett problem att
              hälso- och sjukvårdslagen har så olika fördelning i landet, det
              vill säga att man har en geografisk orättvisa. Därvidlag är vi
              överens. Men jag måste också i samma andetag konstatera att just
              när det gäller den fråga som interpellationen berör har man i
              alla fall i mitt län inte hört några invändningar från Vänsterpartiet
              utan resonerat utifrån att avgifterna är någonting som man var
              överens om.
            </seg>
            <seg xml:id="i-69ef8a58dc6ee73a-0">
              När det handlar om avgifter kan jag också avslutningsvis göra
              kommentaren att vi i Östergötland har höjt avgifterna något för
              alla patienter. Detta har också varit majoritetens ambition. Ur
              relativ synpunkt kan man alltså säga att kostnaden har minskat
              just för den här typen av vård för dem det berör.
            </seg>
            <seg xml:id="i-d7d482bc47840577-0">
              Men frågan kvarstår: Har man i Vänsterpartiet runt om i landet,
              där man har ansvarsfulla positioner i landstingen, tagit ställning
              på samma sätt som interpellanten gör och därmed riktar kravet
              mot socialministern? Jag tvekar om detta.
            </seg>
          </u>
          <note type="speaker" xml:id="i-b6f6ea43d64e9862-0">
            Anf. 102 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-60844805cda652dc-7">
            <seg xml:id="i-892c09bfcfd76a03-0">
              Fru talman! Jag får dagligen brev från människor som tar upp
              konkreta fall som kan vara oerhört ömmande och angelägna men där
              de här fallen är föremål för prövning i rättsliga instanser. Jag
              måste då skriva till dem att jag tyvärr inte har möjlighet att
              ingripa. Det är precis på samma sätt här, Josefin Brink, att det
              här är fall som pågår.
            </seg>
            <seg xml:id="i-68a01365acf027ca-0">
              Josefin Brink är naturligtvis snabb ändå att fälla sin dom. Här
              har uppenbarligen juridiken gått miste om ett domarämne som heter
              duga. Kanske juridiken är att beklaga att hon ägnar sig åt den
              här frågan i kammaren i stället för att göra det i en domstolslokal.
            </seg>
            <seg xml:id="i-50c5b9bc377259c3-0">
              Arbetsfördelningen är sådan att landstingen beslutar själva hur
              de organiserar vården och om sitt avgiftssystem. Vi har självklart
              ett ansvar på den nationella nivån, men till det som vi har ansvar
              för hör inte att sätta avgifterna i enskilda landsting.
            </seg>
          </u>
          <note type="speaker" xml:id="i-c2f77441952375e6-0">
            Anf. 103 JOSEFIN BRINK (v):
          </note>
          <u who="josefin_brink_fef83c" xml:id="i-c160b72be389a70a-2">
            <seg xml:id="i-39917a48dab620f3-0">
              Fru talman! Jag kan lugna Finn Bengtsson med att det kommer att
              bli ändring i de landsting där vänsterpartister eventuellt har
              suttit med i majoritet och beslutat om det här. Det behöver han
              inte vara orolig för.
            </seg>
            <seg xml:id="i-f57ffd63f2e77146-0">
              Jag är fortfarande förvånad över att ministern liksom duckar
              för själva grundfrågan. Därför formulerar jag om den så att jag
              får ett svar åtminstone på det här. Tycker Göran Hägglund alltså
              att det är rimligt och rätt och i enlighet med hur lagen, så som
              den ser ut, bör tolkas, att det ska vara 2 600 gånger dyrare för
              ett lesbiskt par som vill genomföra en assisterad befruktning
              än för ett heterosexuellt par? Det är den enda fråga jag nu vill
              ha svar på.
            </seg>
          </u>
          <note type="speaker" xml:id="i-ccba28c26ae9ab5b-0">
            Anf. 104 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-60844805cda652dc-8">
            <seg xml:id="i-0d4338873a1a3d27-0">
              Fru talman! I samma stund som jag besvarar den frågan gör jag
              precis det som jag inte bör göra i min nuvarande roll. Det här
              är en sak för landstingen att avgöra.
            </seg>
            <seg xml:id="i-fc6e479f638f7ddd-0">
              Jag välkomnar naturligtvis varje debatt i varje enskilt landsting
              om hur man sätter avgifterna i det här sammanhanget och i andra
              sammanhang, för det spelar en mycket stor roll för människor.
              Men jag har inte på mitt bord att avgöra de här frågorna åt till
              exempel landstinget i Östergötland eller att ta vänsterpartister
              i örat om de har röstat fel enligt Josefin Brinks mening.
            </seg>
          </u>
          <note xml:id="i-32038563ed32c463-10">
            Överläggningen var härmed avslutad.
          </note>
          <note xml:id="i-66da8616eaacf115-0">
            14 § Svar på interpellation 2008/09:146 om skuldsatta barn
          </note>
          <note type="speaker" xml:id="i-fac659c18378ef5d-0">
            Anf. 105 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-60844805cda652dc-9">
            <seg xml:id="i-83b75ac642d60b89-0">
              Fru talman! Raimo Pärssinen har frågat justitieministern vad
              ministern avser att göra för att förhindra att barn och ungdomar
              hamnar i en situation med obetalda skulder till kommuner och landsting
              samt om ministern inom en snar framtid kommer att ta initiativ
              till att lägga fram förslag på lagändring inom det offentligrättsliga
              området såsom har skett inom privaträtten. Ansvarsfördelningen
              inom Regeringskansliet är sådan att det är jag som ska besvara
              interpellationen.
            </seg>
            <seg xml:id="i-86ec166942db2dee-0">
              Enligt hälso- och sjukvårdslagen, 1982:763, får vårdavgifter
              tas ut enligt grunder som landstinget eller kommunen bestämmer,
              i den mån inte annat är särskilt föreskrivet. En patient betalar
              under en tolvmånadersperiod högst 900 kronor för öppen hälso-
              och sjukvård. Har en förälder eller föräldrar gemensamt flera
              barn under 18 år får barnen gemensamt avgiftsbefrielse när kostnaderna
              uppgår till 900 kronor.
            </seg>
            <seg xml:id="i-433b0dcc533e0841-0">
              Nästan samtliga landsting har dessutom beslutat att barn och
              ungdomar under 20 år inte betalar någon avgift i öppen hälso-
              och sjukvård. Några landsting tillämpar dock andra regler. Exempelvis
              tar Helsingfors ut en avgift från och med 18-årsdagen. Gotland
              tillämpar halv avgift för barn under 18 år. Uppsala tar ut halv
              avgift för barn och ungdom under 20 år. Inom Region Skåne tillämpas
              patientavgifter från och med 12 års ålder med undantag av besök
              inom barn- och ungdomspsykiatrin och barnhabiliteringen som är
              avgiftsfria. Flera landsting tar även betalt för uteblivna besök.
              I Helsingfors kostar exempelvis ett missat besök till husläkare
              140 kronor. Om ett barn uteblir från en bokad tid hos en specialistläkare
              ligger priset på 260 kronor.
            </seg>
            <seg xml:id="i-fd057d02e5477b28-0">
              Det är självklart viktigt att föräldrar tar ansvar för sina barns
              vård, vilket också den stora majoriteten av Sveriges föräldrar
              gör. Vårdavgifterna i Sverige är låga, och som jag nämnde tidigare
              har vi ett högkostnadsskydd som innebär att ingen behöver betala
              mer än 900 kronor per år. Därefter är vården kostnadsfri. Tanken
              är att ingen ska behöva avstå från vård på grund av vårdens kostnader.
              Trots detta finns det föräldrar som av olika skäl väljer att inte
              betala kostnaden för sina barns vård.
            </seg>
            <seg xml:id="i-03a9d3eb5853c688-0">
              Datainspektionen presenterade i förra veckan en rapport som visar
              att många unga försätts i skuld på grund av att deras föräldrar
              inte betalat för barnens vård eller för uteblivna läkarbesök.
              Denna situation är naturligtvis mycket olycklig. Jag har dock
              inte för avsikt att vidta några åtgärder innan dess att jag har
              tagit ställning till Datainspektionens rapport.
            </seg>
          </u>
          <note type="speaker" xml:id="i-abc3d97afdac51d0-0">
            Anf. 106 RAIMO PÄRSSINEN (s):
          </note>
          <u who="raimo_parssinen_2d2dc6" xml:id="i-009845fcf266c0f4-0">
            <seg xml:id="i-0bfbdb2259818871-0">
              Fru talman! Jag tackar ministern för svaret.
            </seg>
            <seg xml:id="i-4fdcd1219fc5ea76-0">
              Det här är en fråga som jag är helt övertygad om att alla egentligen
              är överens om. Frågan är bara när och hur situationen kan lösas.
              Även om jag tycker att svaret var lite abrupt på slutet förstår
              jag att ministern först ska läsa Datainspektionens rapport. Den
              går fort att läsa. Det står faktiskt inte så mycket i den. Det
              måste också gå ganska fort att ta ställning i frågan. Oavsett
              vem man frågar hur det kan vara möjligt att barnen blir skuldsatta
              på grund av obetalda vårdavgifter av vårdnadshavare tycker alla
              att något självklart ska göras åt det hela. Jag utgår från att
              det är vår gemensamma inställning och ansträngning.
            </seg>
            <seg xml:id="i-ab237ed640bb707e-0">
              Jag är glad att Jan Ertsborn har valt att gå in i den här diskussionen.
              Vi har haft frågan i det gamla fina lagutskottet. Det har tagit
              tid att fånga upp frågan även på den privaträttsliga sidan. Nu
              har vi läget att frågan fortfarande finns kvar inom offentligrätten.
            </seg>
            <seg xml:id="i-94552cacce615f5e-0">
              Den informella arbetsgruppen med alla dessa myndigheter, Konsumentverket,
              Kronofogdemyndigheten, Datainspektionen, Barnombudsmannen, är
              också helt överens om att frågan borde åtgärdas med hjälp av förändringar
              och förtydliganden i föräldrabalkens bestämmelser. Detsamma säger
              Datainspektionen i sin rapport. Det är därför jag har ställt den
              här interpellationen. Det är egentligen självklart att det borde
              göras något. Jag vet att många efterfrågar ett besked, och jag
              hoppas att regeringen inte försöker dra detta i någon typ av långbänk.
              Rimligtvis råder konsensus.
            </seg>
            <seg xml:id="i-747d77fa74657b66-0">
              När kommer förslaget? När har ministern läst Datainspektionens
              rapport? Hur långt senare kommer ett ställningstagande? Jag har
              sett att Göran Hägglund nickar instämmande. Vi är alltså överens
              om att lösa frågan. Då förväntar jag mig också att lösningen finns
              inom en snar framtid. Ge lite fart i frågan!
            </seg>
            <seg xml:id="i-024a0f43e188eeef-0">
              Det finns många ömmande exempel. Jag har ett exempel på en 12-årig
              flicka som råkade ut för detta. När hon blev 18 år fick hon en
              skuld som var uppräknad till 3 716 kronor. Den damp ned på hennes
              18-årsdag. Datainspektionen pekar på 56 000 fall som direkt kan
              relateras till den typen av skulder. Det är en stor mängd. Jag
              vet att i mitt hemlän, Gävleborgs län, fanns i fjol ungefär 1
              000 barn som var i situationen att de skulle skuldföras när de
              blev myndiga.
            </seg>
            <seg xml:id="i-2db5778ba5c17808-0">
              Kommer det att gå fort, Göran Hägglund, i den här frågan som
              vi båda vill lösa?
            </seg>
          </u>
          <note type="speaker" xml:id="i-2fcb2ea581e05a38-0">
            Anf. 107 JAN ERTSBORN (fp):
          </note>
          <u who="jan_ertsborn_202f6d" xml:id="i-25ddc5668d725b30-0">
            <seg xml:id="i-04642cf457f03609-0">
              Fru talman! När jag kom till riksdagen 2002 blev jag lite förvånad
              över att frågan om barns skulder var så stor och omfattande som
              den faktiskt var. Det fanns många olika typer av skulder.
            </seg>
            <seg xml:id="i-89e4a94c8950d354-0">
              Under förra mandatperioden lyckades vi, bland annat tillsammans
              med interpellanten här, att få till stånd ett förbud att skriva
              fordon på barnen. Därmed fick vi bort ganska många skulder som
              fanns hos Kronofogdemyndigheten på omyndiga barn. Vi fick också
              till stånd en rapporteringsskyldighet från kronofogden till överförmyndaren,
              som säkert har haft en betydelse.
            </seg>
            <seg xml:id="i-e182965390181880-0">
              Det återstår enligt mitt sätt att se när det gäller att värna
              barn från att bli skuldsatta två saker. Den ena är att det fortfarande
              kan restföras skatteskulder på barn i samband med att man låter
              barn äga aktier eller aktiefonder och de säljs med vinst. Där
              finns en sittande utredning som har till uppdrag att försöka hitta
              ett system för någon typ av källskatteavdrag på den aktievinsten
              så att frågan löses på det sättet.
            </seg>
            <seg xml:id="i-aa4220d817a859f6-0">
              Sedan återstår den fråga som vi har uppe i dag beträffande de
              offentligrättsliga vårdavgifterna. De fick tyvärr inte någon fullständig
              lösning i samband med att vi för några månader sedan löste problemet
              med skolfoton, Kalle Anka-prenumerationer och liknande på det
              privaträttsliga området.
            </seg>
            <seg xml:id="i-d1885f4832a7cec5-0">
              Den här frågan kräver signaler från regeringen och kräver kanske
              en ändring i lagstiftningen. Jag hade för min del hoppats att
              frågan kunde lösas på ett enklare sätt. Jag har i mitt parti gått
              ut till mina landstingspolitiker och sagt att de måste sluta att
              debitera barnen, speciellt i de fall där de missar ett läkarbesök.
              Det lilla spädbarnet eller femåriga Kalle ska väl ändå inte vara
              ansvariga för att de inte kom till doktorn eller tandläkaren på
              den bestämda tiden. Det är en självklarhet att detta är en kostnad
              som föräldrarna ska stå för. Det här är vi säkert rörande eniga
              om.
            </seg>
            <seg xml:id="i-24b0ffdea1892c35-0">
              Jag hoppas att våra landstingspolitiker och andra landstingspolitiker
              ska ta tag i frågan. Faktum är att landstingen kan sluta debitera
              barnen. Så enkelt kan frågan lösas.
            </seg>
            <seg xml:id="i-17acece0fb66e2b3-0">
              Tyvärr har man från Sveriges Kommuner och Landsting inte velat
              gå ut med den rekommendationen. Där sitter en jurist och säger
              att det kräver en lagändring. Ibland blir man inte lycklig över
              alla dessa juristers uttalanden. Som ni förmodligen känner till
              i kammaren råkar jag vara jurist själv, men jag kan betona än
              en gång att det inte alltid är så lyckligt när jurister ska lösa
              problemen.
            </seg>
            <seg xml:id="i-e997ee145f36ea1d-0">
              Det här är ett jättestort problem för barnen. Med inkassobolagens
              datateknik i dag bryter man preskriptionen vart tredje år och
              sedan drivs detta fram vid 18 års ålder. Ungdomarna vet inte hur
              de ska göra. De är livrädda för att få betalningsanmärkningar,
              inte få kontokort, hyreskontrakt och så vidare. De flesta av dem
              betalar säkert i det läget. Då är det inte fråga om några 140
              kronor, utan då kan det vara fråga om 3 0005 000 kronor eller
              kanske till och med mer. Det här måste vi naturligtvis få slut
              på.
            </seg>
            <seg xml:id="i-88fffd63ae0be602-0">
              Jag har också läst rapporten från Datainspektionen, och jag ska
              be att få återkomma till den i mitt nästa inlägg.
            </seg>
          </u>
          <note type="speaker" xml:id="i-5b4acb243c24922f-0">
            Anf. 108 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-60844805cda652dc-10">
            <seg xml:id="i-6266badc6b0c828c-0">
              Fru talman! Tack till Raimo Pärssinen som har väckt denna debatt!
            </seg>
            <seg xml:id="i-ffc38eab2c091728-0">
              Vad gjorde en gång att det blev som det blev? Jag tror att det
              är en blunder eller ett förbiseende hos dem som stiftade olika
              lagar som gjorde att det blev som det blev. Ingen kan medvetet
              ha tänkt sig att man riggade lagen på det sättet att ett skuldberg
              skulle kunna uppkomma hos ett barn eller en ung person.
            </seg>
            <seg xml:id="i-ddde62f1b9a61d8b-0">
              När det är konstaterat att det här inte är som det borde finns
              det ett par olika vägar att gå. En är att landstingen tittar på
              detta själva. Då kan vi konstatera att landstingen genom organisationen
              SKL säger att man delar uppfattningen att det är ett problem,
              och man ser gärna att lagen ändras.
            </seg>
            <seg xml:id="i-1a7962d8f33ac58b-0">
              Det kanske är en lagstiftningsfråga i det här fallet för att
              säkerställa att inte barn som i regel inte har någon som helst
              inverkan på att skulden har uppkommit är de som får äta upp de
              problem som föräldrarna har orsakat.
            </seg>
            <seg xml:id="i-60e8fdfcc76af76c-0">
              Som jag sade i det inledande svaret sköter de allra flesta föräldrar
              det här elegant. Vi tycker naturligtvis alla att det borde vara
              självklart att alla gör det. Uppenbarligen kan det finnas olika
              skäl det kan vara medvetna eller mycket tragiska fall som leder
              till att barnen blir sittande med det här bekymret.
            </seg>
            <seg xml:id="i-0b744d0e49a92494-0">
              Raimo Pärssinen frågar: När kan det komma ett förslag? När kan
              vi göra ett ställningstagande?
            </seg>
            <seg xml:id="i-5bbc52b3f55b604e-0">
              Jag ska göra som jag har lovat. Jag ska sätta mig in i frågan
              ordentligt. Jag tycker att detta strider mot sunt förnuft. Det
              borde kunna justeras på ett enkelt sätt utan några kostnadsdrivande
              åtgärder, och man bör ställa saker och ting till rätta så att
              barnet inte drabbas av föräldrarnas dumhet.
            </seg>
          </u>
          <note type="speaker" xml:id="i-1a027966a77a58b8-0">
            Anf. 109 RAIMO PÄRSSINEN (s):
          </note>
          <u who="raimo_parssinen_2d2dc6" xml:id="i-009845fcf266c0f4-1">
            <seg xml:id="i-ae1d9e140f3b84be-0">
              Fru talman! Ibland är det riktigt roligt att få svar på interpellationerna.
              Jag tackar socialministern för det svaret. Det var precis det
              jag önskade. Sedan är det bara att hoppas att vi kan få fart på
              frågan.
            </seg>
            <seg xml:id="i-bb7480d3b6163d92-0">
              Jag är lika övertygad som Jan Ertsborn om att det behövs en stark
              signal från detta hus till landstingspolitikerna så att de och
              alla jurister har ett rättesnöre att följa.
            </seg>
            <seg xml:id="i-f14d79ac6648f082-0">
              Många följer den här debatten hemifrån. Det är naturligtvis med
              glädje vi hör vad ministern säger. Vi kommer självklart att följa
              den här i riksdagen också.
            </seg>
            <seg xml:id="i-a7072987d9ebbda3-0">
              Det är bara att önska varandra lycka till så att vi kan lösa
              den här frågan och få bort den, som ministern så utmärkt beskrev.
            </seg>
          </u>
          <note type="speaker" xml:id="i-0916cefedb00c723-0">
            Anf. 110 JAN ERTSBORN (fp):
          </note>
          <u who="jan_ertsborn_202f6d" xml:id="i-25ddc5668d725b30-1">
            <seg xml:id="i-0b5b9a38086ccd7a-0">
              Fru talman! Jag sade att jag skulle nämna några ord om utredningen.
            </seg>
            <seg xml:id="i-965319ac15bc48de-0">
              Bakgrunden är att jag inte bara är riksdagsledamot, utan jag
              fick av regeringen uppdraget som särskild utredare av Insolvensutredningen
              och skuldsanering och över huvud taget problem med skuldsättning.
            </seg>
            <seg xml:id="i-b44ba13efaded19d-0">
              Det innebär att jag har haft väldigt många kontakter med personer
              som har haft sådana här skuldsättningsproblem. Jag har också haft
              väldigt mycket kontakt med kronofogdar, budget- och skuldrådgivare
              och så vidare.
            </seg>
            <seg xml:id="i-e72af96e2270af69-0">
              När jag för andra gången läste utredningen från Datainspektionen
              konstaterade jag att den är skriven efter en samlad bild av ett
              stort antal inkassobolag. Jag vill skicka med socialministern
              att man måste läsa denna utredning på ett något annat sätt.
            </seg>
            <seg xml:id="i-b9bed2b564ef057b-0">
              Det finns inkassobolag som gör precis som det står på vissa ställen
              i utredningen, nämligen skickar tillbaka krav till landstinget
              eller andra när det gäller krav mot barn.
            </seg>
            <seg xml:id="i-315ea34561b149ee-0">
              Det finns också ett par inkassobolag som har specialiserat sig
              på uppdragen att ta in fordringar mot barn. De köper dessutom
              upp fordringarna. Dessvärre, interpellanten, har Landstinget i
              Gävleborg gjort en sådan affär. Man har alltså sålt ett stort
              antal fordringar på omyndiga till ett inkassobolag. De lägger
              inte ned detta, utan driver ärendena.
            </seg>
            <seg xml:id="i-61ee6cd6d28f4c31-0">
              Det var egentligen det budskapet som jag ville få fram till socialministern
              och anledningen till att jag kom till den här debatten. Jag tycker
              att det är mycket viktigt att man ser att det finns en affärsidé
              hos vissa inkassobolag att även driva krav mot omyndiga barn.
              Det är något som vi i ansvariga ställningar måste motarbeta och
              se till att få stopp på så fort som möjligt.
            </seg>
          </u>
          <note type="speaker" xml:id="i-2ac18f8ead51747c-0">
            Anf. 111 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-60844805cda652dc-11">
            <seg xml:id="i-2dd07abd694f5f4c-0">
              Fru talman! Tack för en för mig upplysande debatt, i förberedelser
              men också under kvällen!
            </seg>
            <seg xml:id="i-bdf8980f39a5df06-0">
              Jag konstaterar att det i den sammanfattning som jag har fått
              av Datainspektionens rapport står att Datainspektionen tycker
              sig se en tendens som innebär att antalet inkassoärenden mot gäldenärer
              som var underåriga då fordran uppkom nu minskar, vilket troligen
              är en effekt av den uppmärksamhet som frågan om skuldsättning
              av barn har fått under senare tid.
            </seg>
            <seg xml:id="i-b17c4e1659b8c88a-0">
              Det är naturligtvis alldeles utmärkt, men för varje enskilt barn
              eller ung person som drabbas av detta är det naturligtvis ett
              betydande bekymmer som inte reduceras av att andra inte drabbas
              av det.
            </seg>
            <seg xml:id="i-d124b6b261e0c432-0">
              Jag är väldigt glad för den här diskussionen och tackar mina
              meddebattörer.
            </seg>
          </u>
          <note xml:id="i-32038563ed32c463-11">
            Överläggningen var härmed avslutad.
          </note>
          <note xml:id="i-e4e737beafdc55c5-0">
            15 § Svar på interpellation 2008/09:151 om vårdnadsbidraget och
            segregationen
          </note>
          <note type="speaker" xml:id="i-0547d222acd86ea4-0">
            Anf. 112 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-60844805cda652dc-12">
            <seg xml:id="i-79ed41f826695ea1-0">
              Fru talman! Amineh Kakabaveh har frågat mig vilka åtgärder jag
              avser att vidta för att alla barn ska kunna få ta del av den pedagogiska
              verksamheten i förskolan, vilka åtgärder jag avser att vidta för
              att Barcelonamålen även ska omfatta kvinnor som befinner sig utanför
              arbetsmarknaden, samt vilka åtgärder jag avser att vidta för att
              landets kommuner ska följa barnkonventionen.
            </seg>
            <seg xml:id="i-7846c916d4a2dc1a-0">
              Jag vill börja med att tacka för frågorna och för tillfället
              att få framföra mina och regeringens värderingar i familjepolitiken.
            </seg>
            <seg xml:id="i-7e46033396ced721-0">
              Med vårdnadsbidraget har vi sedan den 1 juli i år tagit steget
              mot ett barnvänligare Sverige. Vårdnadsbidraget ökar valmöjligheterna
              och gör det möjligt för fler att anpassa arbetstid och föräldraledighetens
              längd utifrån barnets behov och föräldrarnas egna önskemål. Den
              självklara utgångspunkten är att familjepolitiken måste inriktas
              på att så långt som möjligt fungera för alla barn och alla barnfamiljer.
              Därför är det viktigt med valfrihet och flexibilitet.
            </seg>
            <seg xml:id="i-b8b9daded5b410dc-0">
              Syftet med vårdnadsbidraget är att möta barnfamiljernas behov.
              Det är en reform med ett tydligt barn- och valfrihetsperspektiv.
              Det är vår utgångspunkt att barnomsorg ska organiseras utifrån
              barnets bästa inte utifrån förskolans, kommunens eller olika myndigheters
              behov och önskemål. Barn är olika och behöver olika former av
              omsorg, i synnerhet när de är små. Förskolan är bra och ska självfallet
              vara kvar och vidareutvecklas. Men kanske är den inte det bästa
              alternativet för alla barn hela tiden. Vårdnadsbidraget är frivilligt
              för kommunerna att införa, och deras skyldighet att enligt skollagen
              erbjuda barn som stadigvarande vistas i kommunen en förskoleplats
              kvarstår alltjämt.
            </seg>
            <seg xml:id="i-58d7dc9a7cc5597f-0">
              Vårdnadsbidrag kan vara en lösning för alla de familjer som upplever
              att de har för lite tid för sina små barn. Men även de som av
              andra skäl söker alternativ till förskolan kan få stor nytta av
              vårdnadsbidraget exempelvis föräldrar med infektions- eller ljudkänsliga
              barn eller de som har arbetstider som inte är anpassade efter
              förskolans öppettider.
            </seg>
            <seg xml:id="i-3746a1f13f5c9f91-0">
              Det är särskilt viktigt att se att barnen är individer och har
              olika behov. Vi tror på föräldrarna. Föräldrarna är de som har
              huvudansvaret för barnets välbefinnande och som ska se till barnets
              bästa. Föräldrarna är också de som känner sina barn bäst och statens
              roll i sammanhanget är att stödja föräldrarnas val.
            </seg>
            <seg xml:id="i-8c195251b7ecfd67-0">
              Av barnkonventionen följer bland annat att barnet har rätt att
              så långt det är möjligt bli omvårdat av sina föräldrar. Barnets
              bästa ska komma i främsta rummet och föräldrarna ska i sammanhanget
              få lämpligt bistånd då de fullgör sitt ansvar för barnets uppfostran.
              Detta inbegriper såväl stöd som möjliggör omsorg i hemmet som
              offentligt finansierad förskoleverksamhet.
            </seg>
            <seg xml:id="i-0a98cadcdf3e3364-0">
              Vad gäller språkutveckling och integration av barn med invandrarbakgrund
              är jag övertygad om att föräldrarna är de som, utifrån familjens
              livssituation och barnets behov, har de bästa förutsättningarna
              att fatta beslut som är till barnets bästa. Detta gäller i de
              allra flesta fall och oavsett om föräldrarna kommer från Sverige
              eller något annat land. Utrymmet för flexibilitet och valfrihet
              bör också vara detsamma för alla familjer, oavsett nationalitet
              och bakgrund.
            </seg>
            <seg xml:id="i-b14d5f93211955cc-0">
              Barnets språkutveckling och integration ligger i barnets och
              föräldrarnas intresse oavsett nationalitet och bakgrund. En faktor
              av betydelse i detta sammanhang är deltagande i förskoleverksamheten,
              en verksamhet vars kvalitet kommer att förstärkas i och med regeringens
              satsningar på en utökning av allmän förskola till att även omfatta
              treåringar. Därmed har föräldrar möjlighet att välja en högkvalitativ
              förskola på hel- eller deltid. Det senare alternativet kan kombineras
              med ett reducerat vårdnadsbidrag. Oavsett om föräldrarna uppbär
              vårdnadsbidrag eller inte kvarstår också möjligheten till obegränsat
              deltagande i den öppna förskolan.
            </seg>
            <seg xml:id="i-81e59d452c8252c6-0">
              En annan viktig faktor för språkutveckling och integration av
              barn med invandrarbakgrund är föräldrarnas språkkunskaper och
              integration, som i sin tur påverkas av möjligheten till arbete
              och egen försörjning. Regeringens mest prioriterade fråga är att
              sätta fokus på jobben och minska utanförskapet. Min bedömning
              är att arbetslinjen och regeringens åtgärder på det arbetsmarknadspolitiska
              området kommer att bidra till förbättrade språkkunskaper och ökad
              integration för såväl barn som föräldrar med invandrarbakgrund.
              Människors möjlighet till god välfärd, frihet och integration
              i det svenska samhället bygger på förutsättningen att de ska kunna
              försörja sig själva.
            </seg>
            <seg xml:id="i-1aaebe1252ecfa38-0">
              Regeringen har mot denna bakgrund utformat vårdnadsbidraget så
              att det inte innebär ett hinder för att arbeta eller minskar människors
              ekonomiska självbestämmande. Vårdnadsbidraget kan kombineras med
              förvärvsarbete men däremot inte med vissa andra ersättningar från
              trygghetssystemen som grundar sig på föräldraskap, ålder, arbetsoförmåga
              eller arbetslöshet. Vårdnadsbidrag får inte heller lämnas till
              en vårdnadshavare vars sammanboende make eller sambo för samma
              period får någon sådan ersättning. Syftet med dessa begränsningar
              är att undvika inlåsningseffekter för personer som står långt
              från arbetsmarknaden.
            </seg>
            <seg xml:id="i-1594dfb2dfd24dce-0">
              Regeringen har även för avsikt att genomföra andra reformer på
              det familjepolitiska området. Föräldrar som väljer att inte utnyttja
              vårdnadsbidraget ska också få ökad valfrihet. Detta kommer att
              ske genom barnomsorgspengen som ökar mångfalden i förskoleverksamheten
              och skolbarnsomsorgen, och därmed ger föräldrar möjlighet att
              ordna den omsorg som passar dem och deras barn. Kommunernas skyldighet
              att erbjuda förskola och skolbarnsomsorg till god kvalitet kvarstår,
              och verksamhetens kvalitet kommer också att förstärkas i och med
              regeringens satsningar på att förtydliga läroplanen för förskolan.
            </seg>
            <seg xml:id="i-c34ad511347edf2b-0">
              De så kallade Barcelonamålen från 2002 som interpellanten nämner
              i sin fråga ingår i EU-strategin för ökad tillväxt och sysselsättning.
              Målen handlar om att det senast 2010 ska finnas förskoleverksamhet
              för minst 90 procent av barnen mellan tre år och den obligatoriska
              skolåldern och för minst 33 procent av barnen under tre år. I
              åldersgruppen 03 år är det hittills bara fem medlemsstater däribland
              Sverige som har uppnått det uppsatta målet. Barcelonamålen är
              redan i dag i huvudsak inriktade på att främja kvinnors möjligheter
              att komma in i och stanna i arbetslivet för att på så sätt uppnå
              ökad jämställdhet.
            </seg>
          </u>
          <note type="speaker" xml:id="i-c7c120950f4e3ac1-0">
            Anf. 113 AMINEH KAKABAVEH (v):
          </note>
          <u who="amineh_kakabaveh_80476a" xml:id="i-750347c93f921074-0">
            <seg xml:id="i-53a8f15a84df8a2d-0">
              Fru talman! Jag tackar ministern för svaret. Det råder ingen
              tvekan om att jag och ministern har helt olika syn på vårdnadsbidragets
              effekter och dess konsekvenser för både barnens pedagogiska utveckling
              och deras språkutveckling. Men vi har också helt olika syn på
              vad högerregeringens så kallade moderna familjepolitik kan medföra
              för kvinnors jämställdhet både inom familje- och samhällssfären.
              Regeringen har infört möjlighet för kommunerna att besluta om
              vårdnadsbidrag på 3 000 kronor per månad. Vårdnadsbidraget innebär
              att skattemedel används för att uppmuntra kvinnor att göra sig
              ekonomiskt beroende av män och axla rollen som hemmafru.
            </seg>
            <seg xml:id="i-c920262720b68add-0">
              Fru talman! Kvinnor tar i dag ut ca 80 procent av föräldraförsäkringen.
              Den ojämlika fördelningen av föräldraansvaret leder till att kvinnor
              i högre grad än män arbetar deltid även när barnen blir större.
              Detta leder till att arbetsgivare betraktar kvinnor som mer riskabel
              arbetskraft, vilket försämrar förhandlingspositionen för alla
              kvinnor när det gäller löner och arbetsvillkor, även för dem som
              inte har barn.
            </seg>
            <seg xml:id="i-6f49a0cc365be874-0">
              Vi inom Vänsterpartiet insåg dessa problem redan innan vårdnadsbidraget
              infördes. Nu visar det sig att vi har fått rätt. Vårdnadsbidraget
              riskerar att försämra alla kvinnors villkor på arbetsmarknaden
              ytterligare i form av inlåsningseffekter, ökat antal visstidsanställningar,
              deltidsarbete och sämre löneutveckling.
            </seg>
            <seg xml:id="i-33440d2156ac1e39-0">
              Följden av en försvagad förankring på arbetsmarknaden är sämre
              pension, sämre ekonomisk trygghet vid arbetslöshet och sjukdom,
              sämre möjligheter till karriär och löneutveckling, i synnerhet
              för de kvinnor som redan har svårt att hitta ett arbete till exempel
              på grund av att de nyligen har kommit till Sverige. Vårdnadsbidraget
              gör alltså i längden de kvinnor som utnyttjar det mer beroende
              av en man med lön. Detta strider mot två av regeringens jämställdhetspolitiska
              mål. Det strider mot målet om ekonomisk jämställdhet, som innebär
              att kvinnor och män ska ha samma möjligheter och villkor i fråga
              om utbildning och betalt arbete som ger ekonomisk självständighet
              livet ut. Det strider också mot målet om jämn fördelning av det
              obetalda hem- och omsorgsarbetet. Kvinnor och män ska ta samma
              ansvar för hemarbetet och ha möjligheter att ge och få omsorg
              på lika villkor.
            </seg>
            <seg xml:id="i-a2c645b3de16f6c1-0">
              I tidigare interpellationsdebatter har ministern sagt att vårdnadsbidraget
              inte är en reform med fokus på jämställdhet utan med fokus på
              att stärka barnperspektivet. I interpellationssvaret hävdar ministern
              att det handlar om valfrihet för alla familjer. Jag undrar: Vad
              är det för valfrihet att tvingas söka vårdnadsbidrag på grund
              av bristande möjligheter att försörja sig? Jag undrar hur ministern
              tänker i fråga om detta.
            </seg>
          </u>
          <note type="speaker" xml:id="i-a8a89bfe65a72afa-0">
            Anf. 114 FINN BENGTSSON (m):
          </note>
          <u who="unknown" xml:id="i-fa26c336cd746e26-28">
            <seg xml:id="i-e9852bdb439b746c-0">
              Fru talman! Jag tackar för interpellationen och för svaret. Det
              var bra att det kom ett så långt och tydligt svar om alliansregeringens
              samlade ambition för en barnpolitik. Det är just vad diskussionen
              här handlar om barnet i centrum.
            </seg>
            <seg xml:id="i-ef08095cac38fef0-0">
              När interpellanten nu tar upp frågan som en jämställdhetsfråga
              kan man fundera lite grann på om det inte även kan vara en aspekt
              att barnen ses som mer jämställda i förhållande till vuxna om
              barnen får sina rättigheter satta i fokus för en gångs skull.
            </seg>
            <seg xml:id="i-c3e9bba3ba9db026-0">
              Jag har stor respekt för Amineh Kakabavehs synpunkter på att
              jämställdheten är ett problem mellan män och kvinnor där vi alltså
              måste arbeta för en ökad jämställdhet.
            </seg>
            <seg xml:id="i-08bce65920cb16c8-0">
              Samtidigt är jag väldigt tveksam till de lösningar som man har
              försökt göra från den tidigare regeringen, som också stöds av
              interpellantens parti, för att uppnå jämställdhet med en form
              av social ingenjörskonst. I interpellantens inlägg här blev det
              väldigt tydligt att man anser att man bestämmer bättre uppifrån
              hur alla människor ska utforma sina liv. Barnet kommer då i sista
              hand, för i första hand kommer andra aspekter som också belystes
              i svaret från socialministern att man primärt tittar på förskolans,
              kommunernas eller myndigheternas behov, eller varför inte på jämställdheten,
              framför barnets behov.
            </seg>
            <seg xml:id="i-0325eae04914e702-0">
              Jag har alltså väldigt svårt att förstå varför det skulle vara
              en rättvisefråga att ställa jämställdhet mellan män och kvinnor
              mot barnens rättigheter. Jag kan inte få in detta i mitt huvud.
            </seg>
            <seg xml:id="i-be9663cfad088a92-0">
              Dessutom kan jag inte förstå argumentet att det har visat sig
              att införandet av ett vårdnadsbidrag som ett led i en stor satsning
              på barnpolitiken, precis som beskrivs i svaret från socialministern,
              efter lite drygt fem månader skulle kunna utvärderas som, om jag
              förstod interpellanten rätt, ett misslyckande. I så fall är det
              ett misslyckande utifrån den föreställning som hon hade redan
              från början, nämligen att detta inte går eftersom målet är att
              man först ska ha jämställdhet mellan män och kvinnor. Sedan får
              allt annat komma därefter.
            </seg>
            <seg xml:id="i-cd4dd08a87f913b3-0">
              Hur gärna vi än vill uppnå denna jämställdhet och hur gärna vi
              än vill sträva efter detta mål finns det andra värden och andra
              mål här i livet. Jag tycker att debatterna i dag generellt har
              handlat om vem som sätter barnet i första rummet och vem som sätter
              andra prioriteringar i första rummet. Inom interpellantens parti
              var det tydligt att när det gäller lesbiska par kommer deras intressen
              före barnets intressen. Här handlar det också om att jämställdheten
              kommer före barnets intressen.
            </seg>
            <seg xml:id="i-9980c940c4421ce8-0">
              Fru talman! Jag tror att denna diskussion kommer att vara polariserad
              så länge som vi inte förstår varandra när det gäller ambitionen
              att vilja se problemet från ett annat håll.
            </seg>
            <seg xml:id="i-78670fb8336d88c5-0">
              Vi har haft tolv år av socialdemokratiskt styre med stöd av Vänsterpartiet.
              Vad jag förstår har de samma ambitioner i framtiden om de får
              möjlighet att driva en tes. Detta ställs nu mot en majoritet medborgare
              som valde ett annat alternativ, inte minst för att de vill se
              förändringar på det barnpolitiska området. Låt oss då prova detta,
              och låt oss utvärdera resultatet av en samlad och ny barnpolitik
              som jag tror väldigt mycket på. Där är vårdnadsbidraget ett viktigt
              inslag.
            </seg>
            <seg xml:id="i-6aa6ee1370e3b2fa-0">
              Det har, som sagt, gått lite drygt fem månader. Jag tycker inte
              att man i detta läge kan göra en bedömning av om man har misslyckats
              med att uppnå en förbättring i fråga om barnens möjligheter genom
              den ökade valfriheten och flexibiliteten.
            </seg>
            <seg xml:id="i-636b764876ded3cc-0">
              Däremot skulle jag vilja säga att det resultat som den förra
              regeringen, stödd av Vänsterpartiet, alltså interpellantens parti,
              lämnade efter sig gav vid handen att man inte strävade efter en
              maximering av flexibiliteten och valfriheten för föräldrarna som
              vårdnadshavare för barnen, utan man ville med social ingenjörskonst
              driva andra intressen framför barnens. Detta tycker jag inte är
              en barnpolitik som vi ska fortsätta med i det här landet.
            </seg>
          </u>
          <note type="speaker" xml:id="i-b8c3dde267e8a584-0">
            Anf. 115 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-60844805cda652dc-13">
            <seg xml:id="i-de05b90cde3f4337-0">
              Fru talman! Det är kanske så som interpellanten säger, att det
              finns väldigt tydliga meningsskiljaktigheter mellan oss. Efter
              hennes inlägg här är jag naturligtvis beredd att skriva under
              på det.
            </seg>
            <seg xml:id="i-027abd6f87a97f78-0">
              Det jag ser som kärnan i våra meningsskiljaktigheter är först
              och främst frågan om vem som bestämmer. Vem ska bestämma hur familjerna
              ordnar sin barnomsorg?
            </seg>
            <seg xml:id="i-26c5c5eee7db00a7-0">
              Å ena sidan finns där vi som tycker att det är viktigt att föräldrarna
              själva avgör detta eftersom det är de som bäst känner barnen och
              som vet vad som är bäst för barnen och eftersom de är myndiga
              personer som själva kan bestämma.
            </seg>
            <seg xml:id="i-bab85faffba946f6-0">
              Å andra sidan finns där interpellanten som företräder linjen
              att det är bättre att de här frågorna avgörs av politiker som
              är sakkunniga och som begriper det här bättre än föräldrarna själva
              gör. Då lägger man livet till rätta för föräldrarna. De behöver
              inte bekymra sig över att behöva fatta egna beslut eller göra
              några överväganden, utan det får bli som politikerna bestämmer.
            </seg>
            <seg xml:id="i-0ce9582a72d117cd-0">
              Den andra frågan är precis det som Finn Bengtsson här så förtjänstfullt
              hanterade, alltså vem familjepolitiken är till för. Är den till
              för barnen, eller är den till för vuxna föräldrar? Den självklara
              utgångspunkten för mig är att stå på barnens sida och att försöka
              hitta system som är sådana att barn, oavsett hur de är, får en
              möjlighet till en trygg och bra uppväxt.
            </seg>
            <seg xml:id="i-59c1b501d8f8f403-0">
              Vänsterpartiet är lite grann inne på samma sak som Henry Ford
              och hans berömda T-Fordar. Man får välja precis som man vill bara
              man väljer svart, sade Henry Ford om sina bilar. Det är lite på
              samma sätt här. Vänsterpartiet säger: Ni får gärna välja själva
              bara ni väljer så som vi bestämmer. Sedan styr och ställer man
              med bidrag och lagar när det gäller hur mallen ska se ut för hur
              barn i Sverige ska tas om hand.
            </seg>
            <seg xml:id="i-03fe6944ab1d9b3e-0">
              Jag tror inte att det är en modern familjepolitik. En modern
              familjepolitik handlar för mig om vuxna myndiga människor som
              kan fatta beslut om vad som är bäst för dem själva och för deras
              barn. Jag tilltror föräldrarna förmågan att avgöra vad som är
              bäst för barnen och tror faktiskt till och med att föräldrarna
              vet det bättre än vi här i kammaren.
            </seg>
            <seg xml:id="i-ae292f8721fd95e6-0">
              Det sägs här också att föräldrarna tvingas söka vårdnadsbidrag
              för att kunna försörja sig. Nej, så är det inte alls! Vårdnadsbidraget
              är en reform som handlar om att underlätta för den förälder som
              vill vara hemma ytterligare en tid efter det att föräldraförsäkringen
              gått ut eller som möjligen vill gå ned lite grann i arbetstid
              för att kunna tillbringa mer tid tillsammans med barnen. Det är
              det som är själva poängen.
            </seg>
            <seg xml:id="i-5182472d485de39b-0">
              Jag förundras ständigt över hur man från vänsterhåll kan anse
              att föräldraförsäkringen är lysande ända fram till ett magiskt
              datum. Fram till den tidpunkten är det lysande om föräldrar tar
              hand om sina barn. Men just vid en speciell tidpunkt inträffar
              alltså någonting fantastiskt. Då är det nämligen dåligt om föräldrarna
              skulle välja att prioritera barnen genom att gå ned i arbetstid
              eller vilja vara hemma ytterligare en tid med sina barn. Det är
              för mig en gåta hur alla kan vara stöpta efter samma mall och
              hur man precis på dagen kan veta när det är rätt respektive när
              det är fel. Detta tror jag är kärnan i meningsskiljaktigheterna
              mellan oss här.
            </seg>
            <seg xml:id="i-70e800c506795ac4-0">
              Jag är ledsen, men jag tror inte att denna debatt helt kommer
              att överbrygga de här motsättningarna. Vi skiljs säkert här med
              olika uppfattningar i frågan, och så får det vara. Vi har i alla
              fall genomfört en reform som är efterlängtad hos många barnfamiljer.
            </seg>
          </u>
          <note type="speaker" xml:id="i-c05112854a4b1d62-0">
            Anf. 116 AMINEH KAKABAVEH (v):
          </note>
          <u who="amineh_kakabaveh_80476a" xml:id="i-750347c93f921074-1">
            <seg xml:id="i-c6646b6e4fd1bdeb-0">
              Fru talman! Först vill jag tacka ministern för svaret. Jag vill
              bara tala om varför jag är så övertygad om att den här förmånen
              för föräldrarna inte gäller alla föräldrar. Många kvinnor, framför
              allt kvinnor från olika förorter till våra större städer, tvingas
              till detta.
            </seg>
            <seg xml:id="i-f8871e2e651be020-0">
              Jag kan ge några exempel utifrån uppgifter från slutet av november.
              95 föräldrar i Rinkeby-Tensta och 63 föräldrar i Spånga-Tensta
              har ansökt om vårdnadsbidrag, vilket kan jämföras med 19 ansökningar
              från föräldrar i Upplands-Väsby, 6 ansökningar från föräldrar
              i Salem och 15 ansökningar från föräldrar i Danderyd. Jag menar
              att detta visar på en väldigt tydlig skillnad mellan de olika
              kommunerna eller stadsdelarna.
            </seg>
            <seg xml:id="i-78cf7125c8fb8fa5-0">
              Att skattepengar nu börjar gå till att hålla barn borta från
              en pedagogisk verksamhet som utvecklar barns sociala förmåga är
              helt fel utveckling, tycker jag. Jag talar också utifrån egen
              erfarenhet. Som socialarbetare har jag i tio år arbetat med barn
              och ungdomar.
            </seg>
            <seg xml:id="i-1431b3ca9e0d24e0-0">
              Jag håller med ministern om att ett barn behöver sina föräldrar,
              oavsett om barnet är ett år eller om barnet är 15 år det tycker
              jag absolut men lösningen är inte att föräldrar som har barn som
              är yngre än tre år helt enkelt ska få 3 000 kronor i månaden för
              att ta hand om sina barn.
            </seg>
            <seg xml:id="i-cb5f23df3730cf44-0">
              Sänk arbetstiden så att båda föräldrarna har tid i stället för
              att satsa på den här reformen! Jag tänker på de kvinnor som liksom
              jag kommer från delar av världen där man aldrig haft möjlighet
              vare sig till högre utbildning eller till att finnas på arbetsmarknaden.
              Man har aldrig fått den chans som finns här i Sverige. Jag är
              jag rädd att man på ett eller annat sätt försöker ta ifrån dem
              den möjligheten. Det tycker jag är väldigt olyckligt.
            </seg>
            <seg xml:id="i-63d9df4068365feb-0">
              Jag bor i Skärholmsområdet. Södersidans tidning har skrivit om
              35 kvinnor från Afrika och andra delar av världen som inte ens
              har en chans att komma in på arbetsmarknaden. Såvitt jag vet är
              denna regerings målsättning att man ska komma ut på arbetsmarknaden.
              Man ska helt enkelt ha utbildning och arbete och inte vara bidragsberoende.
              För mig är det hela en paradox. Även om jag inte var politiker
              eller en vanlig socialarbetare eller så skulle jag tänka: Men,
              Herre Gud, hur ska jag förstå den här politikern? Hur ska jag
              kunna ta in det som sägs som något som verkligen gynnar föräldrarna,
              både kvinnor och män?
            </seg>
            <seg xml:id="i-24cc91cca0ebd55a-0">
              Varför är det här viktigt? Ja, det är självklart att vi i Sverige
              hävdar att Sverige är världens mest jämställda land. Men vi upplever
              inte det här målet. Jag har inga sådana förväntningar från något
              land i Afrika eller i Mellanöstern. Där kräver ingen detta. Det
              är inte lagstadgat, och ingen strävar efter det. Men här strävar
              alla efter jämställdhet. Detta är motsägelsefullt.
            </seg>
            <seg xml:id="i-d18ecaa2c7f62099-0">
              Jag vet och är övertygad om att barn behöver båda föräldrarna.
              Lösningen är inte de 3 000 kronorna. Erfarenheter från Norge och
              Danmark visar på ett misslyckande. Där gällde det ensamstående
              kvinnor, föräldrar som stod längre bort från arbetsmarknaden och
              invandrade kvinnor. Det är precis som i Skolverkets remissvar
              på propositionen om vårdnadsbidraget, nämligen att erfarenheterna
              visar att det hela är helt olyckligt och att det här har varit
              ett misslyckande i andra delar av världen.
            </seg>
            <seg xml:id="i-dc5979dcfeb9e054-0">
              Varför ska vi lyckas med det här när vi redan vet att det finns
              så många kvinnor som står utanför arbetsmarknaden, framför allt
              kvinnor med invandrarbakgrund?
            </seg>
          </u>
          <note type="speaker" xml:id="i-36760ec8c5aa2b86-0">
            Anf. 117 FINN BENGTSSON (m):
          </note>
          <u who="unknown" xml:id="i-fa26c336cd746e26-29">
            <seg xml:id="i-91e06e6838171fbd-0">
              Fru talman! Interpellanten målar upp en bild av att det föreligger
              en orättvisa och antyder, i alla fall enligt mitt sätt att lyssna,
              att det här varit en odemokratisk process. Låt oss därför se hur
              det har gått till!
            </seg>
            <seg xml:id="i-251b477c03da47a9-0">
              En folkmajoritet i det här landet har valt en ny regering eftersom
              man tyckt att tolv år med tidigare provad strategi inte varit
              så lyckade. Denna folkmajoritet som valt fram en ny regering talade
              redan före valet om att vårdnadsbidraget är en intressant uppslag
              i ett familjepolitiskt program med mycket mer, som också redovisas
              i svaret.
            </seg>
            <seg xml:id="i-531c9dede41300ac-0">
              Sedan har vi fattat beslut om en lag. Kommunerna i sin tur har
              så att säga fullständig rättvisa att bestämma om de vill eller
              inte vill införliva det här lagförslaget, precis som socialministern
              har nämnt. Ett antal kommuner har sedan gjort det. Ett antal Helsingforsskommuner
              nämns här. Jag räknar med att det var ett par hundra människor
              som nämndes och som har valt detta.
            </seg>
            <seg xml:id="i-5d3c2ea0bee48113-0">
              Är det interpellantens mening att de människor som fått detta
              genom en rättvis demokratisk process i flera led, som ett alternativ
              till en tidigare provad politik, ska undandras den här möjligheten
              därför att interpellanten och hennes parti absolut bestämt sig
              för att det finns andra mål som är viktigare än dessa mål som
              röstats fram successivt? Jag vill nästan säga att det är fråga
              om grundlagsbetonade ändringar eftersom det är flera mellanliggande
              demokratiska processer som krävs för att införa en sådan här ordning.
            </seg>
            <seg xml:id="i-2ad715349b205e23-0">
              Nej, fru talman, jag tror att det mycket mer handlar om en djupgripande
              ideologisk diskussion. Jag säger detta bara för att exemplifiera
              vad jag menar är problemet i den här debatten, som vi inte kommer
              att lösa i kväll.
            </seg>
            <seg xml:id="i-a4c5756ec43e9117-0">
              Låt oss tänka oss att vi uppnår en hypotetiskt fullständig jämställdhet
              om det nu var ett mål från interpellantens sida. Är man intresserad
              av att fundera över valfrihet och flexibilitet för den jämställda
              populationen att välja den barnomsorg som man vill? Nej, jag tror
              inte det. Jag tror att man i grunden, om jag får misstänka, inte
              vill se någon sådan valfrihet och flexibilitet för vårdnadshavare.
              Man sätter inte barnen i fokus, allra minst i det utopiska samhälle
              man själv drömmer om. Inte heller i det samhälle som är fullständigt
              jämställt och klasslöst kommer det att finnas någon rättvisa för
              barnen.
            </seg>
          </u>
          <note type="speaker" xml:id="i-688f199f94a98958-0">
            Anf. 118 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-60844805cda652dc-14">
            <seg xml:id="i-75f05a487828fc8d-0">
              Fru talman! Jag tänkte påminna om en undersökning som gjordes
              vid Göteborgs universitet där man i samband med valet gjorde en
              jättestor mätning. Man ställde människor ett antal frågor. En
              av de frågorna handlade om vårdnadsbidrag enligt den modell som
              nu har införts i Sverige. Man frågade vad de tyckte om den reformen.
            </seg>
            <seg xml:id="i-9afd3b0326c57545-0">
              Det visade sig att i det parti som jag företräder fanns det en
              majoritet av väljarna som tyckte att vårdnadsbidrag var bättre
              än att vara utan. I det parti som Finn Bengtsson företräder, Moderaterna,
              fanns en majoritet av väljarna som tyckte att vårdnadsbidrag var
              bättre än att vara utan. I Folkpartiet var det på samma sätt,
              i Centerpartiet var det på samma sätt, i Socialdemokraterna var
              det på samma sätt, i Miljöpartiet var det på samma sätt och i
              Vänsterpartiet var det på samma sätt. Fler av dem som röstade
              på Vänsterpartiet tyckte att vårdnadsbidrag i den här tappningen
              var bättre än att vara utan.
            </seg>
            <seg xml:id="i-7c1dadc4a9c30fa1-0">
              Jag tror att svenska folket har en stark känsla för att man själv
              som förälder ska få bestämma i de här sakerna. Det betyder inte
              att alla kommer att använda vårdnadsbidraget, men det bygger på
              att människor har uppfattningen att alla bör kunna få välja, alla
              bör få ett större mått av valfrihet än det som har rått i decennier
              tidigare. Det är detta som vi nu genomför, precis som Finn Bengtsson
              var inne på.
            </seg>
            <seg xml:id="i-65d43e37060a7402-0">
              Jag ska också påminna om att vi har infört en jämställdhetsbonus
              som syftar till att få ett mer jämställt uttag av föräldraförsäkringen.
              Jag tror att det är ett viktigt inslag. Precis som det har redogjorts
              för här tidigare är männen underrepresenterade när det gäller
              uttaget av föräldraförsäkringsdagar. Bonusen syftar till att utjämna
              uttaget. Man får en rejäl ekonomisk bonus om föräldrarna delar
              lika.
            </seg>
            <seg xml:id="i-fdc02a994bd14dec-0">
              Det goda med det här är att det är en morot, det är inte en piska.
              Vänsterpartiet vill lagstifta om en tudelning, som i vissa fall
              kommer att innebära att barnen berövas föräldraförsäkringsdagar.
              Bonusen ger föräldrarna möjlighet att fördela dessa på det sätt
              som är lämpligt, och det kommer att utgå en bonus om det är lika
              fördelat eller om man vrider det i en mer jämställd riktning.
              Jag tror att det är viktigt att fäderna tar ett större ansvar
              för barnen tidigt så att barnen kan knyta an till pappan och att
              pappan kan bli mer delaktig i barnets uppväxt. Jag tror att det
              kommer att spela en jättestor roll när barnet blir större. Vänsterpartiet
              vill tvångsdela föräldraförsäkringen.
            </seg>
            <seg xml:id="i-78486d778459edca-0">
              Det ställs frågan om arbetslinje och vårdnadsbidrag. Det råkar
              vara så att vi kan ha flera tankar i huvudet samtidigt. Vi tycker
              till exempel att föräldraförsäkringen är utmärkt och att den inte
              strider mot arbetslinjen, som gäller i övrigt. Barn ska ha en
              trygg uppväxt. Detsamma gäller vårdnadsbidraget. Det ger föräldrar
              möjlighet att vara hemma ännu lite längre eller att gå ned i arbetstid.
              Det rimmar utomordentligt väl med arbetslinjen, för vi är inte
              alldeles enögda i vårt tänkande.
            </seg>
            <seg xml:id="i-da2cd6bae9915526-0">
              Här väljs en väldigt dramatisk och intressant formulering om
              att skattepengar går till att hålla barn borta från pedagogiskt
              innehåll. Det är precis den typ av överhetsfasoner som jag tror
              att de flesta svenska barnfamiljer är innerligt less på. Man vill
              snarare höra att vi tror på er som föräldrar, vi tror att ni vet
              ert barns bästa och ni ska ha beslutanderätten själva.
            </seg>
          </u>
          <note type="speaker" xml:id="i-ad5ad3d01e9604ee-0">
            Anf. 119 AMINEH KAKABAVEH (v):
          </note>
          <u who="amineh_kakabaveh_80476a" xml:id="i-750347c93f921074-2">
            <seg xml:id="i-f38a9cbeb22ba688-0">
              Fru talman! Det är inte så att vi skrämmer bort eller att det
              är osanna påståenden. Jag sitter själv som ersättare i stadsdelsnämnden
              i Skärholmen. När detta infördes var direktören jätteorolig. Han
              sade att det är skattemedel. Jag vet inte hur man klarar det.
              Det var inte alls tal om hur man ska finansiera det. Det är ett
              exempel.
            </seg>
            <seg xml:id="i-3200fc349f3a20b8-0">
              Valfrihet ska jag tala om. Valfrihet för vem? Är det för välbeställda
              kvinnor som tjänar 25 00035 000 kronor och som ska vara hemma
              för att vårda sina barn för 3 000 kronor? Nej, det är sant att
              det inte är dessa. Det är de kvinnor som jag nämnde i mitt förra
              inlägg. Det är faktiskt ensamstående kvinnor och kvinnor som har
              varit utanför arbetsmarknaden.
            </seg>
            <seg xml:id="i-9c8dfa6e66bd5254-0">
              I går var jag i Botkyrka och träffade representanter för socialtjänsten
              och några fackliga aktivister. De är helt enkelt väldigt oroliga
              över den situation som kvinnor har i dag. Man lämnar in hundra
              ansökningar per vecka, men man får inte jobb. Det ger psykisk
              påverkan. Man kan inte klara av det med den arbetsmarknadspolitik
              som högern har infört. Det blir omöjligt. Då går man tillbaka
              till att det är lika bra att sitta hemma med barnen och slippa
              de fysiska och psykiska påfrestningarna.
            </seg>
            <seg xml:id="i-5cd55d19613f607d-0">
              Det handlar också om språkutveckling. Hur ska invandrade barn
              lära sig svenska under dessa tre år? Det är väldigt påfrestande.
              När föräldrar lämnar barn på dagis efter tre år har dessa barn
              väldigt svårt att anpassa sig. Det handlar om pedagogik. I hemmet
              har man ett helt annat förhållningssätt i fråga om barnuppfostran
              än när det gäller det moderna samhällets sätt att uppfostra barn.
              Det är två helt olika världar. Det här är olyckligt för barns
              uppväxtsituation.
            </seg>
          </u>
          <note type="speaker" xml:id="i-d98aa0adcee288fb-0">
            Anf. 120 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-60844805cda652dc-15">
            <seg xml:id="i-7d04b1e2bc0813c6-0">
              Fru talman! Efter de här inläggen funderar man om föräldrar över
              huvud taget ska få ha någon befattning med sina barn. Jag tror
              att föräldrar är de som känner sina barn bäst och bör ha beslutandemakten.
            </seg>
            <seg xml:id="i-e9ed1dceb09cf4bc-0">
              Här sägs det att invandrarkvinnor är överrepresenterade. Ska
              vi underkänna deras val? Om kvinnor som kommer från en annan bakgrund
              träffar ett medvetet val som landar på att de vill stanna hemma
              en tid ytterligare med sina barn, är det någonting som ska underkännas?
              Är det just för att de har en annan bakgrund, eller är det av
              något annat skäl?
            </seg>
            <seg xml:id="i-3a9dfd201682ac4a-0">
              Jag vill tilltro varje vuxen människa möjligheten att själv bestämma
              och förmågan att besluta.
            </seg>
            <seg xml:id="i-65c885c025c1a2eb-0">
              Jag vill också påminna när det gäller vårdnadsbidraget och nivån
              om att svenska småbarnsfamiljer är ganska fiffiga. När det gäller
              föräldraförsäkringens utformning har det utvecklats en imponerande
              kunskap om hur man kan använda föräldraförsäkringen för att tänja
              ut tiden så mycket som möjligt. Många föräldrar använder den modellen,
              för man vill vara hemma med sina barn lite längre än vad föräldraförsäkringen
              strikt använd skulle leda till. De använder den inte på något
              sätt som är mot reglerna. De använder den så att de tar ut fyra
              och fem dagar och på det sättet tänjer ut tiden.
            </seg>
            <seg xml:id="i-fe0716981b6c1bdd-0">
              Jag tror att vårdnadsbidraget kommer att användas av många på
              ungefär samma sätt. Många föräldrar känner att de vill vara hemma,
              inte alla, men de som önskar det och menar att det är det bästa
              för deras barn ska ha rätten att bestämma detta. Jag står på föräldrarnas
              sida och har barnens perspektiv i den fråga som jag tror har en
              väldigt stor betydelse för att skapa trygga uppväxtförhållanden
              för alla barn i Sverige.
            </seg>
          </u>
          <note xml:id="i-32038563ed32c463-12">
            Överläggningen var härmed avslutad.
          </note>
          <note xml:id="i-f8ae7bd78f30af77-0">
            16 § Anmälan om inkomna uppteckningar från EU-nämndssammanträde
          </note>
          <note xml:id="i-a7f9c9150bc80b75-0">
            Andre vice talmannen anmälde att uppteckningar från EU-nämndens
            sammanträde fredagen den 21 november inkommit.
          </note>
          <note xml:id="i-a2da949ca04fa5e2-0">
            17 § Hänvisning av ärende till utskott
          </note>
          <note xml:id="i-25ec76f632bde2f2-0">
            Föredrogs och hänvisades
          </note>
          <note xml:id="i-0af0f5a15d8eb5be-0">
            18 § Förnyad bordläggning
          </note>
          <note xml:id="i-100b483e24f1865b-0">
            Föredrogs och bordlades åter
          </note>
          <note xml:id="i-fedef89d61a8c398-0">
            19 § Bordläggning och beslut om förlängd motionstid
          </note>
          <note xml:id="i-7be26c680b47b017-0">
            Anmäldes och bordlades
          </note>
          <note xml:id="i-7fcf6faac9f97c31-0">
            Kammaren biföll talmannens förslag att motionstiden för denna
            proposition skulle förlängas till fredagen den 16 januari 2009.
          </note>
          <note xml:id="i-6b2d7304cf9cd3df-0">
            20 § Anmälan om interpellationer
          </note>
          <note xml:id="i-9b6103e5b4698705-0">
            Anmäldes att följande interpellationer framställts
          </note>
          <note xml:id="i-0946b9dcc66f0d89-0">
            den 9 december
          </note>
          <note xml:id="i-769d71390f02a8df-0">
            Marie Engström
          </note>
          <note xml:id="i-752ac5630c3d0ebd-0">
            Kalle Larsson
          </note>
          <note xml:id="i-0a585b7a871aa6f6-0">
            Åsa Lindestam
          </note>
          <note xml:id="i-ca17023925f01129-0">
            Morgan Johansson
          </note>
          <note xml:id="i-f621c4d1283ced18-0">
            Interpellationerna redovisas i bilaga som fogats till riksdagens
            snabbprotokoll tisdagen den 16 december.
          </note>
          <note xml:id="i-482b01b0a41e1ba9-0">
            21 § Anmälan om frågor för skriftliga svar
          </note>
          <note xml:id="i-c7bf1c5ef0eae6e7-0">
            Anmäldes att följande frågor för skriftliga svar framställts
          </note>
          <note xml:id="i-9be875fa6cafde00-0">
            den 8 december
          </note>
          <note xml:id="i-cad130030080d2e5-0">
            Laila Bjurling
          </note>
          <note xml:id="i-cad130030080d2e5-1">
            Laila Bjurling
          </note>
          <note xml:id="i-0946b9dcc66f0d89-1">
            den 9 december
          </note>
          <note xml:id="i-2bea7ce61ea1c052-0">
            Ameer Sachet
          </note>
          <note xml:id="i-2bea7ce61ea1c052-1">
            Ameer Sachet
          </note>
          <note xml:id="i-c94ba8b4c9e1b7fa-0">
            Frågorna redovisas i bilaga som fogats till riksdagens snabbprotokoll
            tisdagen den 16 december.
          </note>
          <note xml:id="i-205c61e393f22733-0">
            22 § Kammaren åtskildes kl. 21.59.
          </note>
          <note xml:id="i-6af65af9889c34fc-0">
            Förhandlingarna leddes
          </note>
          <note xml:id="i-0d0d1109c47f1aba-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
