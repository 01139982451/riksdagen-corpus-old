<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--18</head>
          <docDate when="2006-11-09">2006-11-09</docDate>
        </div>
      </front>
      <body>
        <div>
          <note xml:id="i-c63060b2322ad427-0">
            ﻿
          </note>
          <note xml:id="i-731a475461ffce57-0">
            Riksdagens protokoll
          </note>
          <note xml:id="i-64335b6d0bcee04f-0">
            2006/07:18
          </note>
          <note type="date" xml:id="i-a17b4dcd5d836319-0">
            Torsdagen den 9 november
          </note>
          <note xml:id="i-d249d1d37546de4c-0">
            Kl. 11:00 - 20:07
          </note>
          <note xml:id="i-6895ed0c9dd7b609-0">
            1 § Ny riksdagsledamot
          </note>
          <note xml:id="i-99795a762f542115-0">
            Upplästes och lades till handlingarna följande från Valprövningsnämnden
            inkomna
          </note>
          <note xml:id="i-11394530bc9473d5-0">
            Berättelse om granskning av bevis för riksdagsledamot
          </note>
          <note xml:id="i-a12a60c067c9ef49-0">
            Till Valprövningsnämnden har från Valmyndigheten inkommit bevis
            om att Sven Yngve Persson (m) utsetts till ny ledamot av riksdagen
            fr.o.m. den 9 november 2006 sedan Peter Danielsson (m) avsagt
            sig uppdraget.
          </note>
          <note xml:id="i-b2abd65d9c737b35-0">
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 14 kap. 28 § vallagen.
          </note>
          <note xml:id="i-4b99c946979bef59-0">
            Staffan Magnusson
          </note>
          <note xml:id="i-0c27cd9fd68f6ef3-0">
            /Kerstin Siverby
          </note>
          <note xml:id="i-261b4d39c4da742f-0">
            2 § Anmälan om ersättare för statsråd
          </note>
          <note xml:id="i-52b54c75ebe6ed31-0">
            Talmannen anmälde att Ann-Charlotte Hammar Johnsson (m) inträtt
            som ersättare för statsrådet Cristina Husmark Pehrsson (m) från
            och med denna dag.
          </note>
          <note xml:id="i-5595c3faab998297-0">
            3 § Meddelande om frågestund
          </note>
          <note xml:id="i-b8c0c31904425c6f-0">
            Talmannen meddelade att vid frågestunden torsdagen den 16 november
            kl. 14.00 skulle frågor besvaras av statsminister Fredrik Reinfeldt
            (m).
          </note>
          <note xml:id="i-bd0ac446fd74b537-0">
            4 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-07e4347834343b5c-0">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note xml:id="i-e0d95c6240450958-0">
            KOM(2006)331, KOM(2006)332, KOM(2006)333, KOM(2006)346
          </note>
          <note xml:id="i-cabe1bdddba1d496-0">
            KOM(2006)401
          </note>
          <note xml:id="i-9b4705c4d0443867-0">
            5 § Hänvisning av ärenden till utskott
          </note>
          <note xml:id="i-ba32ecbfbdca2e11-0">
            Föredrogs och hänvisades
          </note>
          <note xml:id="i-bb630d302f1f2cbf-0">
            6 § Allmänpolitisk debatt (forts. från prot. 17)
          </note>
          <note xml:id="i-47630873b6d04bff-0">
            Hälso- och sjukvård, sociala frågor
          </note>
          <note type="speaker" xml:id="i-a7a88fdde53b4516-0">
            Anf. 1 MONA SAHLIN (s):
          </note>
          <u who="mona_sahlin_813e3b" xml:id="i-1d0bbf01ed8b5a27-0">
            <seg xml:id="i-c315b43bff64336e-0">
              Herr talman! Att man kan lita på de grundläggande samhällsfunktionerna
              är på många vis helt avgörande för om ett samhälle fungerar eller
              inte. Att man kan känna tillit och förtroende är viktigt. Sjukvården
              och omsorgen om oss medborgare i lägen när vi är utsatta, sjuka,
              i behov av hjälp, sårbara det är kanske situationer då det är
              allra viktigast att kunna lita på och ha förtroende för samhällsfunktionerna.
            </seg>
            <seg xml:id="i-4836f2ff16aa6780-0">
              För oss socialdemokrater är det dessutom ett vägval som på många
              vis bygger på ideologi, på rättesnöre i själ och hjärta, att vi
              ska organisera vård och omsorg så att det handlar om våra rättigheter
              som medborgare. Det ska aldrig handla om något annat än att betala
              och bidra efter förmåga och om att få tillbaka och att få stöd
              efter behov.
            </seg>
            <seg xml:id="i-831fd44e48d5a24e-0">
              Därför är det så avgörande hur den gemensamt finansierade sektorn
              fungerar att den är just gemensamt finansierad, att det finns
              en offentlig insyn och en öppen kontroll.
            </seg>
            <seg xml:id="i-589190b03e6cc7c2-0">
              Sverige har på många vis en mycket bra sjukvård och omsorg. Den
              är säker, och den är ofta effektiv. Vi har kunnat behandla alltfler
              sjukdomar också högt upp i åldrarna, och mångas liv har blivit
              oändligt mycket lättare under längre tid.
            </seg>
            <seg xml:id="i-6ab8475d58f071de-0">
              Vi har också problem. Det finns områden som vi måste förstärka.
              Det kan handla om patientinflytande, tillgänglighet och köer.
              Den socialdemokratiska regeringen förstärkte resurserna till vården.
              Det infördes allt effektivare vårdgarantier för att vi skulle
              kunna fortsätta att bygga bort de köer som fortfarande finns och
              för att utveckla vården, stärka personalens kompetens och inte
              minst arbetsmiljön.
            </seg>
            <seg xml:id="i-e252bb2a54cbf225-0">
              Nu är frågeställningen: Vilken väg vill den borgerliga regeringen
              att Sverige nu ska gå vidare på?
            </seg>
            <seg xml:id="i-e7c73f7ab113fbbb-0">
              Antingen handlar det om att förstärka den skattefinansierade
              sjukvården som finns för alla på lika villkor. Eller så handlar
              det om en annan väg, att prioritera sänkta skatter och privata
              försäkringar som ger bättre vård för några men inte för alla.
            </seg>
            <seg xml:id="i-9538b9f406b6b0ee-0">
              Nu har socialminister Göran Hägglund klart deklarerat att den
              så kallade stopplagen ska tas bort. Han har också deklarerat att
              de offentliga sjukhusen ska kunna ta emot försäkringspatienter
              via de så kallade gräddfilerna för dem som kan betala för sig.
            </seg>
            <seg xml:id="i-ad90fce4e84402d2-0">
              Vi socialdemokrater har sagt och kommer att fortsätta säga nej,
              nej och åter nej till dessa vägval. För vi har valt något annat.
              Vi har valt och kommer att fortsätta att välja att säga ja till
              att ha och utveckla den solidariska finansieringen. Vi säger ja
              till att medborgarnas behov av hjälp ska avgöra aldrig något annat.
            </seg>
            <seg xml:id="i-6e7ef6f5fa058d9e-0">
              Stopplagen har fyra huvudområden. Det första handlar om att landstingen
              ska driva universitetssjukhusen och den högspecialiserade vården
              i egen regi. Vill den borgerliga regeringen ändra detta? Ska universitetssjukhusen
              säljas ut?
            </seg>
            <seg xml:id="i-192c17fa94ad1d42-0">
              Det andra området handlar om att varje landsting ska driva minst
              ett sjukhus i egen regi. Är det detta som ska förändras? Ska inte
              valfriheten att gå till offentlig vård finnas överallt?
            </seg>
            <seg xml:id="i-dbdf8025d0e8b66e-0">
              Det tredje området handlar om att inte låta försäkringskunder
              gå före i kön. Är det detta som ska ändras? Ska vi ha två väntrum
              i vården, ett för dem som kan köpa försäkringar och ett för andra?
            </seg>
            <seg xml:id="i-a81781e8f4766274-0">
              Det fjärde området handlar om att när man använder entreprenörer,
              vilket ofta är en bra lösning, får det inte vara för att driva
              verksamhet i syfte att skapa vinst åt ägaren. Är det detta som
              ska ändras?
            </seg>
            <seg xml:id="i-d685ab4d4f841a9c-0">
              Vi ska komma ihåg att stopplagen över huvud taget inte berör
              primärvården. Landstingen kan lägga ut på entreprenad till ett
              vinstutdelande bolag, men landstingen kan inte överlåta driften
              av sjukhus till ett sådant. Förslaget berör inte heller sjukhus
              som är uppbyggda och finansierade på privat väg. De kan fortsätta
              sin verksamhet som nu och även sälja vård till olika landsting.
            </seg>
            <seg xml:id="i-c365d4ef02e4dbe2-0">
              Stopplagen innebär inte heller någon begränsning för småföretag
              i vården. Småföretag har över huvud taget inga ekonomiska möjligheter
              att köpa loss ett sjukhus. Stopplagen berör de stora privatdrivna
              vårdkoncernerna.
            </seg>
            <seg xml:id="i-d104370132c06916-0">
              Vi socialdemokrater vill fortsätta utveckla vården inte utmana
              och avveckla den solidariska finansieringen. Vi socialdemokrater
              vill att inte bara de aktiva unga och yrkesverksamma ska vara
              garanterade snabb och bra vård utan också och inte minst alla
              våra äldre.
            </seg>
            <seg xml:id="i-c3f520b37f6494b7-0">
              Vi socialdemokrater vill fortsätta slåss för att alla ska bidra
              efter förmåga till dem som har de största behoven. Ett samhälle
              som håller ihop är alltid mer effektivt, mer framtidsinriktat
              och mer värdigt än ett samhälle där det är bäst att man ordnar
              för sig själv och de sina eller för sina anställda och lämnar
              resten åt ett annat öde.
            </seg>
            <seg xml:id="i-43ba655ce5d242d4-0">
              En patient som besöker ett offentligt finansierat sjukhus ska
              veta att det endast är hälsotillståndet som avgör vilken vård
              man får och hur snabbt man får den. Det ska aldrig avgöras av
              plånboken eller privata försäkringar. Våra offentliga sjukhus
              har byggts upp av alla och ska vara till för alla på lika villkor.
            </seg>
            <seg xml:id="i-03a3e1b342a6af40-0">
              Vi vill att när man besöker sjukhus är det som medborgare. Man
              ska inte tvingas agera kund på en marknad den dagen man behöver
              vård. Det samhället vill vi fortsätta slåss för också när vi nu
              är i rollen som opposition.
            </seg>
          </u>
          <note type="speaker" xml:id="i-07492576e2011bec-0">
            Anf. 2 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-97dc7e1f1d656ecb-0">
            <seg xml:id="i-2393181c0f981e1d-0">
              Herr talman! Det var intressant att höra vice utskottsordförandens
              synpunkter på framtida vård och omsorg. Mycket av inledningen
              kan jag hålla med om. Det ska vara en solidariskt finansierad
              vård och omsorg som man ska få efter de behov man har. Alla ska
              ha rätt till det.
            </seg>
            <seg xml:id="i-d62aa1455367c83f-0">
              Jag var också nyfiken på om Mona Sahlin skulle inta en mer självkritisk
              hållning till det som har varit eller om hon skulle blicka framåt
              och diskutera vilka nya grepp som kan behövas för att lösa de
              problem som finns.
            </seg>
            <seg xml:id="i-2087fefa27aaa4dd-0">
              Det var väldigt lite av konkreta förslag, och det kanske vi får
              återkomma till senare. Men jag skulle vilja ställa frågan: Finns
              det någonting av strukturella åtgärder, någonting av förnyelse
              eller någonting av nytänkande för att vi ska kunna anta de framtida
              utmaningar som vi står inför?
            </seg>
          </u>
          <note type="speaker" xml:id="i-7375e90ad0db9f0f-0">
            Anf. 3 MONA SAHLIN (s) replik:
          </note>
          <u who="mona_sahlin_813e3b" xml:id="i-1d0bbf01ed8b5a27-1">
            <seg xml:id="i-0ab578fab4b530df-0">
              Herr talman! Kenneth Johansson och jag behöver kanske vänja oss
              vid våra två nya och olika roller. Det är Kenneth Johansson som
              nu står för regeringsmajoriteten. Det är Kenneth Johanssons borgerliga
              allians som ska presentera förslag på hur man vill se sjukvården
              i framtiden. Det är förvisso min roll att här i kammaren opponera
              och debattera mot den.
            </seg>
            <seg xml:id="i-a932e540117ee038-0">
              Jag ser med spänning fram mot hur den borgerliga alliansen tänker
              bedriva sjukvården. Vad betyder det när man vill ta bort stopplagen?
              Jag ska med spänning granska de propositioner som så småningom
              kommer.
            </seg>
            <seg xml:id="i-cd254979d5e2b0fd-0">
              Jag är väl medveten om att jag och många andra behöver vara självkritiska.
              Precis som jag sade i mitt anförande fungerar inte allt som det
              ska i vården. Men för mig är det inte likhetstecken mellan nya
              lösningar och att privatisera eller att gynna till exempel försäkringskunder.
              Det är dåliga lösningar, och det är min roll att opponera mot
              dem.
            </seg>
          </u>
          <note type="speaker" xml:id="i-1f0189c57789eeb1-0">
            Anf. 4 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-97dc7e1f1d656ecb-1">
            <seg xml:id="i-f29ab57102e33f6b-0">
              Herr talman! Jag ska strax i mitt anförande redovisa vad jag
              och Centerpartiet, som stöder det regeringsunderlag som vi ingår
              i, vill när det gäller vården och omsorgen. Men i en allmänpolitisk
              debatt och med en duktig debattör, som Mona Sahlin är, vore det
              ändå väldigt intressant att få höra någonting, inte bara om mer
              av det som vi har haft utan också lite framtidsidéer, framtidsinriktning.
              Hur ser behovet av åtgärder ut för att möta de utmaningar som
              vi står inför?
            </seg>
            <seg xml:id="i-ea5549cbecca9362-0">
              Jag är fylld av många idéer, just för förnyelse. Det ska bli
              mindre av nej, nej och åter nej, som Mona Sahlin uttryckte det,
              och mer av ja, ja. Vi bejakar och vi förnyar. Vi låter dem som
              vill vara med och göra en insats i vården också få det, men under
              solidarisk finansiering och utifrån en vård som ska ges efter
              behov.
            </seg>
          </u>
          <note type="speaker" xml:id="i-91ca9bf5f308c2f5-0">
            Anf. 5 MONA SAHLIN (s) replik:
          </note>
          <u who="mona_sahlin_813e3b" xml:id="i-1d0bbf01ed8b5a27-2">
            <seg xml:id="i-97cf8d4af5d0c610-0">
              Herr talman! Förändringar är inte alltid positiva. Förändringar
              beror på vilken ideologisk utgångspunkt man har för de förändringarna.
              En viktig sak för mig som socialdemokrat och riksdagsledamot är
              att fortsätta att säga nej till förändringar som jag tycker är
              försämringar, Kenneth Johansson.
            </seg>
            <seg xml:id="i-ab6087415f625812-0">
              Det betyder inte att man alltid säger nej till nytt. Det betyder
              inte att man inte kan vara självkritisk. Det betyder inte att
              man inte vill modernisera och förändra till det bättre.
            </seg>
            <seg xml:id="i-6c0e03725bfac416-0">
              Men om borttagandet av stopplagen och införandet av gräddfiler
              i vården ses som förnyande, moderniserande och spännande inslag
              i den framtida borgerliga sjukvårdspolitiken kommer jag på de
              punkterna att fortsätta att säga nej, nej och åter nej.
            </seg>
          </u>
          <note type="speaker" xml:id="i-7591970e3d9b6669-0">
            Anf. 6 CECILIA WIDEGREN (m) replik:
          </note>
          <u who="cecilia_widegren_1aef95" xml:id="i-49acaf72b776e6a2-0">
            <seg xml:id="i-8ad2ea046b424c9e-0">
              Herr talman! Precis som Kenneth Johansson kände jag en frustration
              och också lite förvåning över att man inte har en mer självkritisk
              anda. Det är ändå med ett socialdemokratiskt Sverige sedan tolv
              år tillbaka som vi i dag har att hantera ett antal långa köer
              runtom i landet, både på kommunal nivå och på landstingsnivå.
              Dessutom vet vi att det finns personal runtom som har efterfrågat
              att få knoppa av verksamhet, ta över verksamhet och skapa mer
              mångfald i sjukvården.
            </seg>
            <seg xml:id="i-c434e4c389f21c31-0">
              Det är i Socialdemokraternas Sverige som vi har sett att plånboken
              och gräddfilerna har styrt. Det vill vi förändra, men behålla
              en solidarisk finansiering av sjukvården. Då trodde man kanske
              att det nu var någonting annat som skulle komma från Socialdemokraterna,
              men det har vi inte sett än. Vi får hoppas att de förslag som
              vi presenterar kan vara intressanta.
            </seg>
            <seg xml:id="i-d181825593c57c54-0">
              En av de frågor som jag har till Mona Sahlin är: Kommer Mona
              Sahlin och Socialdemokraterna att stödja de avknoppningsstöd och
              liknande som vi kommer att införa för att ge support till de människor
              som dagligdags jobbar med patienter, för att korta köer och för
              att öka kvaliteten? De kanske kan rå om sig själva lite mer om
              de får starta eget, starta kooperativ och så vidare.
            </seg>
          </u>
          <note type="speaker" xml:id="i-6e5bb2f3650f7050-0">
            Anf. 7 MONA SAHLIN (s) replik:
          </note>
          <u who="mona_sahlin_813e3b" xml:id="i-1d0bbf01ed8b5a27-3">
            <seg xml:id="i-38baa9b3ad37e5ee-0">
              Herr talman! Det är alltid intressant att höra hur de borgerliga
              partierna, och inte minst Moderaterna, bara vill efterlysa självkritik,
              rannsakan och förnyelse av socialdemokratin hela tiden också nu,
              när det är ni själva som ska upp till bevis för att här på riksdagens
              bord lägga fram förslag om hur ni vill förändra och vad de förslagen
              kommer att leda till. Det är också det en allmänpolitisk debatt
              måste få handla om.
            </seg>
            <seg xml:id="i-16ab608ae86590f1-0">
              Jag behöver inte uttrycka igen att det inte är svårt att vara
              självkritisk för en socialdemokrat. Det är också lika viktigt
              att kunna stå upp och försvara de delar inom sjukvården och omsorgen
              som vi tycker är riktiga, viktiga och värda att försvara. Det
              är också en viktig del i ett nytänkande att se: Vad har fungerat,
              och vad har inte fungerat så bra? Men det är inte att ge sig in
              på de stora systemförändringar som Cecilia Widegrens parti hela
              tiden har drivit.
            </seg>
            <seg xml:id="i-1357a59adf952fd6-0">
              Det är en sak att prata om hur vi ska utveckla personalens inflytande
              över sin arbetsplats och inom vården och omsorgen. Men hur bidrar
              gräddfiler till en bättre vård, Cecilia Widegren?
            </seg>
          </u>
          <note type="speaker" xml:id="i-684bc2cb6bc739bd-0">
            Anf. 8 CECILIA WIDEGREN (m) replik:
          </note>
          <u who="cecilia_widegren_1aef95" xml:id="i-49acaf72b776e6a2-1">
            <seg xml:id="i-256f9d73fd636a35-0">
              Herr talman! Gräddfiler har vi i ett socialdemokratiskt Sjukvårds-Sverige,
              och det är det vi i dag har att reparera. Det ska vi göra allt
              vi kan för att klara. Vi kommer också att i den här kammaren presentera
              många idéer för att förändra de köer som vi i dag har i Sveriges
              sjukvård, både i äldreomsorgen och i sjukvården.
            </seg>
            <seg xml:id="i-20ecc5198b0fab72-0">
              Mona Sahlin glömmer hela tiden att komma tillbaka till att det
              faktiskt finns saker och ting som har skapat detta, och det är
              er politik. Då kanske det vore rimligt att också fundera över
              de nya lösningar som nu kommer. Jag nämnde en sak i detta, och
              det var avknoppningsstöden för de människor som dagligdags jobbar
              i sjukvården. Kommer ni att vara för detta nu, för att se en annan
              variant av hur man kan komma ifrån de politiskt styrda apparaterna
              som har skapat köerna? I stället ska vi låta personalen ta över
              mer av sina verksamheter och känna en ökad drivkraft i sitt arbete.
            </seg>
          </u>
          <note type="speaker" xml:id="i-0e7438d83fd4a713-0">
            Anf. 9 MONA SAHLIN (s) replik:
          </note>
          <u who="mona_sahlin_813e3b" xml:id="i-1d0bbf01ed8b5a27-4">
            <seg xml:id="i-bc3fcbfae5652bc4-0">
              Herr talman! Det är fascinerande att lyssna till moderata politiker,
              som alltid lyckas med konststycket att påstå att allt i Sverige
              som man upplever som dåligt är ett direkt resultat av socialdemokratisk
              politik på det området. Men det som fungerar bra också Cecilia
              Widegren måste väl se att stora delar av vår fina sjukvård och
              omsorg fungerar bra beror uppenbarligen inte på den socialdemokratiska
              politiken. Det är inte speciellt trovärdigt.
            </seg>
            <seg xml:id="i-5c7b7246b29bc09a-0">
              Jag protesterar verkligen med bestämdhet mot beskrivningen att
              gräddfiler är någonting som vi redan har. De gräddfiler som vi
              diskuterar nu är inte någonting som man äter det är inte gräddfil
              utan det är att köpa sig förbi köer i den offentligt finansierade
              vården. Det är accepterat att den som har ett försäkringssystem
              går in i ett eget väntrum och går förbi. De andra som sitter där
              har rätt att få vård just därför att de har behov av det och inget
              annat. Det är om vi ska införa det i den offentliga vården som
              debatten om stopplagen kommer att handla om.
            </seg>
          </u>
          <note type="speaker" xml:id="i-2d1a0dbbd91f253b-0">
            Anf. 10 EVA OLOFSSON (v):
          </note>
          <u who="eva_olofsson_b34e2b" xml:id="i-fd0307ad2ccfe848-0">
            <seg xml:id="i-c75669b5f798193c-0">
              Herr talman! Tiden är demokratisk den gör inte skillnad på fattig
              eller rik, kvinna eller man, om man är född i Sverige eller i
              ett annat land. Den är demokratisk på så sätt att vi alla åldras.
              Men hur åldrandet blir påverkas väldigt mycket av hur vi har haft
              det tidigare i livet och en massa saker som kan hända oss. Det
              kan skilja stort mellan olika grupper äldre. Tyvärr riskerar de
              skillnaderna att bli större i framtiden, inte minst på grund av
              det nya pensionssystemet.
            </seg>
            <seg xml:id="i-6d4352ee63c28184-0">
              Vänsterpartiet har under en lång rad år drivit frågan om mer
              pengar till kommuner och landsting och bland annat mer pengar
              till äldreomsorgen. Vi anser att det behövs en höjd kvalitet i
              äldreomsorgen, för att äldre kvinnor och män ska kunna få den
              vård och omsorg de behöver och kunna påverka insatserna, för att
              anhöriga ska kunna få stöd och för att personalen ska kunna utvecklas.
            </seg>
            <seg xml:id="i-3d5c9b22f36f8b0e-0">
              Jag tänkte vara väldigt tydlig med att äldreomsorgen har haft
              för lite resurser. Det finns mycket bra äldreomsorg, men det finns
              också brister.
            </seg>
            <seg xml:id="i-531dbd54d6b1ff5b-0">
              Jag tänker prata lite om den nationella utvecklingsplanen för
              vård och omsorg om äldre. det var något som vi i Vänsterpartiet
              kom överens om med Socialdemokraterna och Miljöpartiet. Jag tycker
              att den här planen lade en väldigt bra grund för hur äldreomsorgen
              på ett långsiktigt sätt ska kunna utvecklas. Den kopplades också
              till en målsättning att höja nivån med 1 miljard om året i tio
              år.
            </seg>
            <seg xml:id="i-8da6a6899c28093a-0">
              Det fanns sex viktiga områden i utvecklingsplanen. Det var bland
              annat bättre vård och omsorg om de mest sjuka. Det arbetet startades
              redan under den förra mandatperioden genom att pengar gick ut
              för att förbättra för demenssjuka men också för att stärka kommunernas
              och landstingens arbete med läkarmedverkan, läkemedelsgenomgångar,
              rehabilitering och nutrition. Vi var i gång i Göteborg, som jag
              kommer ifrån, med att söka pengarna och börja använda dem.
            </seg>
            <seg xml:id="i-7ec8f0b7a83c54eb-0">
              Boendefrågorna är en stor och viktig fråga som har diskuterats.
              Vi i Vänsterpartiet delar med alla partier här, tror jag, synsättet
              att antalet äldreboenden har minskat för mycket. Det har blivit
              alltför tuffa bedömningar när det gäller att få plats på ett äldreboende.
            </seg>
            <seg xml:id="i-26602e348317d5d3-0">
              I utvecklingsplanen fanns också stimulering för att bygga fler
              äldreboenden och för att bygga om samlingslokalen. Där fanns också
              frågan om mellanformer. När det gäller mellanformer känner jag
              en oro för alliansens nya bostadspolitik med att ta bort räntebidrag
              och annat just därför att vi ser att seniorboenden nu under de
              senaste åren har börjat byggas mer som hyresrätter med rimliga
              hyror. De har blivit ett alternativ även för de äldre som inte
              har så hög pension. Den utvecklingen riskerar nu att brytas.
            </seg>
            <seg xml:id="i-053bba25ae550ef8-0">
              Den sociala omsorgen är en annan viktig fråga. Det räcker inte
              med god omvårdnad och goda medicinska insatser. Det måste finnas
              ett utrymme för att vara hela den människa som man är som äldre.
              Det handlar om att bibehålla intressen. Man behöver sociala kontakter
              för att det ska hända något meningsfullt under dagen. Vi behöver
              jobba med att utveckla den sociala biten. Vi vet att det brister
              på många håll.
            </seg>
            <seg xml:id="i-97f05d142060d3b1-0">
              Det behövs en kvalitetsförbättring av äldreomsorgen. Det behövs
              ett nationellt styrdokument för vård och omsorg. Det tillsattes
              en sådan utredning med Kerstin Wigzell som ordförande för att
              ta fram ett dokument som skulle ge vägledning och värdering när
              det gäller människosynen i äldreomsorgen. Utifrån det som skulle
              jobbas fram skulle det hela också jobbas vidare med och brytas
              ned till det lokala planet. Det tycker vi är viktigt. Det behövs.
            </seg>
            <seg xml:id="i-b0467a80275d8534-0">
              Likaså behöver man kunna jämföra äldreomsorgen, följa upp bättre,
              ha kvalitetsindikatorer och kvalitetsregister. Det jobbet har
              startats.
            </seg>
            <seg xml:id="i-375ce9dfb41909dc-0">
              Det är också viktigt att stärka det förebyggande. Det blir bättre
              för individen då, och det kan förhoppningsvis göra så att vi använder
              våra resurser bättre. Det kan gälla förebyggande hembesök, bättre
              anhörigstöd, servicetjänster och så kallade fixartjänster. Det
              är ett slöseri att använda pengarna till att sänka skatten på
              hushållsnära tjänster för alla människor. Det vore bättre att
              använda pengarna till exempel till att ge ökade servicemöjligheter
              för äldre.
            </seg>
            <seg xml:id="i-3fa0066f9661e982-0">
              Vi behöver satsa på personalen. Där är Kompetensstegen bra. 35
              % av de anställda inom äldreomsorgen i Göteborgs kommun har påbörjat
              en verksamhetsnära kompetensutveckling.
            </seg>
            <seg xml:id="i-be4cb618387584d8-0">
              Det finns tre saker med alliansens politik som vi i Vänsterpartiet
              är kritiska mot. Det gäller framför allt det som går under benämningen
              fritt val att stimulera till privatiseringar. Vi ser inte ett
              behov av att göra äldreomsorgen mer marknadsanpassad eller att
              få in vinstintressen. Det är inte genom att välja mellan ett antal
              broschyrer med olika utförare som äldres möjligheter ökar utan
              genom att de direkt kan påverka de hemtjänsttimmar de får, vilken
              person som kommer och vilken tid. Det gäller också vardagslivet
              på äldreboendena.
            </seg>
            <seg xml:id="i-353fa08f32a61ff7-0">
              Vi är oroliga för att värdighetsgarantin kan bli en norm som
              blir mer av ett tak än ett golv. Vi får se hur det blir när den
              jobbas fram. Det kanske blir en norm som kan skymma individen.
              Man ska ju se till varje enskild människas behov och önskemål.
              Vi är också oroliga för att man ser det hela något för mycket
              uppifrån. Vi tror att man alltid måste jobba nedifrån. Lokala
              politiker måste jobba och personal, äldre och anhöriga måste jobba
              med att utforma det som gäller deras vardag.
            </seg>
            <seg xml:id="i-f4c3c11379f2a0c3-0">
              Jag saknar en satsning på att förbättra lönerna för de äldre.
              Jag saknar reella insatser för att äldreomsorgen ska bli ett attraktivt
              yrkesområde. Man säger nej till rätten till heltid. Man går inte
              in med begränsningar när det gäller de tillfälliga anställningar
              som finns. Jag tycker inte att man tar rejäla tag för att från
              statligt håll ge ett stöd och förbättra för äldreomsorgens personal.
              Här satsar Vänsterpartiet 10 miljarder för att komma till rätta
              med lönediskrimineringen inom offentlig sektor. Det skulle betyda
              mycket för att det skulle bli attraktivt att jobba inom äldreomsorgen
              framöver.
            </seg>
          </u>
          <note type="speaker" xml:id="i-bb3a42986213fc57-0">
            Anf. 11 MARGARETA B KJELLIN (m) replik:
          </note>
          <u who="margareta_kjellin_222b49" xml:id="i-f6ad1240d1705cd3-0">
            <seg xml:id="i-4606b78d682fec75-0">
              Herr talman! Jag funderar på en sak, Eva Olofsson. Ni har ju
              stått bakom den politik som har drivits under de senaste mandatperioderna
              och arbetet med den nationella handlingsplanen. I den fanns ett
              uppdrag om att se över alternativa driftsformer inom äldreomsorgen.
              En sådan sak skulle kunna göra äldreomsorgen till ett attraktivt
              yrkesval där man har möjligheter att påverka sin arbetssituation
              till de äldres bästa.
            </seg>
            <seg xml:id="i-7223fd7731a4a455-0">
              Arbetet med den nationella handlingsplanen var väl gott och väl.
              Men i min värld ledde det till oerhört många och långa grupparbeten
              i stora organisationer i stället för att man fick diskutera i
              de små arbetsenheterna hur man bäst skulle uppfylla detta.
            </seg>
            <seg xml:id="i-62c9ecc275a2c7ca-0">
              När ni pratar om den nationella handlingsplanen och sedan om
              alternativa driftsformer så stämmer det inte. Det är två olika
              saker. Ni ser inte det.
            </seg>
          </u>
          <note type="speaker" xml:id="i-f011776e2a3a7262-0">
            Anf. 12 EVA OLOFSSON (v) replik:
          </note>
          <u who="eva_olofsson_b34e2b" xml:id="i-fd0307ad2ccfe848-1">
            <seg xml:id="i-2efd7c416b3e3157-0">
              Herr talman! Det är ju en samarbetsprodukt. Det är inget att
              göra hemlighet av att Vänsterpartiet kanske är de som är mest
              kritiska till privatiseringar av de tre partier som har jobbat
              tillsammans.
            </seg>
            <seg xml:id="i-26df7b62dc23fa31-0">
              Socialstyrelsen har gjort utvärderingar som inte visar på bättre
              kvalitet eller effektivitet i olika privata lösningar än i de
              kommunalt utförda lösningarna. Utvärderingarna i Helsingfors har
              visat att väldigt många av både de äldre och personalen upplevt
              försämringar.
            </seg>
            <seg xml:id="i-33411e109fd111b0-0">
              Jag tror att det finns både bra och dåliga alternativa lösningar,
              men det handlar om vilken struktur man bygger för framtiden. Jag
              tror inte att en marknadsanpassning är det som på sikt ger en
              bra äldreomsorg för alla oavsett resurser och pengar.
            </seg>
          </u>
          <note type="speaker" xml:id="i-e5d29dd078143e99-0">
            Anf. 13 MARGARETA B KJELLIN (m) replik:
          </note>
          <u who="margareta_kjellin_222b49" xml:id="i-f6ad1240d1705cd3-1">
            <seg xml:id="i-eb989434012ff8c5-0">
              Herr talman! När Eva Olofsson fortsätter diskussionen handlar
              det om att man ser de stora strukturerna och de stora systemen,
              som alltid ska gå före den lilla enheten där man bäst kan se de
              mänskliga behoven. Då blir det att man sätter systemen före människan.
              Vikten av att inte ha alternativa driftsformer blir större än
              att människor får ett behov tillfredsställt utifrån sin krasslighet.
            </seg>
            <seg xml:id="i-38f60b956251f4b3-0">
              Det är här jag inte kan få er politik att gå ihop med det ni
              har stått bakom i den nationella handlingsplanen. Där sägs det
              tydligt att alternativa driftsformer är en del i ett uppdrag.
              Det har inte verkställts. Men de stora organisationerna har pratat
              i många långa timmar för pengar som borde ha gått till vård.
            </seg>
          </u>
          <note type="speaker" xml:id="i-7710562b91817f95-0">
            Anf. 14 EVA OLOFSSON (v) replik:
          </note>
          <u who="eva_olofsson_b34e2b" xml:id="i-fd0307ad2ccfe848-2">
            <seg xml:id="i-75c49ffbcd901188-0">
              Herr talman! Jag har varit kommunalråd i Göteborg i åtta år med
              ansvar för äldrefrågorna. Jag tycker att det många gånger är väldigt
              positivt att man faktiskt kan ha diskussioner när man jobbar fram
              en handlingsplan. Ylva Johansson har träffat lokala politiker
              och tjänstemän i Göteborgsregionen, och dessa hade möjlighet att
              ta del av frågorna och diskutera dem med henne. Det tyckte jag
              var en positiv del.
            </seg>
            <seg xml:id="i-ff05cdc343828bd5-0">
              Risken att vi får något uppifrån och inte underifrån finner jag
              snarare i en del av era förslag, som värdighetsgarantin och annat.
              Vi kan se det som positivt med kooperativ, men jag ser det inte
              som självklart att större privata företag ger en bra utveckling
              för äldreomsorgen.
            </seg>
            <seg xml:id="i-de243394bbd8d36f-0">
              Däremot borde de äldre ha mer att säga till om när det gäller
              insatserna. Vi är för att man får ett antal hemtjänsttimmar och
              själv kan bestämma vad de ska användas till. Det finns kommuner
              som jobbar med detta. I Helsingfors införde man under förra mandatperioden
              med en vänsterpartist som borgarråd fyra timmars service som man
              själv bestämde hur man ville använda.
            </seg>
          </u>
          <note type="speaker" xml:id="i-d362ddd9548bd523-0">
            Anf. 15 GUNVOR G ERICSON (mp):
          </note>
          <u who="jan_ericson_aca06f" xml:id="i-801d9abf06c255c6-0">
            <seg xml:id="i-de43e8634b8337e1-0">
              Herr talman! Mitt anförande handlar om hälsoperspektivet för
              äldre.
            </seg>
            <seg xml:id="i-06637f860b76ad3f-0">
              Sverige har en mycket väl utbyggd sjukvård. Vi mäter dess resultat
              numera även i öppna jämförelser mellan olika landsting. Trots
              denna framgångsrika sjukvård har ohälsotalen ökat.
            </seg>
            <seg xml:id="i-a82abef31494e496-0">
              Människor upplever att det är svårt att komma in i vården. Fokus
              i debatten under de senaste åren har handlat om vård- och behandlingsgaranti,
              tillgänglighet, bemötande och driftsformer.
            </seg>
            <seg xml:id="i-eabefc5a82f54e05-0">
              Men sociala förhållanden spelar större roll för hälsa och sjukdom
              i befolkningen än det som så ofta lyfts fram av den preventiva
              medicinen det vill säga hur högt blodtrycket är, hur fet maten
              får vara, när man ska ge läkemedel i förebyggande syfte etcetera.
              Modern folkhälsoforskning, till exempel Whitehallundersökningarna
              i Storbritannien och Irland, visar tydligt att de sociala förhållandena
              har större betydelse än sjukvården. Miljöpartiet vill öka kunskaperna
              om detta. Vård och hälsa handlar inte främst om driftsformer.
            </seg>
            <seg xml:id="i-9cc11cced13095a2-0">
              Visst är det bra med vård- och behandlingsgaranti, men leder
              det verkligen till bättre hälsa och livskvalitet? Nej, det räcker
              inte med reparationsverkstaden sjukvården. Arv, livsstil och tillgång
              till sjukvård är viktiga för hälsan, men andra faktorer spelar
              många gånger en större roll. Din position i den sociala hierarkin
              har ett starkt samband med livslängden och risken att bli sjuk.
              Det är gradienterna i samhällsstrukturen som måste påverkas om
              hälsotillståndet, och därmed livskvaliteten, ska bli bättre för
              folket. Det är jämlikheten som måste öka, inte klyftorna.
            </seg>
            <seg xml:id="i-6d674faa678498e4-0">
              Vilka är då dessa gradienter? Ja, det kan handla om utbildningsnivå,
              tillgång till grönytor, möjlighet att påverka sin vardag, socialt
              umgänge med mera, och det gäller även för äldre. Din sociala position
              och ditt kontaktnät påverkar dina möjligheter att göra ett aktivt
              val, var du ska bo, vilken service du kommer att få etcetera.
            </seg>
            <seg xml:id="i-7b3ae30638c034dc-0">
              I den svenska äldredebatten pratas det sällan folkhälsa. Det
              finns en tendens att bunta ihop individer i grupper. Samma biologiska
              ålder är inte lika med samma behov. Det är till och med så att
              det är viktigare att få individuella behov tillgodosedda när man
              blir äldre. En trygg miljö som är känd ger förutsättningar för
              livskvalitet, medan motsatsen kan bidra till förvirringstillstånd.
              Det salutogena perspektivet, det vill säga att se de friska funktionerna
              och stärka dem, är ett hälsobefrämjade synsätt som är mycket betydelsefullt
              även hos äldre. Det är dags införa det hälsofrämjande perspektivet
              även i äldrevården.
            </seg>
            <seg xml:id="i-06996bd55450dab0-0">
              Låt mig ta ett exempel. Djur aktiverar äldre fysiskt. Forskningen
              visar att intresset för motion och renodlad fysisk aktivitet minskar
              ju äldre man blir. Undersökningar gjorda i Västsverige visar att
              de friska äldre till största delen får sina fysiska behov tillfredsställda
              genom sitt intresse för naturbaserade aktiviteter som friluftsliv,
              trädgårdsarbete och samvaro med djur. Studier gjorda i Australien
              visade att när djur användes i terapeutiskt syfte i äldreboenden
              ökade den fysiska aktiviteten, och de ensamma timmarna på rummen
              minskade från 16 till 11 timmar per dygn. Djur aktiverar människor
              fysiskt.
            </seg>
            <seg xml:id="i-a8e697692d89285c-0">
              Även den sociala aktiviteten ökar med hjälp av djur, och social
              aktivitet är viktig för alla människor och för hälsan. Den påverkar
              vår sinnesstämning som i sin tur påverkar vårt välbefinnande på
              så gott som alla områden. Ett aktivt socialt liv leder många gånger
              till såväl fysisk som psykisk stimulans. Den sociala aktivitet
              som man har på arbetet försvinner i samband med pensionen och
              måste ersättas på något annat sätt. Det här är faktorer som påverkar.
            </seg>
            <seg xml:id="i-d84b27ed1717efb8-0">
              Genom forskning vet man hur man kan använda djur och hur man
              kan organisera samhället så att man kan ordna mötesplatser. Det
              måste vi se mycket mer på när vi funderar över och planerar hälso-
              och sjukvård och äldreomsorg.
            </seg>
            <seg xml:id="i-1b9ff3e77f7883b8-0">
              Låt mig ta ett konkret exempel. En äldre dam med svår alzheimer,
              afasi och psykomotorisk oro var självskadande och mycket svår
              att arbeta med för personalen. Men när personalen tillsammans
              med en specialutbildad hund började arbeta med kvinnan kunde man
              se positiva resultat. Stressnivån sjönk, kvinnan slutade att skada
              sig, och den ångestdämpande medicinen kunde halveras. Kvinnan
              började visa kontakt med omgivningen och fick ett mer normalt
              beteende.
            </seg>
            <seg xml:id="i-5719d74ce2697880-0">
              Animal assisted therapy kan översättas till terapeutiskt arbete
              med hjälp av djur. Det är något som bör utvecklas mer inom framför
              allt den geriatriska vården och omsorgen. Dementa personer riskerar
              att tappa kontakten med anhöriga i större utsträckning beroende
              på deras svårigheter att kommunicera. Då den sociala stimulansen
              minskar riskerar man att sjukdomen förvärras helt i onödan. Personal
              som jobbar med dementa har också mycket att vinna på att få hjälp
              av djur i sitt arbete. Det har visat sig att personalen känner
              mindre stress när djur finns med i arbetet.
            </seg>
            <seg xml:id="i-2b2ced5743d9ea8f-0">
              Lyft blicken från de medicinska lösningarna! De kan vara en pusselbit,
              men se möjligheterna att lyfta fram det hälsofrämjande perspektivet
              när vi organiserar samhället.
            </seg>
          </u>
          <note type="speaker" xml:id="i-8285d131ece3a664-0">
            Anf. 16 FINN BENGTSSON (m) replik:
          </note>
          <u who="anders_bengtsson_84bcf7" xml:id="i-607a99fadbc680d5-0">
            <seg xml:id="i-aec5a41791749333-0">
              Herr talman! Gunvor G Ericson påstår att folkhälsoarbetet har
              lagt grunden för en bättre hälsa hos befolkningen långt mer än
              till exempel mediciner och annan traditionell medicinsk intervention
              och profylax, det vill säga förebyggande behandling. Under det
              senaste halvseklet har vi fått en dramatisk ökning, visserligen
              i välfärdsländer men trots allt, av medellivslängden med kanske
              tio år. Då är min fråga till Gunvor Ericson, eftersom hon kommer
              med ett påstående: Är detta huvudsakligen beroende på ett framgångsrikt
              folkhälsoarbete, eller kan det bero på tillkomsten av nya mediciner
              och annan traditionell, medicinsk, förebyggande behandling?
            </seg>
          </u>
          <note type="speaker" xml:id="i-35fdbaf228a12186-0">
            Anf. 17 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-801d9abf06c255c6-1">
            <seg xml:id="i-a38557e824526506-0">
              Herr talman! Det var just det som var min poäng. Den moderna
              folkhälsoforskningen visar faktiskt att utbildningsnivån har större
              betydelse. Det finns ett område i Indien som heter Kerala. Befolkningen
              där är ganska fattig, men spädbarnsdödligheten där ligger långt
              under andra länders på motsvarande nivå. Det handlar inte om att
              de har mycket bättre sjukvård, utan det handlar om den utbildningsnivå
              som kvinnorna i det området har.
            </seg>
            <seg xml:id="i-ac681f783161ae81-0">
              Det finns också andra forskningar som till exempel Michael nu
              tappade jag hans namn, men han har skrivet en bok om detta och
              Whitehallundersökningarna i Storbritannien som jag nämnde tidigare.
              De visar ganska tydligt att det tyvärr inte handlar om de medicinska
              framgångarna. De har bidragit, men forskningen visar tydligt att
              det inte är den största faktorn.
            </seg>
          </u>
          <note type="speaker" xml:id="i-0f4e2a2b99bc6828-0">
            Anf. 18 FINN BENGTSSON (m) replik:
          </note>
          <u who="anders_bengtsson_84bcf7" xml:id="i-607a99fadbc680d5-1">
            <seg xml:id="i-3cd658e17d72f6ca-0">
              Herr talman! Tack för det förtydligandet. Jag kan delvis hålla
              med om att det nog är riktigt att det också finns ett stort värde
              av folkhälsoarbete. Men när du slår ned och ställer detta mot
              ny medicinsk utveckling av traditionellt snitt måste man ändå
              ställa sig frågan: Är det här verkligen förankrat i vetenskapen?
              Jag betvivlar det. Det är viktigt att man kommer med korrekta
              påståenden.
            </seg>
            <seg xml:id="i-cce40fc7c83478c1-0">
              Man kan också vända på frågan och säga att den regering som du
              har stått bakom under den tidigare mandatperioden faktiskt har
              stött utveckling av nya mediciner och ny traditionell forskning.
              Det är inget motsatsförhållande där. Det är snarare ett komplement.
            </seg>
          </u>
          <note type="speaker" xml:id="i-772c34a8f0d73b1d-0">
            Anf. 19 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-801d9abf06c255c6-2">
            <seg xml:id="i-dccfd968ca6756ac-0">
              Herr talman! Det viktigaste Finn Bengtsson sade var det sista.
              Det är inget motsatsförhållande. Men tyvärr har fokus i debatten
              varit på den medicinska utvecklingen och inte på att se helheten.
              Det är tyvärr så att när man ska finansiera forskning och annat
              har det varit enklare att få medel till medicinsk utveckling eller
              läkemedelsutveckling än till att öka kunskapen om den här forskningen
              som faktiskt finns och som tydligt pekar åt det här hållet. Jag
              återkommer gärna efter debatten när jag kommer ihåg namnet på
              den här personen som jag nämnde.
            </seg>
          </u>
          <note type="speaker" xml:id="i-238aac5f51e67cb6-0">
            Anf. 20 MARGARETA B KJELLIN (m):
          </note>
          <u who="margareta_kjellin_222b49" xml:id="i-f6ad1240d1705cd3-2">
            <seg xml:id="i-38b2efa172589269-0">
              Herr talman! Jag ska prata om en ålderdom värd att leva för.
              Under alla mina 30 yrkesverksamma år som vårdlärare och kommunpolitiker
              har jag sett olika förändringsvindar blåsa över äldreomsorgen
              i Sverige från ålderdomshem till sjukhem, till servicehus, till
              särskilda boenden, och nu är det kvarboende i hemmet med hemtjänst.
            </seg>
            <seg xml:id="i-b1a33f56f60330e8-0">
              Det tycks som om vi anser att när man blir gammal ska man bli
              snäll. Man ska gilla dragspel, man ska tycka om att spela bingo,
              och dessutom ska man vilja bo och leva sitt liv på exakt likadant
              sätt. Visst säger socialtjänstlagen att det ska göras en behovsbedömning
              och alla ska få sina behov tillgodosedda. Men handen på hjärtat,
              har det varit verkligheten de senaste tiotolv åren? När det skulle
              bli fler äldrebostadsplatser efter förra valet blev det i stället
              18 000 färre. Hur har det varit möjligt? Försvann allas behov
              helt plötsligt? Nej, det tror inte jag. Jag tror att behovsbedömningen
              blev tuffare. Det stämde bra med förändringsvindarna. Kvarboende
              i hemmet blev ledstjärnan.
            </seg>
            <seg xml:id="i-db4c73aa6dec9777-0">
              Effekten av detta är att alltfler lever ensamma i sina lägenheter
              många, långa, ensamma timmar varje dag. Man får sin matlåda levererad,
              i sämsta fall en gång i veckan och sju lådor på en gång. I bästa
              fall äter man den i ensamhet. Många geriatriker och forskare skriver
              om vikten av att se till nutritionen hos de äldre. Trots matleverans
              är många undernärda. Är det så konstigt? Maten är levererad, men
              man har ingen att äta tillsammans med.
            </seg>
            <seg xml:id="i-60408ac4247dc16b-0">
              Blir man förvirrad eller sjuk i sin ensamhet och det går tillräckligt
              långt, ja, då kanske man får en plats i ett äldreboende. Men ofta
              är man då i så dåligt skick att man inte har glädje av den särskilt
              länge.
            </seg>
            <seg xml:id="i-91fa44768c1a8157-0">
              Länsstyrelserna i Sverige har vid sina kontroller sett att det
              finns brister i formell handläggning. Det är avslag. Det är beslut
              som inte verkställs. Man ser de medicinska aspekterna hos de äldre,
              men inte de sociala. Det brister i kontinuiteten, och nedläggningen
              av de många boendeformerna har lett till blandade målgrupper i
              de kvarvarande särskilda boenden som finns. Människor med olika
              livsbekymmer tillsammans är ingen bra utgångspunkt för en värdig
              vardag. Ett exempel: Får man olika kroppsliga problem men har
              förmågan att kommunicera kvar så har man små utsikter att träffa
              någon annan i samma situation. Det ger ingen ålderdom värd att
              leva för.
            </seg>
            <seg xml:id="i-563d71f9aa8a390e-0">
              Många äldre är multisjuka och har svårt att få plats inom sjukvården.
              Antalet vårdplatser inom sjukvården har ju under de senaste åren
              minskat dramatiskt. De gamla åker tur och retur mellan sitt boende
              och sjukvården. Vårdinsatserna inom äldreomsorgen blir allt tyngre,
              och behovet av kvalificerad sjukvård ökar. Läkemedelskostnaderna
              ökar. Många äldre är övermedicinerade och kanske också felmedicinerade.
              Ingen har ett helhetsansvar. Människor kommer i kläm. Det här
              är inte en ålderdom som är värd att leva för.
            </seg>
            <seg xml:id="i-fa95428df70a9a43-0">
              Vi moderater och alliansen ser de stora utmaningar som framtidens
              äldreomsorg står inför. Regeringen har därför i sin budgetproposition
              ökat anslaget för åtgärder inom äldreomsorgen med 1,9 miljarder
              för 2007. De här medlen ska användas till att stimulera byggande
              av fler bostäder för äldre, öka läkarmedverkan i vården av de
              mest sjuka, genomföra läkemedelsgenomgångar, förbättra det sociala
              innehållet för äldre och förebygga ohälsa och olyckor. De anhöriga,
              som i dag får ta ett allt större ansvar för de äldres behov, ska
              få ett bättre stöd.
            </seg>
            <seg xml:id="i-aae6b58e385da9b9-0">
              Regeringen vill också öka valfriheten inom äldreomsorgen. En
              större valfrihet stärker individens möjligheter att påverka sin
              vardag. Vi vill därför från alliansens sida stimulera till en
              ökad mångfald av vårdgivare inom offentligt finansierad äldreomsorg.
              För det ändamålet avsätts 300 miljoner 2008, men redan under 2007
              påbörjas arbetet med fritt val för särskilt boende och hemtjänstinsats.
            </seg>
            <seg xml:id="i-d9f2ae281dbc08e4-0">
              Det är också, menar jag, oerhört viktigt att behovsbedömningen
              kvalitetssäkras. Tydliga indikatorer behövs för att uppfylla socialtjänstlagens
              intentioner. Det är en ramlag som behöver förtydligas. Den är
              grunden för en värdig vård.
            </seg>
            <seg xml:id="i-1032d10d3887235e-0">
              Äldreomsorgen måste bedrivas på ett sådant sätt att man visar
              respekt för människovärdet, och det gör man först när man uppfyller
              de mänskliga behoven. Regeringen avser därför att lägga fram ett
              förslag om en värdighetsgaranti. I min värld handlar det inte
              om ekonomisk kompensation för uteblivna insatser utan just en
              garanti för rätt insatser när man behöver dem. Det betyder vård
              efter de egna behoven och inte utifrån de förändringsvindar som
              för tillfället blåser. Först då, herr talman, får vi en ålderdom
              som är värd att leva för.
            </seg>
          </u>
          <note type="speaker" xml:id="i-1a911fbb560f4cf5-0">
            Anf. 21 YLVA JOHANSSON (s) replik:
          </note>
          <u who="ylva_johansson_611fd6" xml:id="i-1cf338dfea6d44b7-0">
            <seg xml:id="i-6551a03a6b006d70-0">
              Herr talman! Vi kan hålla med om att vår äldreomsorg är på ett
              sådant sätt på många håll att den inte är acceptabel för våra
              äldre. Det var just därför som den socialdemokratiska regeringen
              lade fram en nationell utvecklingsplan och avsatte många miljarder
              för att förstärka och utveckla äldreomsorgen.
            </seg>
            <seg xml:id="i-aa85c9daf932a341-0">
              Jag är glad att den borgerliga alliansregeringen fullföljer de
              satsningar som vi presenterade i våras när det gäller boendet.
              Vi måste ändra principen. Kvarboendeprincipen har drivits för
              långt. Fler platser behövs. Vi ska satsa på de mest sjuka. Läkarmedverkan
              behövs i hemsjukvården. Vi ska satsa på det sociala innehållet.
            </seg>
            <seg xml:id="i-6c90eb26ec186a72-0">
              Men i ett avseende skiljer vi oss från varandra, och jag vill
              fråga Margareta B Kjellin om detta. Ni i den borgerliga alliansen
              säger nej till alla satsningar på personalen. Ni säger nej till
              öronmärkta pengar för mer personal. Ni avskaffar utbildningsvikariaten
              i äldreomsorgen. Ni vill att Kompetensstegen, som är en utbildningssatsning
              för personalen, ska avslutas efter nästa år. Ni säger nej till
              mentorer i äldreomsorgen, och ni tar bort de plusjobb som i dag
              ofta innebär att man utför enkla tjänster hemma hos många äldre
              och hjälper till med enkla uppgifter.
            </seg>
          </u>
          <note type="speaker" xml:id="i-83ee506fee9ea181-0">
            Anf. 22 MARGARETA B KJELLIN (m) replik:
          </note>
          <u who="margareta_kjellin_222b49" xml:id="i-f6ad1240d1705cd3-3">
            <seg xml:id="i-660bc7dbcb7ecf3c-0">
              Herr talman! Det är skönt att höra att Ylva Johansson erkänner
              att principen om kvarboende i hemmet har gått för långt. Det skulle
              vara väldigt skönt om hon också kunde föra det vidare ut till
              sina kommunalråd i kommunerna, där man ser detta som det enda
              saliggörande.
            </seg>
            <seg xml:id="i-eaf77688b1b9947f-0">
              Att man äntligen tittar på det sociala innehållet även hos Socialdemokraterna
              tycker jag är ett steg framåt. Under alla år då jag arbetat som
              vårdlärare i den här branschen har det varit en brist hela tiden.
            </seg>
            <seg xml:id="i-14d8184f82137f2b-0">
              Vi säger nej till specifika satsningar. Det har ju varit kännetecknande
              för den tidigare regeringen att man har haft pengar som har märkts
              med olika statsråds namn till olika satsningar. Jag har sett i
              verksamheten ute i kommunerna att det inte har varit fruktsamt.
              Det har drivit på fel kostnader på fel ställen, och insatserna
              har blivit fel. Det är bättre med riktiga jobb än plusjobb för
              personalen.
            </seg>
          </u>
          <note type="speaker" xml:id="i-52a211cee8071011-0">
            Anf. 23 YLVA JOHANSSON (s) replik:
          </note>
          <u who="ylva_johansson_611fd6" xml:id="i-1cf338dfea6d44b7-1">
            <seg xml:id="i-78cc6dca7664d2bb-0">
              Herr talman! Det satsas ju inte några ökade pengar motsvarande
              plusjobben för att man ska kunna anställa annan personal i ert
              budgetförslag. Och, Margareta B Kjellin, när vi tittar ute i kommunerna
              är det ju inte så att de moderatledda kommunerna skulle vara mer
              generösa när det gäller platser i särskilda boenden. Jag var i
              Örkelljunga förra veckan. Där ska man lägga ned åtta av de 40
              demensplatserna av besparingsskäl för att man ska kunna behålla
              en väldigt låg kommunalskatt.
            </seg>
            <seg xml:id="i-d023722e792dc933-0">
              Vi kan se år från år att har man inte öronmärkta pengar, ja,
              då hamnar de inte hos de mest utsatta äldre. Det här är en viktig
              skillnad mellan oss socialdemokrater och er i alliansen. Vi inser
              att vi behöver öronmärkta pengar för mer personal, fler platser
              i särskilda boenden och för att läkare ska kunna göra hembesök.
            </seg>
          </u>
          <note type="speaker" xml:id="i-9b1320540bc4f6a1-0">
            Anf. 24 MARGARETA B KJELLIN (m) replik:
          </note>
          <u who="margareta_kjellin_222b49" xml:id="i-f6ad1240d1705cd3-4">
            <seg xml:id="i-424c32a98b4e1ec2-0">
              Herr talman! Det här var riktigt spännande, för det visar hur
              Ylva Johansson ser på det kommunala självstyret. Man litar inte
              på sina egna kommunalråd och att de ska se de äldres behov.
            </seg>
            <seg xml:id="i-27822b1e283e10e3-0">
              Jag kan hålla med om att kvarboende i hemmet och förändringsvindarna
              som har blåst över äldreomsorgen även har slagit till i de moderatledda
              kommunerna, och det beklagar jag. Jag strider som en stridshäst
              för att det inte ska vara så.
            </seg>
            <seg xml:id="i-3c51fc744bfc0dde-0">
              Vi måste utgå från att människors behov är det som är verkligt.
              Det är det som är grunden i vår moderata politik: Vi utgår från
              människan och inte systemen, organisationerna och pengamärkningen.
              Det är det som handlar om att ge människor en ålderdom som är
              värd att leva för.
            </seg>
          </u>
          <note type="speaker" xml:id="i-ef4ecd10c7035190-0">
            Anf. 25 EVA OLOFSSON (v) replik:
          </note>
          <u who="eva_olofsson_b34e2b" xml:id="i-fd0307ad2ccfe848-3">
            <seg xml:id="i-7c99dbe9215ae69d-0">
              Herr talman! Som gammalt kommunalråd tycker jag att det är viktigt
              att det finns ett lokalt inflytande, men jag undrar över logiken
              hos dig, Margareta B Kjellin, när du först frågar om man inte
              litar på kommunalråden och sedan säger att ni ska ha en extremt
              konkret värdighetsgaranti. Jag skulle ju då vilja att vi litar
              på de kommunala politikerna på det sättet att vi faktiskt gav
              ett utrymme för att utveckla vad man vill ställa upp och lova
              när det gäller äldreomsorgen i dialog med äldre- och pensionärsorganisationer
              och andra.
            </seg>
            <seg xml:id="i-2be08ec983c30a57-0">
              Jag skulle vilja fråga dig en sak. Det finns mycket brister i
              äldreomsorgen, men jag har träffat på väldigt mycket bra saker
              de senaste åren. Jag har tillbringat min tid inom äldreomsorgen
              sedan 1976 också. Ser du någonting bra, eller ser du enbart bristerna?
              Ger man en bild där man bara pekar på bristerna så skrämmer man
              dels äldre och anhöriga, dels känns det oerhört tungt, vet jag,
              för dem som jobbar i äldreomsorgen. De jobbar med utvecklingsarbete,
              och de försöker utveckla det sociala. Det startas mer träffpunkter.
              Man utvecklar det förebyggande arbetet. Man jobbar med att förebygga
              fallolyckor. Ser du något av detta?
            </seg>
          </u>
          <note type="speaker" xml:id="i-d585928eb37b52eb-0">
            Anf. 26 MARGARETA B KJELLIN (m) replik:
          </note>
          <u who="margareta_kjellin_222b49" xml:id="i-f6ad1240d1705cd3-5">
            <seg xml:id="i-f35ad018cb5d27c0-0">
              Herr talman! Jag ska börja med värdighetsgarantin. Jag har genomlevt
              omsorgsgarantier lokalt i kommunen, och där har man pratat om
              att det är klart att man ska komma upp före kl. 10, man ska kunna
              gå ut en gång i veckan och man ska få duscha. Det har ju varit
              sådant som egentligen borde vara en miniminivå för det som handlar
              om att få de mänskliga behoven tillgodosedda.
            </seg>
            <seg xml:id="i-e51c6ae052ec0fae-0">
              Att få en värdighetsgaranti handlar om att få insikt om vad en
              värdig vård innebär. Sedan måste sådant naturligtvis alltid anpassas
              lokalt. Det finns ingen annan grund till det än att det blir lokalt.
              Det mest lokala är ju på individnivå. Men riktlinjerna ska vara
              tydliga.
            </seg>
            <seg xml:id="i-a413beb94c10d4c2-0">
              Skulle jag ha jobbat som vårdlärare i 30 år och tyckt att allt
              var fel inom äldreomsorgen borde jag nog ha tagit avsked för länge
              sedan.
            </seg>
          </u>
          <note type="speaker" xml:id="i-cf51ae9c3686caad-0">
            Anf. 27 EVA OLOFSSON (v) replik:
          </note>
          <u who="eva_olofsson_b34e2b" xml:id="i-fd0307ad2ccfe848-4">
            <seg xml:id="i-a74d617d78550798-0">
              Herr talman! Det är skönt att höra. Jag har nämligen lovat mig
              själv att som oppositionspolitiker inte hela tiden komma med de
              mest negativa exemplen.
            </seg>
            <seg xml:id="i-db7101955fd97ef9-0">
              Jag skulle vilja säga att resonemanget om att lita på de lokala
              politikerna inte var riktigt logiskt, men jag tycker att det är
              bra när du säger att ni vill verka för att det ska finnas ett
              lokalt utrymme för att diskutera värdighetsgarantin.
            </seg>
            <seg xml:id="i-3d61d7179ba1ff9b-0">
              Jag vill återkomma till frågan om personalen. Pengarna till Kompetensstegen
              betyder oerhört mycket. Personalen inom äldreomsorgen behöver
              gå ifrån, vilket du ju känner till. Man behöver ofta ha vikarier.
              Det är oerhört viktigt att det även fortsatt satsas långsiktigt,
              och det var det jag som kommunalpolitiker efterfrågade. Jag efterfrågade
              en långsiktighet i satsningarna för att utveckla äldreomsorgen.
              Vi behöver få en fortsättning på Kompetensstegen.
            </seg>
            <seg xml:id="i-b619a3ea62a3aae5-0">
              Vi behöver också rätta till lönediskrimineringen, och jag skulle
              vilja veta hur du tänkt göra eftersom jag inte ser några konkreta
              förslag från alliansen.
            </seg>
          </u>
          <note type="speaker" xml:id="i-62194a9e0c7be67f-0">
            Anf. 28 MARGARETA B KJELLIN (m) replik:
          </note>
          <u who="margareta_kjellin_222b49" xml:id="i-f6ad1240d1705cd3-6">
            <seg xml:id="i-47fdd979c7c5456e-0">
              Herr talman! När man talar om lönediskriminering är de kvinnor
              som arbetar inom äldreomsorgen hela tiden diskriminerade då de
              bara har en arbetsgivare. De har ingen annan att vända sig till
              utan får finna sig i de löner som kommunen bestämmer sig för att
              betala för dessa jobb. Vi vet att där det finns alternativa driftsformer
              har personalen större möjligheter att påverka sin vardag, leda
              sitt arbete och också kunna få fortbildning, kompetensutveckling
              och en bättre lön. De har möjlighet att, tillsammans med pensionärer
              och arbetskamrater, utveckla arbetsplatsen utan att styras av
              ett kommunalråd i toppen.
            </seg>
          </u>
          <note type="speaker" xml:id="i-aa439a2bb9969b08-0">
            Anf. 29 KENNETH JOHANSSON (c):
          </note>
          <u who="kenneth_johansson_2e0139" xml:id="i-97dc7e1f1d656ecb-2">
            <seg xml:id="i-c6522d1e9d9ba6ab-0">
              Herr talman! Vi står nu inför en ny mandatperiod. Väljarna har
              i val gett besked. Allians för Sverige och Centerpartiet har fått
              ja till att föra en politik som sätter jobben främst, som gör
              tydligt att jobb och företagande är en förutsättning för tillväxt
              och välfärd.
            </seg>
            <seg xml:id="i-f718b3a85c598d0c-0">
              Ett annat besked har också getts. Väljarna protesterade mot långa
              vårdköer och mot att alltför många tvingas till bidragsförsörjning.
              Något är fel när äldre frågar sig: Vågar jag bli gammal? Ska jag
              få ett äldreboende på gamla dar? Varför får inte jag, fast jag
              blivit gammal, fortsatt bestämma över mitt eget liv? Varför vet
              någon annan bättre än jag själv hur jag vill bo och vilken hemtjänst
              jag vill ha? Och varför får inte jag som patient, eller som personal,
              göra egna val vad gäller vårdgivare och vårdarbetsgivare?
            </seg>
            <seg xml:id="i-05e1aeaee03b04f6-0">
              I stället gav väljarna sitt stöd till en förnyelse av välfärdspolitiken
              och till en ny kurs för en bättre jämlikhet. Det hållbara offentliga
              skyddsnätet måste finnas för alla när vi behöver det, utformat
              så att den som nyttjar systemen så snart som möjligt åter kan
              stå på egna ben. Vi vet att hälsan påverkas av livet, av jobbet
              och av våra vanor. Därför behöver vi ha en helhetssyn på människan
              och utveckla samverkan på alla nivåer. Vi behöver hängrännor i
              stället för, som fallet är i dag, stuprör. Också hälsofrämjande
              och förebyggande insatser stärker individernas makt över sina
              liv.
            </seg>
            <seg xml:id="i-d30b599acadb4500-0">
              En bättre jämlikhet uppnår vi bäst när alla som kan och vill
              har ett arbete att gå till. Då får vi, med risk för att bli tjatig,
              en bredare skattebas som innebär mer pengar att fördela till vård,
              skola och omsorg, ett mindre bidragsberoende och ett mindre utanförskap.
              Och låt mig vara tydlig: Den gemensamma välfärden ska betalas
              gemensamt men vara bättre anpassad till människors olika behov
              och önskningar.
            </seg>
            <seg xml:id="i-5aecf30431d0d538-0">
              I ett tryggt samhälle ska människor känna sig fria, inte beroende.
              Att tro på människorna och låta dem växa och bestämma över sina
              egna liv och samtidigt ha ett socialt skyddsnät som gör att ingen
              faller igenom är för mig och Centerpartiet en ledstjärna.
            </seg>
            <seg xml:id="i-d7a64a6e49093ae7-0">
              Herr talman! Regeringsförklaringen, som vår nya alliansregering
              presenterat, uttalar en ambition och ger förutsättningar för en
              tillgängligare vård där patienten sätts i centrum i stället för
              i väntrum. Vi får en skärpt vårdgaranti, ett fritt vårdval, bättre
              informerade patienter och stärkta patienträttigheter. Det är några
              av förslagen.
            </seg>
            <seg xml:id="i-2b05558b560aedc2-0">
              Vi förordar en mer jämställd vård. Det är mycket viktigt. Särskilda
              insatser ska göras för att förbättra vården för psykiskt sjuka
              där barn- och ungdomspsykiatrin särskilt prioriteras. En tandvårdsreform
              lyfts fram. En hälsopolitik tas fram där speciellt barn och unga
              prioriteras. En restriktiv alkoholpolitik ligger fast.
            </seg>
            <seg xml:id="i-4078d14c6694fe70-0">
              Äldre multisjuka ska ges en fast vårdkontakt. De medicinska insatserna
              för äldre ska säkras liksom det sociala innehållet i äldreomsorgen.
              Stöd till fler äldreboenden aviseras. Vården i livets slutskede
              och stödet till de anhöriga ska förbättras och en reform, Fritt
              val, sjösättas för att äldre ska få bestämma över sina egna liv.
            </seg>
            <seg xml:id="i-775390de9e5c5488-0">
              Det gläder mig att vi med en ny politik nu kan släppa loss entreprenörskapet
              även inom vården och omsorgen, att vi kan stimulera alternativa
              driftsformer och en mångfald av privata, ideella, kooperativa
              och offentliga aktörer samt att stopplagen i dess nuvarande form
              upphävs. Den offentliga sektorn ska ha ett huvudansvar för en
              god välfärd. Helheten berikas när alternativen tillåts komplettera
              och förnya. Människors ideella engagemang bör uppmuntras. Mångfald
              och ideella insatser ger viktiga mervärden.
            </seg>
            <seg xml:id="i-ff705a1b60e7908c-0">
              Herr talman! Till sist: Vi står inför stora utmaningar för att
              klara en bra välfärd. Ibland skiljer sig våra förslag om hur vi
              ska nå dit, och det ska de också göra utifrån olika ideologiska
              utgångspunkter och prioriteringar. Samtidigt hoppas jag, och vill
              medverka till, att vi i många frågor ska finna samförståndslösningar
              för människornas bästa.
            </seg>
          </u>
          <note xml:id="i-a991d327c793cbed-0">
            I detta anförande instämde Stefan Tornberg (c).
          </note>
          <note type="speaker" xml:id="i-4e8f0df8c9e0e8b0-0">
            Anf. 30 MONA SAHLIN (s) replik:
          </note>
          <u who="mona_sahlin_813e3b" xml:id="i-1d0bbf01ed8b5a27-5">
            <seg xml:id="i-36f84fb4fc8c5fb4-0">
              Herr talman! Jag har en konkret fråga som rör det som Kenneth
              Johansson sade i sitt inlägg. Frågan lyder som följer:
            </seg>
            <seg xml:id="i-9e4c179dc561c839-0">
              Vill Centerpartiet att de som har privata försäkringar ska kunna
              gå förbi i vårdköerna?
            </seg>
          </u>
          <note type="speaker" xml:id="i-5e2a577c2868aedf-0">
            Anf. 31 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-97dc7e1f1d656ecb-3">
            <seg xml:id="i-126b7e1250a54c9b-0">
              Herr talman! Centerpartiet står för en mångfald. Vi står för
              att vården ska organiseras lokalt och regionalt. Vi står för den
              kommunala självstyrelsen. Vi tycker mycket illa om att statliga
              pekpinnar i lagform ska ge besked om vad man får och inte får
              göra. Vi tror på den lokala nivån.
            </seg>
            <seg xml:id="i-f7a95db1dfe76253-0">
              Vi tycker att den stopplag som den tidigare regeringen införde,
              och som vi var klart emot, är onödig. Det som tas upp om vinst
              innebär inga problem. Vinst är bättre än förlust.
            </seg>
            <seg xml:id="i-c47b5e2aa008c8d2-0">
              När det gäller privata försäkringar är de enligt kommunallagen
              icke tillåtna i förvaltningsdriven verksamhet. Om däremot en privat
              entreprenör på marginalen tar emot en patient via försäkring och
              det inte stör ett avtal tycker inte jag att det är något problem.
            </seg>
          </u>
          <note type="speaker" xml:id="i-e4502c664b8b93bb-0">
            Anf. 32 MONA SAHLIN (s) replik:
          </note>
          <u who="mona_sahlin_813e3b" xml:id="i-1d0bbf01ed8b5a27-6">
            <seg xml:id="i-6f12ba5fdfe10423-0">
              Herr talman! Det var ett intressant svar. Jag skulle kunna uttrycka
              det så här: Gärna entreprenörer i vården, men absolut nej till
              gräddfiler. Det är lite den diskussionen jag tycker att Kenneth
              Johansson rundar på ett väldigt försåtligt sätt.
            </seg>
            <seg xml:id="i-5d22f8f5ae0dc111-0">
              Det är väl ingen tvekan om att större inflytande åt de anställda
              är bra, liksom många spännande entreprenörer som finns inom det
              helhetssystem som sjukvården måste vara. Det som förstör det,
              det som riskerar det är om man tillåter och till och med bejakar
              att de som är friska, starka och yrkesverksamma och har privata
              försäkringar på något vis får gå förbi de äldre och de multisjuka,
              som Kenneth Johansson så vältaligt diskuterade.
            </seg>
            <seg xml:id="i-c4c7ed3c3cf760f5-0">
              Min frågeställning är fortfarande, och kan jag få ett enkelt
              svar på den frågan, Kenneth Johansson: Kommer Centerpartiet att
              motverka att gräddfiler öppnas inom vården?
            </seg>
          </u>
          <note type="speaker" xml:id="i-390f00a11523a4cd-0">
            Anf. 33 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-97dc7e1f1d656ecb-4">
            <seg xml:id="i-d3bf3579603107fa-0">
              Herr talman! Jag tänker ta fasta på att Mona Sahlin uttrycker
              en välvilja till flera entreprenörer i vården. Vi har inte varit
              vana vid den typen av signaler i den tidigare regeringens och
              dess stödpartiers förslag. Det är bra.
            </seg>
            <seg xml:id="i-a654ceaa06009ff2-0">
              Låt oss ta det som utgångspunkt, och låt oss sluta prata om nej,
              stopp, fy och usch så fort vi hör talas om att vi ska lägga ut
              saker på entreprenad. Låt oss sluta tala om att vinst är någonting
              fult. Låt oss sluta tala om att det är någon där uppe, i Rosenbad,
              som ska bestämma hur man ska organisera vården. Så är inte fallet.
            </seg>
            <seg xml:id="i-9a540c818fe50505-0">
              Jag upprepar: När det gäller privata försäkringspatienter är
              det inte något problem att ha en uppfattning om förvaltningsdriven
              vård, för där har vi en kommunallag som är tydlig. Däremot anser
              Centerpartiet att en privat entreprenör som uppfyller alla avtal
              och på marginalen har en privat försäkringspatient inte är något
              problem.
            </seg>
          </u>
          <note type="speaker" xml:id="i-dea9d9593de714c4-0">
            Anf. 34 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-801d9abf06c255c6-3">
            <seg xml:id="i-bc8fc4a1057e2e26-0">
              Herr talman! Kenneth Johansson tog i sitt anförande upp en ny
              kurs för bättre jämlikhet. Så snart som möjligt ska man stå på
              benen igen. Kenneth Johansson nämnde också bättre informerade
              patienter och stärkta patienträttigheter. Hur kan det då komma
              sig att Kenneth Johansson och den nya regeringen tar bort stödet
              till Kilen? Det är en organisation som stöder konsumenternas rättigheter
              när det gäller läkemedel och beroenderisker, en fristående organisation.
            </seg>
            <seg xml:id="i-61baeb16bbb2e905-0">
              Miljöpartiet vill att stödet till Kilen permanentas och ger 9
              miljoner kronor för nästa år. Varför tar regeringen bort den här
              patientstärkande organisationens stöd?
            </seg>
          </u>
          <note type="speaker" xml:id="i-b9ea93394af2435a-0">
            Anf. 35 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-97dc7e1f1d656ecb-5">
            <seg xml:id="i-7c965d6612049349-0">
              Herr talman! Till Gunvor G Ericson vill jag säga att en ny kurs
              för bättre jämlikhet är väldigt angelägen för oss. Det bästa sättet
              att nå dit är att vi får folk i arbete. Det är det som ligger
              bakom. Det är det som gör fördelningspolitiken. Det är det som
              gör att vi inte får ett utanförskap, som vi har i dag. Det är
              viktigt.
            </seg>
            <seg xml:id="i-a66eb8a4179d9be6-0">
              När det gäller att stärka patienträttigheterna är det ett klart
              uttalat besked i regeringsförklaringen att det i någon form ska
              komma en samlad patienträttighetslag för att sätta tydligt fokus
              på patientens rättigheter och stärka dessa.
            </seg>
            <seg xml:id="i-d42e8a10c60c19e8-0">
              Det är en budgetfråga Gunvor G Ericson tar upp om Kilen. Där
              har nuvarande regering, liksom tidigare regering, inte beviljat
              anslag till Kilen. Jag ser av de motioner som väckts i budgetsammanhang
              att det är ett parti, och det är Miljöpartiet, som har föreslagit
              pengar, inget av de andra.
            </seg>
          </u>
          <note type="speaker" xml:id="i-955235e462057757-0">
            Anf. 36 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-801d9abf06c255c6-4">
            <seg xml:id="i-38aac6e9a7f8c2eb-0">
              Herr talman! Jag ser Kilen som ett tydligt exempel på hur man
              i praktiken kan stå upp bakom de ord man använder. Det här är
              en oberoende organisation med inriktningen att patienterna ska
              kunna komma tillbaka. Det är en organisation som har hjälpt väldigt
              många människor.
            </seg>
            <seg xml:id="i-d748fdfabe8c500a-0">
              Det är en liten detalj i budgeten. Det kan man tycka. Men det
              är ett konkret exempel som ni skulle kunna ändra på. Jag hoppas
              att man faktiskt inser att det här både har betydelse för patienter
              i Sverige och att den här organisationen har ett internationellt
              renommé. Står ni upp för bättre jämlikhet i praktiken skulle ni
              enkelt kunna fortsätta att stödja Kilen. Det är en liten verksamhet,
              men den betyder mycket i praktiken.
            </seg>
          </u>
          <note type="speaker" xml:id="i-a8e9dc2bddffc7e8-0">
            Anf. 37 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-97dc7e1f1d656ecb-6">
            <seg xml:id="i-61cdf7f3ae74909d-0">
              Herr talman! Vi har inte ens inlett budgetarbetet i socialutskottet.
              Det finns ett motionsyrkande, som jag tidigare nämnde, och vi
              ska naturligtvis föra en diskussion. Men jag konstaterar att det
              inte finns något anslag, vare sig från nuvarande eller tidigare
              regering. Jag vill inte föregå den diskussion som kommer.
            </seg>
          </u>
          <note type="speaker" xml:id="i-1536530cd71aec42-0">
            Anf. 38 ELINA LINNA (v) replik:
          </note>
          <u who="elina_linna_aed53b" xml:id="i-f3b762264fbb8193-0">
            <seg xml:id="i-afd6a79a38659126-0">
              Herr talman! Jag ska börja med att också kommentera Kilen. Kenneth
              Johansson får läsa Vänsterpartiets budgetmotion lite bättre, för
              vi har också anslag till Kilen.
            </seg>
            <seg xml:id="i-23ba76c74dc3ad83-0">
              Men jag vill med min fråga gå tillbaka till Kenneth Johanssons
              anförande. Där tar Kenneth Johansson upp idéburna organisationer
              som driver sjukvård. Jag vet att det finns väldigt bra sjukvård,
              till exempel Ersta sjukhus. Jag känner personal som arbetar där.
              Jag känner också till att de idéburna organisationerna ser lagen
              om vårdens driftsformer, stopplagen, som ett skydd för dem.
            </seg>
            <seg xml:id="i-25a172fec331fb5b-0">
              Då vill jag fråga Kenneth Johansson: Vad har Kenneth Johansson
              att säga till idéburna organisationer som inte har någonting att
              sätta emot de multinationella koncerner som kommer att komma in
              på den här marknaden?
            </seg>
          </u>
          <note type="speaker" xml:id="i-f4b87d7bd4078943-0">
            Anf. 39 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-97dc7e1f1d656ecb-7">
            <seg xml:id="i-c680f9a7e5e7529b-0">
              Herr talman! Har jag läst dåligt, och det har jag tydligen gjort
              när det gäller Vänsterpartiets motion, ber jag om ursäkt för det.
            </seg>
            <seg xml:id="i-a1006aefc1c377de-0">
              Idéburna organisationer är för mig ett mycket viktigt led om
              man pratar om mångfald. Då menar jag en mångfald av vårdgivare.
              Och då är det privata, kooperativa och ideella organisationer
              som tillsammans med offentliga aktörer spelar en viktig roll.
              Jag, Centerpartiet och alliansen markerar tydligt att vi vill
              stimulera idéburna organisationer.
            </seg>
            <seg xml:id="i-afa0790d83a057b6-0">
              Att ge konkurrens, neutrala arbetsvillkor och att se över lagstiftningen,
              lagen om offentlig upphandling för att ta ett exempel, är saker
              som behöver göras så att vi får en mångfald. Ett monopol ska ju
              inte ersättas med ett nytt monopol. Vi vill att det verkligen
              ska bli en mångfald.
            </seg>
          </u>
          <note type="speaker" xml:id="i-82077a2110aa7544-0">
            Anf. 40 ELINA LINNA (v) replik:
          </note>
          <u who="elina_linna_aed53b" xml:id="i-f3b762264fbb8193-1">
            <seg xml:id="i-1e4497f40111a744-0">
              Herr talman! Jag vill påminna Kenneth Johansson om att idéburna
              organisationer själva också ser den nuvarande lagen som ett skydd
              för sin verksamhet. Jag har svårt att få den ekvationen att gå
              ihop med lagen om offentlig upphandling när man talar om hur idéburna
              organisationer kan skyddas mot internationella företag.
            </seg>
            <seg xml:id="i-f2bdeb853a504d3c-0">
              Egentligen vill jag igen fråga Kenneth Johansson om det han tar
              upp i sitt anförande, att vi ska sluta tala om vinst som om det
              vore något fult. Det är inte fult att privata företag tar ut vinst.
              Men när vi samtidigt säger att det ska vara solidariskt finansierat,
              att det ska vara skattemedel som går till aktieägarnas fickor,
              menar Kenneth Johansson då att vi med skattemedel ska ge vinst
              till privata företag? Är det solidarisk finansiering?
            </seg>
          </u>
          <note type="speaker" xml:id="i-1cf06e795055c842-0">
            Anf. 41 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-97dc7e1f1d656ecb-8">
            <seg xml:id="i-2b1a09114f4fb858-0">
              Herr talman! Det finns många olika uppfattningar om stopplagen
              även bland idéburna organisationer. Det vet jag.
            </seg>
            <seg xml:id="i-2310984b6b8e4431-0">
              Det är ändå ett dåligt signalsystem att säga nej, stopp, fy och
              usch i stället för att säga ja och positivt bejaka de olika initiativ
              som tas. Där finns det en ideologisk skillnad. Det har jag respekt
              för.
            </seg>
            <seg xml:id="i-e907bdc010e36e62-0">
              Sedan var det frågan om vinst. Det är positivt om en verksamhet
              går runt och gärna ger lite vinst så att det går att investera.
              Jag är mer glad över en entreprenör som gör några miljoner i vinst
              än en annan verksamhet som går med hundratals miljoner i förlust.
              Då är jag orolig.
            </seg>
            <seg xml:id="i-bccea2a018027125-0">
              Huvudsaken är att den som köper en tjänst får det man efterfrågar,
              att tjänsten är effektivt utförd och har hög kvalitet. Dit vill
              jag nå.
            </seg>
          </u>
          <note type="speaker" xml:id="i-9f85169f6bea7efc-0">
            Anf. 42 MARIA LUNDQVIST-BRÖMSTER (fp):
          </note>
          <u xml:id="i-b5d472bd632dcfe8-0" who="maria_lundqvist-bromster_7ce6ca">
            <seg xml:id="i-dde25afdfc280855-0">
              Herr talman! Vården och omsorgen engagerar oss alla. I mitt län
              Västerbotten har vi aldrig i tidigare valrörelser fått så många
              frågor om vården, psykiatrin och de äldres villkor.
            </seg>
            <seg xml:id="i-140adaa194e4fef6-0">
              Vår alliansregering har satt i gång en ny färdriktning för vården
              och omsorgen. I det budgetförslag som har lagts fram stärks patientens
              och omsorgstagarens ställning, och den enskildes behov sätts i
              centrum. Vården och omsorgen behöver faktiskt en genomgripande
              kvalitetsutveckling ett nytt tänk, helt enkelt. Det har också
              alliansen presenterat.
            </seg>
            <seg xml:id="i-39e6a208d7d079ea-0">
              Några av de nya tankegångarna gäller mångfald och stöd till framväxten
              av olika alternativ. Det gagnar patienten, och vi vet också att
              det ger större utmaningar till personalen.
            </seg>
            <seg xml:id="i-1b77ca9c756babda-0">
              Den svenska äldreomsorgen kan beskrivas på många sätt, men helt
              klart kan vi konstatera att trots socialdemokratiska löften sedan
              1998 har mycket försämrats inom äldreomsorgen vad beträffar både
              antalet serviceboenden, kvalitet och självbestämmande. Vår regering
              satsar 1,9 miljarder på serviceboenden, ökad läkarmedverkan i
              vården av de mest sjuka, läkemedelsgenomgångar, utvecklad demensvård,
              förbättrad social omsorg och förebyggande hälsoarbete. Satsningarna
              kommer att tillgodose äldre personers olika behov. Satsningarna
              kommer att ge de äldre en större trygghet, vilket inte har varit
              ett dominerande inslag under de senaste åren inom äldrevården.
            </seg>
            <seg xml:id="i-2a53b837a94566d5-0">
              Jag har mött många äldre i mitt län som har berättat att de kan
              ha haft mellan 20 och 25 personer som har jobbat i deras hem under
              en månad. Hur skulle du och jag uppleva en sådan situation?
            </seg>
            <seg xml:id="i-b4f3a7681826b9f6-0">
              Herr talman! Jag tänker stanna vid gruppen äldre och deras situation
              för att visa på vikten av att ta ett helhetsgrepp, att öka satsningarna
              och skapa nationella register vad gäller kvalitetskriterier inom
              äldrevården.
            </seg>
            <seg xml:id="i-ac218c38d888f5d1-0">
              En enkätstudie som länsstyrelserna har utfört i landet har visat
              att inom många särskilda boenden vidtas åtgärder som strider mot
              mänskliga fri- och rättigheter. Det gäller framför allt inom vården
              av dementa. Hur ska vården av dementa se ut? Vad får man göra
              som vårdpersonal? Får man låsa fast folk? Får man låsa in folk?
              Övergreppen måste förhindras. När jag har träffat personal inom
              äldrevården och tagit upp dessa förhållanden har många vittnat
              om den hopplösa arbetssituation som många gruppboenden har, där
              bristen på personal har föranlett den typen av åtgärder för att
              försäkra sig om att den demente inte ska skada sig själv eller
              en annan medboende.
            </seg>
            <seg xml:id="i-1141ae4ecac3ec9a-0">
              Våld och övergrepp mot äldre, dit även vanvård räknas, är ett
              dolt och försummat problem. Våld mot äldre är vanligare än vad
              man kan tro. Det är ett folkhälsoproblem. Vi behöver vidta en
              rad åtgärder för att komma till rätta med detta. Vi behöver bättre
              statistik över förekomsten, mer forskning om orsakerna och hur
              vi bäst kan förebygga våldet och övergreppen samt naturligtvis
              hjälpa de utsatta. Här behöver berörda yrkesgrupper mer information
              och utbildning. Det måste finnas en instans i kommunerna dit de
              utsatta kan vända sig för att få hjälp. Även lagstiftningen behöver
              ses över. Jag tänker närmast på lagen om anmälningsplikt. Det
              behöver utredas om inte den ska vidgas till att inte bara gälla
              barn utan också vuxna med fysiskt, psykiskt eller socialt handikapp
              samt äldre.
            </seg>
            <seg xml:id="i-b6446eb60613d608-0">
              Det här är inga nya konstateranden utan förslag som bland annat
              kom redan 1994 från Nordisk socialpolitisk kommitté, från WHO
              2002 samt från Nationellt råd för kvinnofrid 2003. Vår regering
              vill ge tillbaka makten till de äldre, ge dem ökad valfrihet och
              en värdighetsgaranti. Att få åldras värdigt är bland annat rätten
              för den äldre att få träffa en doktor vid sitt boende, rätten
              till värdigt omhändertagande, rätten till ett fungerande trygghetslarm,
              rätten till en bra och fungerande färdtjänst, rätten till en fungerande
              hemtjänst, rätten att veta att viktminskning och fallskador utreds
              och åtgärdas, rätten till eget rum, rätten att få flytta även
              för äldre som bor i särskilt boende, rätten till hjälpmedel i
              tid, rätten till god vård i livets slutskede och att få bo ihop
              med sin maka eller make.
            </seg>
            <seg xml:id="i-4cf120c37f16ce98-0">
              Vi kan tycka att det här är självklarheter, men vi vet att det
              tyvärr inte är så.
            </seg>
            <seg xml:id="i-28f64f7bbc4768b8-0">
              Vi får inte glömma de anhöriga. I en rapport från Socialstyrelsen
              framkommer det att situationen för de anhöriga kan se olika ut
              mellan kommunerna. Många kommuner saknar redskap för att stötta
              anhöriga. Vi måste prioritera de anhöriga.
            </seg>
            <seg xml:id="i-266f6aa1a07fa01f-0">
              Kompetensen kring åldrandet och dess sjukdomar måste höjas. Vi
              vet i dag att ca 40 % av dem som arbetar med äldre saknar grundläggande
              vårdutbildning. Gruppen äldre och multisjuka besöker ofta primärvården
              och kommer ofta till akutmottagningar för sina kroniska symtom
              och krämpor men också för att ställa in olika mediciner. Många
              kommer faktiskt in på sjukhuset därför att de har fått en läkemedelsförgiftning.
              Det har framkommit i rapporter att äldre äter upp till tio olika
              mediciner per dag. Hur kan det bli så? En orsak är att det över
              huvud taget inte bedrivs någon forskning på området när det gäller
              äldre. Som ni vet sker naturligtvis forskningen på medelålders
              män. De äldre och deras villkor glöms bort.
            </seg>
            <seg xml:id="i-7a9954e51e369dcb-0">
              Herr talman! Det är med stor glädje vår regering har satt fokus
              på våra äldre. Det finns en stor insikt om de äldres behov, åldrandets
              villkor, personalens villkor, vikten av att ge äldrevården och
              dem som arbetar inom äldrevården en högre status. Regeringens
              satsning kommer att ge trygghet, och den kommer att öka livskvaliteten
              för de äldre.
            </seg>
          </u>
          <note type="speaker" xml:id="i-c0c9c972c425726b-0">
            Anf. 43 MONA SAHLIN (s) replik:
          </note>
          <u who="mona_sahlin_813e3b" xml:id="i-1d0bbf01ed8b5a27-7">
            <seg xml:id="i-d505ee293c907a56-0">
              Herr talman! Maria Lundqvist-Brömster talade mycket att det ska
              till ett nytt tänk. Jag skulle vilja ställa en konkret fråga också
              till Maria. På vilket vis tycker Folkpartiet att det är ett nytt
              tänk att socialminister Göran Hägglund har sagt att offentliga
              sjukhus nu också ska ta emot försäkringspatienter? Står Folkpartiet
              bakom det?
            </seg>
          </u>
          <note type="speaker" xml:id="i-a9cd02fd21b67907-0">
            Anf. 44 MARIA LUNDQVIST-BRÖMSTER (fp) replik:
          </note>
          <u xml:id="i-b5d472bd632dcfe8-1" who="maria_lundqvist-bromster_7ce6ca">
            <seg xml:id="i-e42455b9e30726a2-0">
              Herr talman! Vi i Folkpartiet, Mona Sahlin, är emot stopplagen.
              Vi vill ha en startlag. Det har vi sagt i valrörelsen. Vi tror
              på mångfalden, och vi tror på en god tillgänglighet. Vi vet också
              att medborgarna inte har något emot att slippa stå i köer och
              få komma till en läkare när de vill det.
            </seg>
          </u>
          <note type="speaker" xml:id="i-f7e888a750e9524b-0">
            Anf. 45 MONA SAHLIN (s) replik:
          </note>
          <u who="mona_sahlin_813e3b" xml:id="i-1d0bbf01ed8b5a27-8">
            <seg xml:id="i-8170b84f11919dac-0">
              Herr talman! På vilket vis hjälper det en äldre människa med
              stort behov av vård att de som är yrkesverksamma och har skaffat
              sig en privat försäkring får springa före de äldre i vårdkön?
            </seg>
          </u>
          <note type="speaker" xml:id="i-8360bf4c166fc441-0">
            Anf. 46 MARIA LUNDQVIST-BRÖMSTER (fp) replik:
          </note>
          <u xml:id="i-b5d472bd632dcfe8-2" who="maria_lundqvist-bromster_7ce6ca">
            <seg xml:id="i-862063417c56ba0f-0">
              Herr talman! Nu finns privata vårdförsäkringar. Det är ett skäl
              till att vården inte har fungerat, och det är Socialdemokraterna
              som har styrt en lång tid i det hänseendet.
            </seg>
            <seg xml:id="i-c57a54d2efa1380e-0">
              Om vi ser på det privata sjukhus som landstinget i Helsingfors
              har avtal med, S:t Görans sjukhus, kan vi konstatera att man säger
              att några gräddfiler inte förekommer. Jag hänvisar till vad Kenneth
              Johansson tidigare sade om förvaltningslagen och kommunallagen.
              Jag är inte ett dugg orolig för att de kroniskt sjuka inte ska
              få den hjälp de behöver och sina behov tillgodosedda.
            </seg>
          </u>
          <note type="speaker" xml:id="i-1b535fad77764075-0">
            Anf. 47 YLVA JOHANSSON (s) replik:
          </note>
          <u who="ylva_johansson_611fd6" xml:id="i-1cf338dfea6d44b7-2">
            <seg xml:id="i-5cfbb0b3ee5d6917-0">
              Herr talman! Maria Lundqvist-Brömster tar upp det alarmerande
              svåra faktum att 40 % av personalen inom äldreomsorgen saknar
              relevant yrkesutbildning. Många har utbildning, men alltför få
              har relevant yrkesutbildning.
            </seg>
            <seg xml:id="i-57b8493ec4a24f5e-0">
              När man nu vet detta, varför föreslår alliansregeringen att man
              ska ta bort och avsluta satsningen på Kompetensstegen, en jättestor
              utbildningssatsning för alla anställda inom äldreomsorgen? Varför
              vill den borgerliga alliansen ta bort utbildningsvikariaten som
              gör det möjligt att ta ledigt från jobbet för att skaffa sig den
              grundläggande yrkesutbildningen medan en annan vikarie under tiden
              går in? Varför säger den borgerliga alliansen nej till mentorer
              inom äldreomsorgen som kan underlätta under perioder när man som
              nyutbildad saknar den relevanta erfarenheten? Varför vill den
              borgerliga alliansen ta bort tusentals platser på komvux som riktar
              sig till att utbilda fler inom omvårdnadsprogrammet?
            </seg>
          </u>
          <note type="speaker" xml:id="i-d154430541f70ffb-0">
            Anf. 48 MARIA LUNDQVIST-BRÖMSTER (fp) replik:
          </note>
          <u xml:id="i-b5d472bd632dcfe8-3" who="maria_lundqvist-bromster_7ce6ca">
            <seg xml:id="i-62691b585cd9afa2-0">
              Herr talman! Frågan om jobben har diskuterats från och till även
              med tidigare talare. Vi vill faktiskt ha riktiga jobb. Vi vill
              också se till att företagen kan anställa. Vi vill satsa på en
              bra grundutbildning, och vi vill göra om gymnasieskolan så att
              man kan förebereda sig till teoretiska program eller praktiska
              program.
            </seg>
            <seg xml:id="i-7d637b0c74a87475-0">
              När det gäller frågan om mentorer och den delen inom äldreomsorgen
              är jag landstingspolitiker och har jobbat med landstingspolitik
              i många år. Det är den regionala och lokala nivån som kan jobba
              med mentorskap för sina anställda. Det fungerar bra, i varje fall
              inom mitt hemlän.
            </seg>
          </u>
          <note type="speaker" xml:id="i-b6f7ad265395d577-0">
            Anf. 49 YLVA JOHANSSON (s) replik:
          </note>
          <u who="ylva_johansson_611fd6" xml:id="i-1cf338dfea6d44b7-3">
            <seg xml:id="i-e2011ebf2a97da40-0">
              Herr talman! Vi fick inget svar på frågorna. Nu säger Maria Lundqvist-Brömster
              att ni vill ha riktiga jobb. Vad är det för fel på att man är
              ordentligt yrkesutbildad när man har ett sådant riktigt jobb inom
              äldreomsorgen när vi nu har så stora brister? Det är 40 % som
              saknar relevant yrkesutbildning. Varför vill ni då avsluta de
              stora statliga satsningar som har satts i gång för att just se
              till att den personal som har riktiga jobb också ska ha riktig
              utbildning för att kunna göra det jobbet på ett så bra sätt som
              möjligt? Det är våra äldre värda.
            </seg>
          </u>
          <note type="speaker" xml:id="i-7f7c88f110b85083-0">
            Anf. 50 MARIA LUNDQVIST-BRÖMSTER (fp) replik:
          </note>
          <u xml:id="i-b5d472bd632dcfe8-4" who="maria_lundqvist-bromster_7ce6ca">
            <seg xml:id="i-f674b139c8f42c0e-0">
              Herr talman! Riktiga jobb är viktigt. Med de avhopp som finns
              från gymnasieskolan under den socialdemokratiska tiden har vi
              också den situation vi har inom äldrevården. Det är väl mer frapperande.
              Ylva Johansson borde ställa sig frågan: Varför är det så många
              som 40 % som inte har utbildning? Det är en fråga som jag tycker
              att Ylva Johansson ska ställa till sig själv.
            </seg>
            <seg xml:id="i-b941d6fa3fca2b1f-0">
              Vi talar nu avknoppningsstöd till våra anställda och fler alternativ.
              Det kommer att vara en stor utmaning för personalen. Det handlar
              också om att locka unga människor att vilja jobba inom äldrevården
              och komma till vård och omsorg. Då handlar det om ett flexibelt
              tänk hos arbetsgivaren, mångfald och en möjlighet att få välja
              som arbetstagare.
            </seg>
          </u>
          <note type="speaker" xml:id="i-1e61ea81aa6fe5bb-0">
            Anf. 51 CHATRINE PÅLSSON AHLGREN (kd):
          </note>
          <u who="chatrine_palsson_c4018c" xml:id="i-ce97ae852038297a-0">
            <seg xml:id="i-b321119d6c41eb05-0">
              Herr talman, och kära vänner! Det finns nog inget område inom
              de politiska verksamheterna som är så oerhört angeläget som att
              få vård och omsorg när man behöver det. Alla vi människor är sårbara.
              Livet får faktiskt en helt annan prioritering när vi eller någon
              av våra närstående drabbas av sjukdom.
            </seg>
            <seg xml:id="i-c89459902d26c64e-0">
              Det finns farliga, mycket farliga och livshotande sjukdomar,
              och det finns sjukdomar som kanske inte är lika livshotande. Men
              jag skulle vilja påstå att alla vi människor är väldigt måna om
              att få den vård och omsorg som vi kan få och också har rätt att
              få när vi själva drabbas. Den utgångspunkten är viktig när vi
              i riksdagen i dag talar om vård och omsorg. Det handlar om våra
              äldre, våra barn och oss som är i vad vi kallar medelåldern.
            </seg>
            <seg xml:id="i-05ea8cccd842325f-0">
              Herr talman! Jag som har gett hela mitt yrkesverksamma liv inom
              sjukvården ska också gärna säga att det finns väldigt mycket som
              är bra inom svensk sjukvård. Men de flesta säger att problemet
              är att man inte kommer till den vård och omsorg som man behöver
              när man behöver den. Det är föga intressant för en sjuk människa
              att inse: Det finns bra vård där borta, men jag kommer inte till
              den.
            </seg>
            <seg xml:id="i-80a25e436a93ce59-0">
              Där menar jag att Socialdemokraterna ihop med sina stödpartier
              har misslyckats totalt. Jag är övertygad om att man mer har värnat
              ett system än en enskild patient. Man har nästan utgått från att
              en patient kan ha hur stora vårdbehov som helst. Man har inte
              insett att alla människors behov av vård är individuellt.
            </seg>
            <seg xml:id="i-51cb242384761b89-0">
              Vi har fortfarande en förmyndarskapsinställning till patienten.
              Verksamheten, sjukvården, ska styra över patienterna, vare sig
              vi är äldre eller yngre. Vi vet också att otrygga patienter som
              inte känner tillit och inte känner att det finns tillgänglighet
              mår ännu sämre. På sikt söker de vård på andra håll. Därmed blir
              det en kapitalförlust först och främst humanitärt men också ekonomiskt.
            </seg>
            <seg xml:id="i-b12f158a05a5d63a-0">
              Jag vill också påminna om att riksdagen i full politisk enighet
              år 1997 slog fast en prioriteringsprincip. Då, mina vänner, är
              det personer som har de största vårdbehoven, som inte har förmåga
              att tala för sig själva och som har en bristande autonomi som
              ska prioriteras. Sedan får man diskutera gräddfiler om man vill.
            </seg>
            <seg xml:id="i-22e8e5bdda3f0aa9-0">
              Det är något vi har fattat beslut om här för nio år sedan. Sedan
              beklagar jag att inte detta fullt ut har fungerat ute i Vård-Sverige.
              Men jag hoppas fortfarande att det ska kunna bli bättre.
            </seg>
            <seg xml:id="i-c61cb9c628ca0436-0">
              Sverige är på många sätt ett fantastiskt land. Jag hörde när
              vi i vårt utskott i tisdags hade föredragning av Socialstyrelsen
              att det i Sverige i dag finns 483 000 personer som är över 80
              år, och det finns 73 000 personer som är över 90 år. Det är ju
              alldeles fantastiskt!
            </seg>
            <seg xml:id="i-d299abbf5f1b2919-0">
              Samtidigt vet vi att det är under de sista åren i våra liv som
              vi har de största vårdbehoven. Det ställer också krav på sjukvården.
              Det ställer naturligtvis också särskilda krav på utbildning med
              geriatrisk kompetens. Jag menar att geriatriker är en oerhört
              viktig yrkesgrupp.
            </seg>
            <seg xml:id="i-b16ef8a931ce44a9-0">
              Sedan är frågan hur vi ska organisera vården och vilka som ska
              göra det. Det är så lustigt att det blir en sådan stor fråga ibland.
              Vi vet att samtliga stora fackförbund som organiserar medarbetare
              inom vård och omsorg vill ha alternativa driftsformer att välja
              på. Det är någonting som stimulerar och någonting man efterfrågar.
            </seg>
            <seg xml:id="i-36a1d7144acbd8c4-0">
              Jag tror att de flesta av oss inte bryr oss så hemskt mycket
              om vem som betalar lönen för vårdpersonalen som att vi får en
              god kvalitet och en bra vård när vi behöver den. Om jag missar
              bussen eller bilen går sönder när jag ska till jobbet är väl inte
              det viktigaste om det kommer en privatperson som jag får åka med
              eller om det kommer en buss som det allmänna äger? Det viktigaste
              är att jag får skjuts till jobbet säkert och bra.
            </seg>
          </u>
          <note type="speaker" xml:id="i-9de08f5ad9351b79-0">
            Anf. 52 YLVA JOHANSSON (s) replik:
          </note>
          <u who="ylva_johansson_611fd6" xml:id="i-1cf338dfea6d44b7-4">
            <seg xml:id="i-07e65a82eff4a7a8-0">
              Herr talman! Chatrine Pålsson Ahlgren talar om att alla vi människor
              är sårbara, och det är sant. Vårt samhälle är också sårbart och
              blir alltmer sårbart för allvarliga sjukdomar. Inte minst har
              risken för stor världsomspännande pandemi ökat dramatiskt med
              vårt levnadssätt och resesätt.
            </seg>
            <seg xml:id="i-7d6a89a9f8916a8d-0">
              Jag vet att det är en fråga som har engagerat Chatrine Pålsson
              Ahlgren tidigare. Den socialdemokratiska regeringen anslog 200
              miljoner under innevarande år. Vi har satt i gång ett arbete med
              att förbereda Sverige ifall det värsta händer och en pandemi,
              kanske utifrån fågelinfluensan, skulle drabba oss.
            </seg>
            <seg xml:id="i-a37adae221599493-0">
              Vi tillsatte en särskild förhandlingsman som förhandlade om att
              bygga upp en svensk vaccinfabrik. Efter det att den borgerliga
              alliansregeringen har tillträtt har den nya förhandlingsmannen
              inte längre någonting att göra, eftersom han inte har några direktiv.
              Det finns inga pengar avsatta i den budget som man presenterat
              för riksdagen.
            </seg>
            <seg xml:id="i-f0beabe4b043e357-0">
              Man har inga som helst riktlinjer för förberedelserna ifall det
              värsta skulle hända. Vi är sårbara om en pandemi skulle drabba
              oss. Varför, Chatrine Pålsson Ahlgren?
            </seg>
          </u>
          <note type="speaker" xml:id="i-156422ea2af2d0e5-0">
            Anf. 53 CHATRINE PÅLSSON AHLGREN (kd) replik:
          </note>
          <u who="chatrine_palsson_c4018c" xml:id="i-ce97ae852038297a-1">
            <seg xml:id="i-32a2b80d875f2d1d-0">
              Herr talman! Jag vet att man på Socialdepartementet har den här
              frågan uppe och ska arbeta med den, men den här regeringen har
              ju inte haft särskilt många veckor på sig att arbeta vidare. Men
              jag har alldeles i dag pratat med ett av statsråden på departementet,
              som är väl medveten om att man måste fortsätta det här arbetet.
              Så där kan Ylva Johansson vara lugn.
            </seg>
          </u>
          <note type="speaker" xml:id="i-0fb5184868f10310-0">
            Anf. 54 YLVA JOHANSSON (s) replik:
          </note>
          <u who="ylva_johansson_611fd6" xml:id="i-1cf338dfea6d44b7-5">
            <seg xml:id="i-fb9ff01b8a819c5a-0">
              Herr talman! Jag känner mig inte särskilt lugn. Det är klart
              att frågan är uppe på departementet. Departementet är en stor
              stab av tjänstemän som fortsätter arbetet. Det är en god tradition
              vi har i Sverige när en ny regering tillträder, för att man inte
              ska börja med ett tomt bord utan faktiskt med ett ganska väl dukat
              bord.
            </seg>
            <seg xml:id="i-24a88d69917447f4-0">
              Vi hade ett arbete som pågick. En särskild förhandlingsman satt
              och diskuterade och förhandlade med olika vaccinproducenter för
              att skapa förutsättningar för att bygga en svensk vaccinfabrik
              eller på annat sätt se till att hela svenska befolkningen får
              tillgång till vaccin om en eventuell fågelinfluensapandemi skulle
              inträffa. Han har inte kunnat arbeta, eftersom det inte finns
              några direktiv. Det har blivit ett stopp i hans jobb.
            </seg>
            <seg xml:id="i-b9c94b1822e9b8c3-0">
              Den tidigare regeringen har anslagit pengar. Men där har man
              inte anslagit några nya pengar i den nya budgeten. Det här är
              tydliga ställningstaganden, som alliansregeringen har gjort. Och
              jag vill fråga på vilket sätt Chatrine Pålsson Ahlgren tror att
              man kan ha en god beredskap genom att avsluta, eller åtminstone
              förhindra, det påbörjade arbetet och att inte anslå några ekonomiska
              resurser.
            </seg>
          </u>
          <note type="speaker" xml:id="i-2a7b2d77613887c5-0">
            Anf. 55 CHATRINE PÅLSSON AHLGREN (kd) replik:
          </note>
          <u who="chatrine_palsson_c4018c" xml:id="i-ce97ae852038297a-2">
            <seg xml:id="i-03823bb259321b7c-0">
              Herr talman! Jag tror att Ylva Johansson vet att jag och Kristdemokraterna
              har uttalat oss för att vi vill ha en svensk tillverkning av vaccin.
              Det har vi gjort ett antal gånger.
            </seg>
            <seg xml:id="i-53e359e3d37693fa-0">
              När det gäller den här frågan vet jag också att statsrådet ska
              få information av den man som har jobbat med det här. Sedan kan
              jag inte i alla detaljer säga exakt var det ligger och vilken
              dag det handlar om. Men jag vet att det är på gång en av de närmaste
              dagarna i varje fall.
            </seg>
          </u>
          <note type="speaker" xml:id="i-b4df75d10ece537b-0">
            Anf. 56 MONA SAHLIN (s) replik:
          </note>
          <u who="mona_sahlin_813e3b" xml:id="i-1d0bbf01ed8b5a27-9">
            <seg xml:id="i-c2612d901e17521f-0">
              Herr talman! Chatrine Pålsson Ahlgren försökte göra en poäng
              och försvara och motivera mångfald inom vården med jämförelsen
              att det väl inte spelar någon roll vilken typ av bil eller buss
              som stannar om man behöver skjuts.
            </seg>
            <seg xml:id="i-cf885f70c1769484-0">
              Det tycker jag var ett mycket märkligt resonemang. Jag tycker
              att det spelar en stor roll om det är en svarttaxi eller en buss
              som stannar. Jag försöker i alla fall att lära mina ungar att
              inte åka med vem som helst. Det spelar faktiskt roll, Chatrine
              Pålsson Ahlgren, både när man åker med någon på kvällen och om
              man behöver vård och omsorg.
            </seg>
            <seg xml:id="i-ea29605af571ed30-0">
              Chatrine Pålsson Ahlgrens inlägg handlade väldigt mycket om dem
              med de allra största vårdbehoven. Min fråga är: Varför ska då
              offentliga sjukhus ta emot försäkringspatienter? På vilket vis
              hjälper det dem med de allra största vårdbehoven att få vård när
              de verkligen behöver det?
            </seg>
          </u>
          <note type="speaker" xml:id="i-c30d3e0e15061fe2-0">
            Anf. 57 CHATRINE PÅLSSON AHLGREN (kd) replik:
          </note>
          <u who="chatrine_palsson_c4018c" xml:id="i-ce97ae852038297a-3">
            <seg xml:id="i-7bad68a8b4f97909-0">
              Herr talman! Det första gällde att jag jämförde med buss och
              bil. Det är självklart viktigt vilken person som styr men inte
              varifrån de får sin lön. Det var det jag försökte säga. Det handlar
              om kvalitet och kompetens hos föraren. Då är det viktigare än
              vem som betalar lönen.
            </seg>
            <seg xml:id="i-eb3b1b635322d630-0">
              När det gäller dem med de största vårdbehoven säger jag fortfarande
              att vi har ett beslut här i kammaren om en viss prioriteringsordning.
              Ingenting ska någonsin få förstöra den prioriteringen. Men att
              det över huvud taget behövs försäkringar beror ju mycket på detta
              kapitala misslyckande, att det är långa vårdköer. Det är ett misslyckande.
              I den borgerliga alliansens Sverige vill vi komma ifrån kösamhället.
              Alltså kommer det inte att behövas några försäkringar om vi lyckas
              hålla köerna borta. Det är ju nu det har funnits gräddfil. Vi
              vill ha ett system där det inte finns någon gräddfil.
            </seg>
          </u>
          <note type="speaker" xml:id="i-0e8a3cd113d56152-0">
            Anf. 58 MONA SAHLIN (s) replik:
          </note>
          <u who="mona_sahlin_813e3b" xml:id="i-1d0bbf01ed8b5a27-10">
            <seg xml:id="i-37f178f5b31f1646-0">
              Herr talman! Låt oss bortse från att det någon gång långt fram
              i Chatrine Pålsson Ahlgrens drömsamhälle aldrig finns några köer
              och inte spelar någon roll vem som betalar ut lönen och att alla
              då är precis lika! Om vi i stället pratar om nu och här och i
              dag undrar jag: På vilket vis hjälper det i dag, när det gäller
              köerna, dem som har de största behoven att de som kan köpa sig
              försäkringar får gå förbi i fråga om de offentligt finansierade
              sjukhusen? Det är det som socialminister Göran Hägglund har låtit
              avisera. Kan Chatrine Pålsson svara kort på det: Hur hjälper det
              när det gäller köerna?
            </seg>
          </u>
          <note type="speaker" xml:id="i-3331a05f25f7460f-0">
            Anf. 59 CHATRINE PÅLSSON AHLGREN (kd) replik:
          </note>
          <u who="chatrine_palsson_c4018c" xml:id="i-ce97ae852038297a-4">
            <seg xml:id="i-f0984e091dbda03e-0">
              Herr talman! En vårdkö som finns i dag och en vårdgaranti hjälper
              alla att komma fram snabbare, även en reumatiker som ska operera
              en hand. Om det finns en vårdgaranti kommer man ju till.
            </seg>
            <seg xml:id="i-533eef7586cbe225-0">
              Det andra är att vi vill satsa 250 miljoner ytterligare nästa
              år för att få vårdgarantin att fungera. Det känns jätteviktigt.
            </seg>
            <seg xml:id="i-b8959bf02739a3e9-0">
              Det tredje är att även om vi har pengar till det här måste vi
              ha personal. Vi måste ha läkare och sjuksköterskor och övrig personal
              för att genomföra det här. Annars hjälper ju inte pengarna. Det
              går inte att bara lägga fram pengar och tro att man botar sjukdomar,
              utan vi måste ha personal. Och för att få de allra bästa att söka
              sig till sjukvården måste vi också ha en mångfald av vårdgivare,
              så att det inte bara finns ett ställe att vända sig till. Det
              känns jätteviktigt för framtiden. Det har varit ett av mina bekymmer
              för framtiden: Hur ska vi få unga människor att engagera sig och
              söka vårdyrken?
            </seg>
          </u>
          <note type="speaker" xml:id="i-56b8da7089e3ab59-0">
            Anf. 60 ELINA LINNA (v) replik:
          </note>
          <u who="elina_linna_aed53b" xml:id="i-f3b762264fbb8193-2">
            <seg xml:id="i-df1c1a941e919ac1-0">
              Herr talman! Både Chatrine Pålsson Ahlgren och jag har erfarenhet
              av vårdarbete. Och jag tror att vi båda två, i våra professioner,
              ibland har känt oss förtvivlade för att vi har haft så mycket
              administrativa uppgifter och inte haft tillräckligt med tid för
              omvårdnadsarbetet.
            </seg>
            <seg xml:id="i-de9453302eba445e-0">
              Den här regeringen, som vi har nu, föreslår 40 miljoner för avknoppningsprojekt.
              Jag hade en interpellationsdebatt med socialministern. Jag förstod
              av socialministern att vårdpersonalen under arbetstid kommer att
              kunna planera eget företagande. Tycker Chatrine Pålsson Ahlgren
              att det är väl använda pengar för personalen inom vården?
            </seg>
          </u>
          <note type="speaker" xml:id="i-6e1c71061a9e848e-0">
            Anf. 61 CHATRINE PÅLSSON AHLGREN (kd) replik:
          </note>
          <u who="chatrine_palsson_c4018c" xml:id="i-ce97ae852038297a-5">
            <seg xml:id="i-a92043dd8b18ea13-0">
              Herr talman! Ja, jag tycker att det är synnerligen väl använda
              pengar att stimulera och hjälpa till. Elina Linna vet att de flesta
              av de här är kvinnor som har en ambition, en idé, en verksamhetsidé
              som de vill genomföra. Men som våra landsting och kommuner nu
              är kan man ju inte få information och upplysning om hur man ska
              bete sig på något enda ställe. Dessutom finns det, om man vill
              starta ett alternativ, mängder med regler och procedurer. När
              man har läst igenom allt det där har man ju tappat lusten. Det
              är många som har vittnat om det. Jag tycker att de 40 miljonerna
              är väl använda pengar för att stimulera till alternativ i vården.
            </seg>
          </u>
          <note type="speaker" xml:id="i-308075dbc3c0abc9-0">
            Anf. 62 ELINA LINNA (v) replik:
          </note>
          <u who="elina_linna_aed53b" xml:id="i-f3b762264fbb8193-3">
            <seg xml:id="i-d6a396fddfd66d7b-0">
              Herr talman! Då vet vi att Chatrine Pålsson Ahlgren tycker att
              det är bättre att man planerar eget företagande än att man tar
              hand om patienterna inom vården.
            </seg>
            <seg xml:id="i-cdbc36451e01aa13-0">
              Jag vill också fråga Chatrine Pålsson Ahlgren vad hon anser att
              man ska göra för att höja lönerna för offentligt anställda. Eller
              är det regeringens mening att alla offentligt anställda endast
              kan höja sina löner genom att bli egna företagare?
            </seg>
          </u>
          <note type="speaker" xml:id="i-ab43d67570ff5cb3-0">
            Anf. 63 CHATRINE PÅLSSON AHLGREN (kd) replik:
          </note>
          <u who="chatrine_palsson_c4018c" xml:id="i-ce97ae852038297a-6">
            <seg xml:id="i-47b15ba44a86072e-0">
              Herr talman! När det gäller att det skulle vara bättre att satsa
              på avknoppning än något annat vill jag säga att jag tror att vi
              behöver bådeoch. Vi behöver satsa för att kvaliteten ska bli högre.
              Och Elina Linna vet att under de här tolv åren har varken Vänsterpartiet
              eller Socialdemokraterna eller Miljöpartiet lyckats med att få
              lika lön för lika arbete. Jag förstår att Elina Linna, som jag
              känner väl, är besviken över det. Det är jag också. Men jag tror
              att det, om vi får mångfald och olika alternativ, kommer att gå
              fortare med löneökningen än om vi bara har en arbetsgivare att
              välja på. Det tror jag att all erfarenhet visar.
            </seg>
            <seg xml:id="i-2f07a4c9ccb37d15-0">
              Vill man att det ska vara lika lön för lika arbete och vill man
              att lönerna ska öka ska man tillåta alternativ och mångfald. Enfaldens
              tid är slut. Mångfaldens tid är här med den nya regeringen.
            </seg>
          </u>
          <note type="speaker" xml:id="i-4871e0ae95aa1480-0">
            Anf. 64 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-801d9abf06c255c6-5">
            <seg xml:id="i-50fa280556d37fa8-0">
              Herr talman! Uppenbarligen är vi flera från vårdpersonalen i
              denna debatt, så även jag med erfarenhet från sjuksköterskearbete.
            </seg>
            <seg xml:id="i-8d77e5ed527d36df-0">
              Chatrine Pålsson Ahlgren tog upp prioriteringar och vikten av
              att man följer det riksdagsbeslut som är taget. Jag instämmer
              i det.
            </seg>
            <seg xml:id="i-a88a4895d7a2d0b4-0">
              Men hur kan det då komma sig att fokus ligger så mycket på vårdgaranti
              och behandlingsgaranti inom 90 dagar som ofta handlar om sjukdomar
              i prioriteringsgrupp 3 medan förebyggande arbete, till exempel
              tobaksavvänjning, ligger i prioriteringsgrupp 2? Vaccin är ett
              annat exempel. Hur kan det komma sig att det är så? Och vad menar
              Chatrine Pålsson Ahlgren ska göras för att lyfta fram det förebyggande
              arbetet i prioriteringsgrupp 2?
            </seg>
          </u>
          <note type="speaker" xml:id="i-b61d437a31a9ff57-0">
            Anf. 65 CHATRINE PÅLSSON AHLGREN (kd) replik:
          </note>
          <u who="chatrine_palsson_c4018c" xml:id="i-ce97ae852038297a-7">
            <seg xml:id="i-678e2ebb6ffdac7f-0">
              Herr talman! Jag tycker att det är viktigt att Gunvor tog upp
              det förebyggande arbetet. Jag tror att när det gäller den sekundärprevention
              som vi har möjlighet att ge, där man när man redan har drabbats
              av en sjukdom kan förebygga att man drabbas igen, borde vi stimulera
              och få mer ut av den runtom i landet. På en del håll fungerar
              det väl, på andra håll fungerar det inte. Men inte heller här
              kan man välja antingen förebyggande eller behandlande. Man måste
              ha bådeoch. Det måste gå hand i hand så att vi får ett folkhälsoperspektiv
              där sjukvården som har en hög legitimitet i folks ögon också informerar
              om detta. Inte minst för den behandlande läkaren är det viktigt
              att berätta: Du har astma och en svår astmasjukdom. För att bli
              bättre ska du sluta att röka. Annars kommer inte det här att gå
              bra.
            </seg>
          </u>
          <note type="speaker" xml:id="i-5be8639d98aa1f3c-0">
            Anf. 66 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-801d9abf06c255c6-6">
            <seg xml:id="i-70d83cea71a66a3a-0">
              Herr talman! Det är bra att Chatrine Pålsson Ahlgren ändå erkänner
              att man måste göra mer när det gäller det förebyggande arbetet.
              Man behöver inte sätta det emot det andra. Men genom vård- och
              behandlingsgarantin, som visserligen är bra, har man satt fokus
              på grupper som även är inom prioriteringsgrupp 3. Då hoppas jag
              att man kan förvänta sig av den nya regeringen att man kommer
              att göra något mer för att rikta in sig på insatserna i prioriteringsgrupp
              1 och 2.
            </seg>
            <seg xml:id="i-2ccb3c248702128f-0">
              Är det så Chatrine Pålsson Ahlgren menar, att man kan förvänta
              sig att det kommer någonting som styr eller ger incitament? Faktum
              är att även om det är så här ses det viktigare med en botad cancer
              än en förebyggd cancer, tyvärr.
            </seg>
          </u>
          <note type="speaker" xml:id="i-d2f551f0e1d8136c-0">
            Anf. 67 CHATRINE PÅLSSON AHLGREN (kd) replik:
          </note>
          <u who="chatrine_palsson_c4018c" xml:id="i-ce97ae852038297a-8">
            <seg xml:id="i-372b765249e2cc02-0">
              Herr talman! Beslutet om prioriteringar har ju redan ägt rum.
              Det är också en regerings och en riksdags ansvar att försöka arbeta
              så mycket man kan utåt för att man ska följa upp det beslutet.
              Vi har en del arbete, bland annat i Linköping där man har prioriteringscentrum
              och jobbar. Jag skulle vilja stimulera det. Jag värnar faktiskt
              också det kommunala självstyret. Vi har folkvalda politiker som
              sitter i kommuner och landsting och har ansvar inför medborgarna.
              Det måste vi tillåta dem att ha. De är lika mycket folkvalda som
              vi. Jag känner jättemånga kloka landstings- och kommunpolitiker,
              så jag hoppas. Men vi behöver alla hjälpas åt. Vi behöver lyfta
              fram det gång på gång. Det känns oerhört viktigt, tycker jag,
              att vi också ser de människor som inte själva kan eller orkar
              tala för sig och att vi må göra det på alla sätt vi kan.
            </seg>
          </u>
          <note type="speaker" xml:id="i-07dae8e6007b3f91-0">
            Anf. 68 ELINA LINNA (v):
          </note>
          <u who="elina_linna_aed53b" xml:id="i-f3b762264fbb8193-4">
            <seg xml:id="i-c38aa00b5f584352-0">
              Herr talman! Jag kommer att ta upp ett område som ofta är osynligt
              utom då det ger rubriker i dagspressen, nämligen psykiatrin. Det
              är ett område inom hälso- och sjukvården som under alla tider
              har varit styvmoderligt behandlat och tabubelagt. Det är få människor
              som vill tala om psykisk ohälsa och än mindre om behovet av professionell
              hjälp. De senaste årens debatt har inte hjälpt upp detta utan
              snarare bidragit till ökad stigmatisering av människor med psykisk
              ohälsa. I dag förknippas psykisk ohälsa med våld och farlighet,
              vilket har lett till höjda röster för mer tvång och ökad kontroll.
              Krav ställs utan urskiljning och reducerar psykiskt sjuka personer
              till att bli en grå massa utan individuella drag och behov.
            </seg>
            <seg xml:id="i-4cc900ccf9aeb720-0">
              Låt mig slå fast att jag inte förnekar att det finns våld och
              farlighet men att detta är undantag och handlar om individer och
              inte om en hel patientgrupp. Låt mig också slå fast att det finns
              stora brister i vården, men de löses inte genom samhälleliga tvångsåtgärder
              utan genom kvalificerade resurser.
            </seg>
            <seg xml:id="i-9ff17b5eb276b810-0">
              Vänsterpartiet menar att de förslag som har väckts om ökat tvång
              i psykiatrin, till exempel förslaget om tvång i öppenvård, visar
              att det saknas kunskap om hur ett kvalificerat psykiatriskt arbete
              ska bedrivas. Det saknas också respekt för enskilda människors
              integritet. Jag menar att psykiatrin med ökade inslag av tvång,
              generellt utformat, minskar psykiskt sjukas livsrum på ett icke
              acceptabelt sätt.
            </seg>
            <seg xml:id="i-4590f302311441e7-0">
              Enligt en nyligen publicerad forskningsrapport finns det också
              stora brister i rättssäkerheten i tvångsvården. Detta verkar inte
              oroa statsministern som i regeringsförklaringen slår fast att
              patienter som kan bli farliga för sig själva eller andra snabbt
              ska bli tvångsomhändertagna om de inte följer ordinerad behandling.
              Författarna till forskningsrapporten från Umeå universitet konstaterar
              också att innan riksdagen beslutar om att utöka tvånget måste
              man säkerställa rättssäkerheten. Det är ett rimligt krav, menar
              jag, speciellt med tanke på statsministerns förklaring om patienter
              som inte följer ordinerad behandling, och med tanke på Folkpartiet
              som i dokumentet En ny start för svensk psykiatri skriver följande:
              Ett nytt tvångsmedel, som innebär att utskrivna som inte följer
              villkor i fråga om medicinering, terapi och drogfrihet snabbt
              kan tas i sluten vård, bör införas.
            </seg>
            <seg xml:id="i-c099fa3aff2b9e55-0">
              I den här talarstolen har också kristdemokratiska företrädare
              föreslagit att man ska kunna hålla kvar patienter mot deras vilja
              tre dagar efter att länsrätten har upphävt lagen om psykiatriskt
              tvång. Det är ett förslag som skulle skapa en fullkomlig folkstorm
              om det inte berörde en grupp människor som vi inte tycks vilja
              erkänna samma rättsliga status som andra medborgare. Vänsterpartiet
              anser att tvångsvård i vissa fall kan vara nödvändig men att den
              nuvarande lagstiftningen gott och väl täcker behovet. Däremot
              verkar det finnas behov av att skärpa rättssäkerheten.
            </seg>
            <seg xml:id="i-52d9d60a52108d9f-0">
              Herr talman! Jag inledde med att påstå att psykiatrin är osynlig.
              Det stämmer som regel men inte denna vecka som kallas för psykiatrins
              vecka. På många ställen hålls det föreläsningar och seminarier.
              Det kan vara personer med psykisk ohälsa eller anställda inom
              den psykiatriska vården som engagerat bidrar till att sprida kunskaper
              och arbetar mot fördomar och myter om psykiatrin. Och det behövs.
            </seg>
            <seg xml:id="i-9a612ef7c47dae92-0">
              I valrörelsen dristade sig Lars Leijonborg att döma ut hela psykiatrin
              och alla dess medarbetare, läkare, sjuksköterskor, psykologer,
              skötare och terapeuter, genom att kräva ett stopp för flummet
              i psykiatrin. Det var ett påstående som förvånade mig att det
              fick stå helt oemotsagt. Vilka menade Leijonborg var flummiga?
              Vad är flummigt i psykiatrin? Det är en allvarlig anklagelse som
              kräver ett svar. Eller är det så att det är Leijonborg och Folkpartiet
              som är flummiga och lägger ut dimridåer kring vad man egentligen
              avser?
            </seg>
            <seg xml:id="i-45f2b484c098f6be-0">
              Psykiatrin förtjänar mer uppmärksamhet. Det finns brister inom
              området som måste åtgärdas. Därför anser Vänsterpartiet att det
              behövs en nationell handlingsplan för psykiatrin, såväl för landstingens
              som för kommunernas ansvarområden. Även barn- och ungdomspsykiatrin
              ska involveras i handlingsplanen. På så sätt skulle vi kunna ta
              ett helhetsgrepp och driva psykiatrin strukturerat framåt.
            </seg>
          </u>
          <note type="speaker" xml:id="i-22437466dbce98cd-0">
            Anf. 69 CHATRINE PÅLSSON AHLGREN (kd) replik:
          </note>
          <u who="chatrine_palsson_c4018c" xml:id="i-ce97ae852038297a-9">
            <seg xml:id="i-62c783abb174bb1e-0">
              Herr talman! Jag vill faktiskt vinkla Elina Linnas åsikter om
              tvångsvård i öppen vård på ett helt annat sätt.
            </seg>
            <seg xml:id="i-10a18b9b8aeb9015-0">
              Det låter som om Elina Linna tror att vi tycker att man ska pröva
              det för att i första hand skydda alla andra. Jag vill säga att
              det är ett sätt att hjälpa patienter som är sjuka så att de går
              och tar sin medicin och därmed slipper göra saker som de annars
              kanske skulle ha gjort. Det handlar om att förebygga så att människor
              mår bra och inte gör oöverlagda saker, alltså en hjälp till människor.
              Jag har pratat med flera stycken som av och till har problem och
              en psykisk sjukdom, och de tycker inte alls att detta är kränkande
              tvärtom. Det är ju en uppmaning och en hjälp till dessa människor.
            </seg>
          </u>
          <note type="speaker" xml:id="i-b2dff9b594f9f4b9-0">
            Anf. 70 ELINA LINNA (v) replik:
          </note>
          <u who="elina_linna_aed53b" xml:id="i-f3b762264fbb8193-5">
            <seg xml:id="i-8ae84c5a653a0788-0">
              Herr talman! I mitt anförande hänvisade jag till en forskningsrapport
              som nyligen har kommit. Där tar man upp just det här med rättsosäkerheten
              inom tvångsvården. Det finns en inställning av välvilja både inom
              professionen då menar jag läkaren som lämnar uttalanden till länsrätten
              och bland domarna att det här skyddar patienten, att det är för
              patientens bästa. Det finns dock ingen möjlighet för patienten
              att få sin rätt.
            </seg>
          </u>
          <note type="speaker" xml:id="i-f5bc0c2dd6f58dc6-0">
            Anf. 71 CHATRINE PÅLSSON AHLGREN (kd) replik:
          </note>
          <u who="chatrine_palsson_c4018c" xml:id="i-ce97ae852038297a-10">
            <seg xml:id="i-f6d0ef986a8f1ecf-0">
              Herr talman! Det här sättet att hjälpa och värna patienten i
              vederbörandes svåra situation måste väl ändå vara vår uppgift.
              Jag tycker att det känns viktigt att vi vågar säga detta. Det
              är ju patienten som är det viktigaste. Det är ju för patienten
              sjukvården finns. Det är för patientens skull som vi har den här
              debatten i dag. Då får man inte skylla på annat utan se varje
              individs egen möjlighet att få de råd och den hjälp som behövs,
              för den egna situationens skull.
            </seg>
          </u>
          <note type="speaker" xml:id="i-50b31c80ba2bf6b9-0">
            Anf. 72 ELINA LINNA (v) replik:
          </note>
          <u who="elina_linna_aed53b" xml:id="i-f3b762264fbb8193-6">
            <seg xml:id="i-026007987fa3eaf2-0">
              Herr talman! Det är bra att Chatrine Pålsson Ahlgren tar upp
              varje enskild individs egen vilja, men så fungerar det inte när
              det gäller personer med psykisk ohälsa. Där lyssnar man mera till
              exempel på läkarens utlåtande, och i rättegångarna har de biträden
              som ska hjälpa de personer som ska få sin tvångsvård prövad väldigt
              få möjligheter att sätta sig in i fallen ordentligt.
            </seg>
          </u>
          <note type="speaker" xml:id="i-0bd9ed6c6ec582b1-0">
            Anf. 73 FINN BENGTSSON (m) replik:
          </note>
          <u who="anders_bengtsson_84bcf7" xml:id="i-607a99fadbc680d5-2">
            <seg xml:id="i-5038b4442ef382b6-0">
              Herr talman! Jag beundrar verkligen Elina Linnas anslag för en
              rättssäker psykiatri. Det är ett mycket viktigt tema. Jag tycker
              också att det är förtjänstfullt att du lyfter fram den låga autonomin
              och den riskabla integriteten för just den här patientgruppen.
            </seg>
            <seg xml:id="i-549ac113516bcf8e-0">
              Den regering som du tidigare var med i skapade dock en väldigt
              låg tillgänglighet till vården i allmänhet, och det drabbade framför
              allt de psykiskt sjuka. Nu talar du förtjänstfullt om att man
              inom psykiatrin ska få mera uppmärksamhet, men tror du verkligen
              att det allvarligaste problemet är att hålla seminarier och så
              vidare kring viktiga frågor? Bör man inte hellre faktiskt se till
              att de som har lätt till medelsvår sjuklighet också har en stor
              tillgänglighet till psykiatrisk vård så att de slipper förvärra
              sin sjukdom och kanske bli tvingade in i de rättsåtgärder som
              du liksom jag tycker så illa om? Här är alltså den tillgänglighet
              som ni har misskött den allra viktigaste faktorn när det gäller
              misslyckandet för den psykiatriska vården.
            </seg>
          </u>
          <note type="speaker" xml:id="i-6262afcaaea9ac87-0">
            Anf. 74 ELINA LINNA (v) replik:
          </note>
          <u who="elina_linna_aed53b" xml:id="i-f3b762264fbb8193-7">
            <seg xml:id="i-ae2b86687dab393f-0">
              Herr talman! Det är elva år sedan psykiatrireformen genomfördes,
              och då fanns det stora förhoppningar om att man i kommunerna skulle
              bygga upp socialpsykiatrin. Pengar överfördes också till kommunerna,
              men uppbyggnaden misslyckades. Vi måste alla erkänna att vi har
              misslyckats när det gäller till exempel mellanvårdsformerna. De
              byggdes inte upp. Därför anser Vänsterpartiet att vi ska ha en
              nationell handlingsplan, och att vi ska ha långsiktiga garantier
              för kommunerna och landstingen så att de vågar satsa också inom
              psykiatrin.
            </seg>
          </u>
          <note type="speaker" xml:id="i-fa8d4a0af3b75b4a-0">
            Anf. 75 FINN BENGTSSON (m) replik:
          </note>
          <u who="anders_bengtsson_84bcf7" xml:id="i-607a99fadbc680d5-3">
            <seg xml:id="i-b225827f82f083dc-0">
              Herr talman! Det är alldeles riktigt, Elina Linna, att det för
              elva år sedan genomfördes en fantastiskt fin reform. Men under
              de tolv år som gått då denna skulle ha implementerats har bland
              annat ditt parti men framför allt Socialdemokraterna suttit vid
              makten och misslyckats med detta. Jag tycker inte att den nuvarande
              borgerliga alliansregeringen ska ta på sig det ansvaret tillnärmelsevis
              så mycket som ni. Vi anvisar också helt andra alternativ till
              detta.
            </seg>
            <seg xml:id="i-ab878395cc83cb2b-0">
              Den kanske viktigaste frågan är just lättillgängligheten att
              lätt till medelsvårt psykiskt sjuka snabbt kan få omhändertagande,
              bedömning och behandling. Då kan du vara trygg i att du får mindre
              krav på att utnyttja en tvångslagstiftning, för det är naturligtvis
              från de lätt till medelsvårt sjuka som de rekryteras som kanske
              kräver insatser som varken du, jag eller någon annan vill sätta
              i verket.
            </seg>
          </u>
          <note type="speaker" xml:id="i-86efbed113490675-0">
            Anf. 76 ELINA LINNA (v) replik:
          </note>
          <u who="elina_linna_aed53b" xml:id="i-f3b762264fbb8193-8">
            <seg xml:id="i-68928f01424e2c7f-0">
              Herr talman! Finn Bengtsson vet säkert lika väl som jag att under
              de tolv år vi talar om har kommuner och landsting haft väldigt
              dåliga ekonomiska förutsättningar att bygga ut verksamheter. Under
              de senaste åren har dock Vänsterpartiet bidragit till att öka
              bidraget till kommunerna och landstingen så att dessa i dag har
              andra förutsättningar. Vänsterpartiet ökar också i sitt budgetförslag
              anslaget till psykiatrin med 500 miljoner kronor mer än vad regeringen
              gör för att vi ska klara den nationella handlingsplanen. Det tror
              jag är det enda rätta tankesättet: att vi tar ett helhetsgrepp
              om psykiatrin.
            </seg>
          </u>
          <note type="speaker" xml:id="i-ff17b3d2ce56c315-0">
            Anf. 77 FINN BENGTSSON (m):
          </note>
          <u who="anders_bengtsson_84bcf7" xml:id="i-607a99fadbc680d5-4">
            <seg xml:id="i-04dacca6b906579a-0">
              Herr talman! När jag nu håller mitt jungfrutal i denna demokratiska
              församling har jag 30 år som sjukvårdsarbetare på heltid att falla
              tillbaka på i min sex minuter långa presentation. Jag har arbetat
              mig från sjukvårdsbiträde till läkare och professor, och utifrån
              denna erfarenhet är det självklart för mig att både det praktiska
              och det intellektuella perspektivet på de problem och utmaningar
              som hälso- och sjukvården ställs inför måste utgå från patienternas
              och de anhörigas behov.
            </seg>
            <seg xml:id="i-1f2a2c5e8def0365-0">
              Alla människor kommer någon gång att på olika sätt ha olika behov
              av, och samtidigt rätt till, hälso- och sjukvård. Den ska då finnas
              där för patientens och de anhörigas skull och inte primärt för
              att vi politiker ska få förverkliga våra ideologiska ideal om
              den perfekta vården.
            </seg>
            <seg xml:id="i-3c7009fdad3d635f-0">
              Herr talman! Vi är aldrig så utsatta fattig som rik, kvinna som
              man, barn och förälder som åldring som när vi är i behov av vård
              och omsorg. Behovet kan komma plötsligt eller mer planerat, men
              sällan är vi som patienter just då den starka parten i mötet med
              dem som kan hjälpa oss. I mötet med dem som kan och vill ge oss
              vård kan dock vår enskilda svaghet förbytas till en gemensam styrka.
              Vi politiker måste därför med stor omsorg värna just mötet mellan
              vårdsökande och vårdgivare så att det blir förtroendefullt, funktionellt
              och så bra som det bara går. Detta är politikernas huvudroll för
              att kunna skapa en sund, rättvis och behovsanpassad vård, lika
              för alla och utifrån vars och ens unika behov.
            </seg>
            <seg xml:id="i-c8c1461247d720f8-0">
              Herr talman! Det är därför mycket glädjande att vi har en bred
              parlamentarisk samsyn kring gemensamt finansierad vård i vårt
              land. Men nu är också huvudspelarna i vårt lag tydligt identifierade
              patienten, de anhöriga, sjuksköterskan, sjukgymnasten, arbetsterapeuten
              och läkaren eller någon annan legitimerad sjukvårdsutövare. Som
              politiker bör vi då våga att medvetet förflytta oss själva ut
              i båset utanför plan för att därifrån ge våra spelare allra bästa
              coachning för att vinna matchen snarare än att klåfingrigt lägga
              oss i hur själva spelet spelas på plan.
            </seg>
            <seg xml:id="i-eaaf994c602aeace-0">
              Herr talman! Kan då en ny regering med ett sådant nytt fokus
              på sjukvårdens problem i dag finna alternativa lösningar som inte
              den gamla regeringen hade kapacitet till? Ja, jag tror det. Även
              om pengar, sjukvårdsbudgetarbete och öronmärkta resurser hit och
              dit säkert är viktiga inslag i sjukvårdspolitiken kanske inte
              den monetära sidan av sjukvården är det största problemet i dag.
              Kanske är centralism och toppstyrning av sjukvårdsorganisationen
              och den inriktning som en sådan koloss lätt skapar det som utgör
              det största hotet mot en förbättring av vården.
            </seg>
            <seg xml:id="i-444458323774310c-0">
              Hur genomarbetad och effektiv sjukvårdsorganisationen än tycks
              vara på papperet blir den snabbt överarbetad och ineffektiv om
              den fjärmar sig från sitt huvuduppdrag, nämligen att skapa optimala
              förutsättningar för en gynnsam interaktion i det avgörande mänskliga
              mötet mellan våra nyckelspelare som bäst borgar för en bra och
              effektiv vård.
            </seg>
            <seg xml:id="i-e77d6b35bb7f85ec-0">
              Visst, även kolosser på lerfötter kan formellt och intellektuellt
              bedriva kvalitetssäkringsarbete och införa en rad detaljerade
              uppföljningsrutiner etcetera. Men detta arbete tycks alltför ofta
              bekräfta just kolossens överlägsenhet vid en enkel analys en analys
              som inte sällan för patienter, anhöriga och de på arbetsgolvet
              förefaller vara både isolerad och verklighetsfrämmande.
            </seg>
            <seg xml:id="i-4697f422c8cd11e9-0">
              Nej, herr talman, inför vardagens näraliggande problem skapar
              en sådan sjukvårdsorganisation lätt otrygghet och osäkerhet för
              både patienterna, det vill säga våra uppdragsgivare, och den offentliga
              vårdens personal. Detta leder till onödiga sjukskrivningar och
              till och med till förtidspensioneringar genom oacceptabla väntetider
              för patienterna och genom en brist på lyhördhet som skapar vanmakt
              hos personalen. Förslag med offentligheten som alltmer av ensamutförare
              av vård är en farlig medicin som bara förstärker symtomen inom
              systemfelet som uppstått. Detta visar sig genom en allt sämre
              tillgänglighet till vården.
            </seg>
            <seg xml:id="i-30b65af76a2b386b-0">
              Och, Mona Sahlin som nu har lämnat salen som för alla monopol
              är det här som riskerna är störst för gräddfiler, som finner sin
              grogrund just i monopolsamhällen.
            </seg>
            <seg xml:id="i-86c857b22809c52a-0">
              Vi kan nu, herr talman, glädjas åt att alliansens regeringsförklaring
              och budgetpropositionen 2007 så tydligt vill förändra politikens
              inriktning med aktiv stimulans till fler aktörer som kan vara
              med och bidra till vårdens utveckling med patienter och personal
              i centrum.
            </seg>
            <seg xml:id="i-f0535b9f5715f096-0">
              Att alliansen vidare kräver att skillnader mellan mäns och kvinnors
              behov, bemötande och behandling i vården upphör och att äldre
              och multisjuka särskilt värnas utifrån en helhetssyn på dem som
              individer och inte som kollektiv är också ett klart plus i protokollet.
            </seg>
            <seg xml:id="i-e2c32861faee091e-0">
              Öppna kvalitetsjämförelser med rapportskyldighet för vårdenheter
              och äldreboenden som granskas av en oberoende myndighet, i lag
              inskrivet alla patienters rätt till säker vård, vård i rätt tid
              och frihet att välja annan vårdgivare om det offentliga uppdraget
              skulle fallera är det som slutligen sätter pricken över i:et för
              den förändring av hälso- och sjukvården som Sverige nu så väl
              förtjänar.
            </seg>
          </u>
          <note type="speaker" xml:id="i-3e4c5cfee8c62dfd-0">
            Anf. 78 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-801d9abf06c255c6-7">
            <seg xml:id="i-7680185f17ce975e-0">
              Herr talman! Finn Bengtsson sade att vi ska utgå från patienters
              och medborgares behov.
            </seg>
            <seg xml:id="i-70abd04c0d10e3b6-0">
              Jag tycker att det är väldigt positivt att du tar upp det, likaså
              detta med att skapa optimala förutsättningar för spelarna i laget.
            </seg>
            <seg xml:id="i-22834049d90e50cb-0">
              Sedan pratade du väldigt mycket om sjukvårdsorganisation och
              driftsformer. Men vi har faktiskt en hälso- och sjukvårdslag.
              Det dröjde nästan ända till sista meningen innan detta med hälso-
              och sjukvårdslagen kom fram.
            </seg>
            <seg xml:id="i-d40a1754950cb07d-0">
              Det är också bra att Finn Bengtsson lyfte fram kvinnors och mäns
              behov av bemötande. Men anser inte Finn Bengtsson då att man måste
              lyfta fram just hälso- och sjukvården, inte bara sjukvårdens organisation?
              Framför allt handlar det om innehållet .
            </seg>
            <seg xml:id="i-8200d13a325c2d46-0">
              Sedan vill jag passa på att säga att det namn som jag förut glömde
              var Michael Marmot. Jag vill minnas att han är professor i både
              epidemiologi och folkhälsa.
            </seg>
          </u>
          <note type="speaker" xml:id="i-84a7cd76577a7f40-0">
            Anf. 79 FINN BENGTSSON (m) replik:
          </note>
          <u who="anders_bengtsson_84bcf7" xml:id="i-607a99fadbc680d5-5">
            <seg xml:id="i-7b9826fba3ac62c7-0">
              Herr talman! Tack, Gunvor G Ericson! Det är bra att du läser
              på i pausen. Men nu ska vi ta det här replikskiftet. Jag lyfter
              gärna fram hälsovården lika mycket som sjukvården. Men jag tror,
              förstår du, att den viktigaste hälsan är att folk kan komma i
              arbete. Att hamna i utanförskap har visat sig vara en av de allra
              farligaste åkommor man kan ha. Det är faktiskt visat att i arbetsför
              ålder är det sju gånger större överdödlighet jämfört med om man
              har ett arbete som man är tillfreds med.
            </seg>
            <seg xml:id="i-9f60f31affcdab32-0">
              Därför tycker jag att just alliansens jobblinje är den kanske
              bästa hälsolinjen att driva. Det tycker jag att du skulle ha associerat
              till och kanske drivit hårdare i förra regeringen som du deltog
              i.
            </seg>
          </u>
          <note type="speaker" xml:id="i-c9003004d1dc42dc-0">
            Anf. 80 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-801d9abf06c255c6-8">
            <seg xml:id="i-00edadec831fdfc9-0">
              Herr talman! Jag vill påminna om att vi inte deltog i regeringen.
              Vi i Miljöpartiet har inte suttit med i regeringen. Däremot har
              vi samarbetat med regeringen det är viss skillnad.
            </seg>
            <seg xml:id="i-7c1023aaa6feb93a-0">
              Jag motsätter mig inte alls arbetslinjen, utan jag tror att det
              är bra att man ser att arbete är en förutsättning. Men det handlar
              också om att känna sig behövd oavsett om man har ett arbete eller
              inte och oavsett social position.
            </seg>
            <seg xml:id="i-919e6c294dc0e23c-0">
              Det gläder mig ändå att vi nu i riksdagen kanske kan lyfta fram
              de här hälsoperspektiven på vården i stället för att bara fokusera
              på driftsformer.
            </seg>
          </u>
          <note type="speaker" xml:id="i-77610a28f9f94c2b-0">
            Anf. 81 FINN BENGTSSON (m) replik:
          </note>
          <u who="anders_bengtsson_84bcf7" xml:id="i-607a99fadbc680d5-6">
            <seg xml:id="i-6bd4abe2471911cd-0">
              Herr talman! På den punkten är det inga som helst olikheter mellan
              oss. Däremot finns det lite olikheter när det gäller synen på
              vad hälsobringande vård kan vara. Jag vill påstå att jobblinjen
              samt investering i evidensbaserad medicin är en bra utgångspunkt.
              Sedan finns det mycket annat som också måste föras till; det håller
              jag med om.
            </seg>
            <seg xml:id="i-c75feb0fd29dfc7b-0">
              Jag tror att man ska vara lite försiktig med att så att säga
              sjunga lov för någonting som ofta har en lite sämre dokumentation
              för att verkligen stärka människors vardag. Att ha ett arbete
              och att ha en bra och trygg sjukvård som vi på basen av just evidensbaserad
              medicin kan lita till är ett bra fundament. Vi ska inte utesluta
              andra alternativ, utan de är komplement till detta. Men lyft inte
              fram dem i första rummet!
            </seg>
          </u>
          <note type="speaker" xml:id="i-bb8309220f1b2d8f-0">
            Anf. 82 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-9096b983eb230f5c-0">
            <seg xml:id="i-563362c994b67a02-0">
              Herr talman! Den viktigaste nyheten som den nya regeringen har
              kommit med när det gäller hälso- och sjukvården är just att man
              öppnar för både gräddfiler och utförsäljning av i praktiken alla
              sjukhus i ett landsting. Det där har ni gjort tidigare. När borgerligheten
              styrde i Skåne åren 19982002 bolagiserade ni ett sjukhus i Helsingborg.
              Det sjukhuset tecknade sedan avtal med norska försäkringsbolaget
              Storebrand om att ta in just försäkringspatienter. Patienter skulle
              flygas från Norge till Helsingborg för operation där. Sedan skulle
              de flygas tillbaka. När detta kom fram blev det ett riktigt ramaskri
              bland nordvästskåningarna: Ska de rika norrmännen komma före oss
              till sjukhus? Är det inte så att sjukvården i nordvästra Skåne
              i första hand ska vara till för oss, inte för försäkringspatienter
              från Norge?
            </seg>
            <seg xml:id="i-3d7a5bc3918d8881-0">
              När ni nu öppnar för den här typen av gräddfiler jag måste förresten
              också säga att till följd av nämnda ramaskri fick till och med
              det borgerliga styret i Region Skåne backa och på bred front gör
              det undrar jag om det är sådana här typer av försäkringslösningar
              som vi framöver kommer att se i de svenska landstingen.
            </seg>
          </u>
          <note type="speaker" xml:id="i-418b4befd0dc434c-0">
            Anf. 83 FINN BENGTSSON (m) replik:
          </note>
          <u who="anders_bengtsson_84bcf7" xml:id="i-607a99fadbc680d5-7">
            <seg xml:id="i-590aedaa877ddb30-0">
              Herr talman! Jag kan glädja Morgan Johansson med att jag i 25
              år har jobbat i sjukvården i Skåne, även under socialdemokratisk
              ledning så var det den längsta tiden. Jag har sett mycket av gräddfiler;
              det kan jag tala om för dig. Du har väl inte jobbat så nära vården
              att du sett de gräddfiler som också finns i det socialdemokratiska
              samhället.
            </seg>
            <seg xml:id="i-b82442552592f5f1-0">
              Gräddfilsdiskussionen är intressant. Den har både du och Mona
              Sahlin lyft fram. Jag tror att även Ylva Johansson har nämnt detta.
              Detta är något som ni försöker patentera alliansregeringen som
              ansvarig för, men det har funnits och finns gräddfiler i vården.
              Det vet vi alla.
            </seg>
            <seg xml:id="i-64c317b79176a007-0">
              Detta bygger, enligt min analys, till stor del på att det i grund
              och botten handlar om att vi när vi har låg tillgänglighet naturligtvis
              försöker skapa oss vägar in i den vård som vi alla behöver. Just
              därför är det så viktigt att ha en bättre tillgänglighet till
              vården. Då försvinner automatiskt gräddfilstänkandet; det blir
              inte den konkurrensen.
            </seg>
            <seg xml:id="i-1bae4e93161cb325-0">
              Historien har lärt oss att monopolsamhällen eller strävan mot
              ensamutförande hela tiden är största risken när det gäller att
              skapa gräddfiler, så slå inte oss inom borgerligheten i ansiktet
              med tal om gräddfiler! Dessa har ni skapat.
            </seg>
          </u>
          <note type="speaker" xml:id="i-cb2e64609d9c05ec-0">
            Anf. 84 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-9096b983eb230f5c-1">
            <seg xml:id="i-5165c01b43e5755b-0">
              Herr talman! Det är en väsentlig skillnad att skapa ett samhälle
              där människor hänvisas till försäkringslösningar. Ni minskar skatteintäkterna,
              vilket innebär att det blir mindre resurser till de offentliga
              systemen, också till den offentliga sjukvården, och därmed en
              sämre tillgänglighet till det offentliga. Det gör ni med den ena
              handen. Med den andra öppnar ni för försäkringslösningar och säger:
              Ska ni komma till sjukvården måste ni teckna en egen privat försäkring.
              Då får ni tillgång till den allra bästa sjukvården.
            </seg>
            <seg xml:id="i-ed0118d9a19c8101-0">
              Det här är grundbyggstenarna för ett systemskifte i sjukvården.
              Här talar ni ett annat språk än före valet. Före valet sade Fredrik
              Reinfeldt: Nej, det är inte aktuellt att sälja ut några sjukhus.
            </seg>
            <seg xml:id="i-f1143d6c6431c5ce-0">
              Nu, efter valet, är det första beskedet som kommer att ni ska
              riva upp stopplagen. Filippa Reinfeldt tar nu, såvitt jag förstår,
              över i Landstinget i Helsingfors. Det första hon säger är: Vi
              ska också fortsätta att sälja ut sjukhusen i Helsingfors alltså
              på samma sätt som ni tidigare försökte göra. Detta är ett systemskifte,
              och det är någonting helt annat än vad vi tidigare sett.
            </seg>
          </u>
          <note type="speaker" xml:id="i-a629ef32f774abc9-0">
            Anf. 85 FINN BENGTSSON (m) replik:
          </note>
          <u who="anders_bengtsson_84bcf7" xml:id="i-607a99fadbc680d5-8">
            <seg xml:id="i-aa2580a69a3a435a-0">
              Herr talman! Ja, det är just vad vi behöver, Morgan Johansson!
              Vi behöver ett systemskifte, ett annat tänkande. Just när det
              gäller försäkringslösningar, som du var inne på, är det inte en
              term som är aktuell att diskutera med alliansregeringen här och
              nu. Däremot kan vi ta upp frågan principiellt.
            </seg>
            <seg xml:id="i-633e62f67548ac4b-0">
              När du, likaväl som dina partibröder och partisystrar, talar
              om detta handlar det om att ni egentligen ser sjukvården som en
              ransoneringsfunktion. Man ska bara tillfredsställa ett visst antal
              människor, och sedan ska man fördela på ett vettigt sätt. Det
              är klassisk fördelningspolitik.
            </seg>
            <seg xml:id="i-8cee6bed14bf648b-0">
              Problemet med den synen är om man ser det tvärtom att även om
              sjukvård är dyr, så är sjukdom mycket dyrare. Samhällsekonomiskt
              är det så. Då kan man till och med expandera vården. På det sättet
              blir det ingen konflikt om man till exempel kan bedriva vård för
              folk utifrån som behöver vård och samtidigt tar hand om dem som
              är våra närmaste medborgare i landet.
            </seg>
            <seg xml:id="i-98d669368707d8a8-0">
              Om man har ett ransoneringstänkande då stämmer ditt resonemang.
              Men det är inte det vi har, vi har ett expansionstänkande mer
              vård, för vård är billigare än sjukdom.
            </seg>
          </u>
          <note type="speaker" xml:id="i-f90414e9c44eb5a4-0">
            Anf. 86 MORGAN JOHANSSON (s):
          </note>
          <u who="morgan_johansson_c92f40" xml:id="i-9096b983eb230f5c-2">
            <seg xml:id="i-58b963a550823dcc-0">
              Herr talman! Det är tacksamt att få fortsätta den här debatten,
              men jag ska inte göra det. Jag vill bara konstatera att här kom
              ju systemskiftet. Det är det man tänker sig framöver att skära
              ned i de offentliga systemen, minska skatteintäkterna med ena
              handen medan andra handen öppnar för gräddfilslösningar och försäkringslösningar
              inom hälso- och sjukvården. Det är den vägen som man nu är på
              väg att träda in i. Det är det vi i värsta fall kommer att se
              om det här inte skapar ett stort motstånd och en stor folklig
              vrede, precis som det var i nordvästra Skåne för några år sedan.
            </seg>
            <seg xml:id="i-c04d5ab9b300853d-0">
              I övrigt ska jag inte fästa mig så mycket vid vad som har hänt
              i debatten hittills mer än möjligen komma med en kommentar. Sedan
              ska jag gå in på en annan fråga och tala om socialbidrag. Jag
              har bara en kommentar till pandemifrågan.
            </seg>
            <seg xml:id="i-f8d4c14ae1edacdf-0">
              Jag tycker att det var ett intressant replikskifte för några
              minuter sedan om hanteringen av pandemifrågan. Jag känner för
              den eftersom jag hade ansvar för den frågan i regeringen fram
              till i höstas. Hanteringen verkar nu vara alldeles häpnadsväckande.
              Här stryker man pengarna och sänder signalen till de företag som
              möjligen var intresserade av att etablera vaccinproduktion i Sverige
              att Sverige kanske inte är så intresserat av att gå in med egna
              pengar. Samtidigt lämnar man förhandlaren utan direktiv.
            </seg>
            <seg xml:id="i-1527cd9f885c24cc-0">
              Jag tycker att det här är mycket oroväckande och dessutom nonchalant.
              Vi hade regelbundna träffar mellan regeringen och riksdagspartierna.
              Det vet Kenneth Johansson och Chatrine Pålsson som var med på
              dessa. Där informerade jag om varje nytt steg som vi tog i pandemifrågan
              för att skapa en bred enighet i frågan. Här stryker man bara pengarna.
              Här lämnar man inga direktiv till förhandlaren. Här verkar inte
              ens alliansens riksdagsledamöter själva veta var regeringen egentligen
              står i pandemifrågan.
            </seg>
            <seg xml:id="i-2eceb6ba759e6a2f-0">
              Jag tycker som sagt att det är uppseendeväckande och misskött.
              Det bådar illa för den frågan framöver.
            </seg>
            <seg xml:id="i-e0d6e80a9661a30b-0">
              Utöver den diskussion som vi haft om hälso- och sjukvården är
              socialpolitiken väldigt mycket större än bara detta. Socialpolitiken
              handlar i grund och botten om människors grundläggande ekonomiska
              förutsättningar. Vi ser framför oss hur den nya regeringen nu
              kommer att föra en politik som dramatiskt ökar de ekonomiska klyftorna
              i vårt land. Det är inte så mycket vi kan vara säkra på under
              mandatperioden hur det kommer att bli med arbetslösheten och hur
              det kommer att gå med statsfinanserna. Men en sak kan vi vara
              helt säkra på, och det är att de som i dag är rika kommer att
              bli väsentligt mycket rikare under den här mandatperioden. De
              som i dag är fattiga kommer att bli väsentligt mycket fattigare.
            </seg>
            <seg xml:id="i-5f43d389b166b6c7-0">
              Det är en extrem kapitalöverföring som nu pågår till de allra
              rikaste. Man har hört att skatterna nu ska sänkas, framför allt
              riktat till låg- och medelinkomsttagarna. Det är en bluff. Undersköterskan,
              plåtslagaren får några tior extra netto i månaden. När det gäller
              Strandvägen i Falsterbo eller professorsstaden i Lund ser man
              att de genomsnittliga skattesänkningarna för hushållen där bara
              på fastighetsskatten ligger på 40 000 kr om året i Falsterbo,
              bara fastighetsskatten, och ungefär på 19 000 i professorsstaden.
              Samma bild är det i Djursholm, Täby, Lidingö.
            </seg>
            <seg xml:id="i-a2a86c971d17b556-0">
              Sett till totalbilden i budgeten innebär den här budgeten att
              av de nya pengar som nu går ut till hushållen går nästan 90 %
              till de hushåll som har de högsta inkomsterna. Ser man till de
              20 % som utgör de rikaste hushållen får de dela på 45 % av de
              nya pengarna. Dessa 20 % sammanfaller i och för sig i stor utsträckning
              med dem som röstade på Moderaterna, så här får de valuta för sin
              valsedel, skulle man kunna säga. Men det rimmar illa med det som
              Kenneth Johansson talade om tidigare, ökad jämlikhet i Sverige.
              Det blir precis tvärtom.
            </seg>
            <seg xml:id="i-310ab3e73f93cb6e-0">
              Så här ser det ut en kraftig kapitalöverföring till dem som i
              dag har de högsta inkomsterna. Det är svårt att hitta något liknande
              i historien, kanske inte i den moderna historien. Man får nästan
              gå tillbaka till drottning Kristinas tid på 1600-talet för att
              hitta en liknande extrem kapitalöverföring till de allra rikaste.
            </seg>
            <seg xml:id="i-0e1e6f893cbc1081-0">
              Det finns en tydlig strategi för högerregeringen, och det är
              att kraftigt öka de ekonomiska klyftorna. Det ser man nya exempel
              på varenda dag. Maud Olofsson sade häromdagen att hon vill se
              återinförande av bonusarna till bolagsdirektörerna. Varför skulle
              man göra det? Jo, därför att de vill det, bolagsdirektörerna.
              Men den underliggande argumentationen var att om de bara får lite
              mer pengar ska de nog jobba lite bättre och känna större trygghet.
              Det är så den här regeringens politik ser ut. De bäst ställda
              ska bli rikare för att de ska jobba bättre, men de sämst ställda
              ska bli fattigare för att de ska jobba bättre. Att försöka hitta
              någon logik i det är inte lätt, för det finns ingen logik. Det
              är bara ren och skär klasspolitik. De bäst ställda tar för sig
              nu när deras representanter har fått majoritet i riksdagen.
            </seg>
            <seg xml:id="i-cfea905b4a7811c3-0">
              Klyftorna kommer att öka dramatiskt. Det erkänner i och för sig
              regeringen själv i sin fördelningspolitiska redogörelse, där den
              i ett ögonblick av insikt redovisar att den ekonomiska ojämlikheten
              kommer att öka 2007 när man ser på den så kallade Ginikoefficienten.
              Men sedan tar önsketänkandet över igen. Några sidor längre fram
              i den fördelningspolitiska analysen hävdar man att socialbidragstagandet
              ändå kommer att fortsätta att minska. Samtidigt som man ska köra
              ut 50 000 i öppen arbetslöshet nästa år och minska ersättningsnivåerna
              kraftigt i a-kassan hävdar man ändå att socialbidragstagandet
              ska fortsätta att minska kraftigt under de kommande åren, nästan
              en halvering. Jag slår vad om att det kommer att bli precis tvärtom.
              Jag kan nästan slå vad om en flaska Skåne att det kommer att bli
              precis tvärtom, nämligen att antalet människor som får leva på
              socialbidrag dramatiskt kommer att öka under de kommande åren.
              Färre kommer att leva på sin lön och flera på bidrag framöver.
            </seg>
          </u>
          <note type="speaker" xml:id="i-b1ee62a78df66c78-0">
            Anf. 87 HANS WALLMARK (m) replik:
          </note>
          <u who="hans_wallmark_d27c95" xml:id="i-0920e33dcea3970f-0">
            <seg xml:id="i-ac80a6dfef1c0d8d-0">
              Herr talman! Morgan Johanssons vadslagning är dessvärre olaglig
              med tanke på de spelmonopol som finns. Men det är en intressant
              utmaning ändå.
            </seg>
            <seg xml:id="i-3b3a2294c5866c5d-0">
              Som vanligt försöker Socialdemokraterna misstänkliggöra lågskattepolitik,
              och min fråga till Morgan Johansson är: På vilket sätt kan du
              se ett samband mellan hög skatt och hög servicenivå? Jag kommer
              från Ängelholm, och vi betalar Sveriges fjärde lägsta skattesats.
              Jag kan inte påstå att servicen där är märkbart sämre än i socialdemokratiskt
              styrda högskattekommuner. Jag antar att precis samma sak som gäller
              kommuner också gäller landstingen.
            </seg>
            <seg xml:id="i-f4fd61db40696630-0">
              Sedan berättade Morgan Johansson lite grann om vreden i nordvästra
              Skåne. För honom och framför allt för Ylva Johansson, som representerar
              norra och västra Skåne men som dessvärre har gått ut ur kammaren,
              kan jag berätta att den vrede som fanns i nordvästra Skåne väcktes
              av att Socialdemokraterna i Region Skåne vägrade att låta andra,
              mot betalning, använda lokaler och utrustning för att göra operationer
              och ingrepp. I stället får läkare åka till Norge och till England
              för att utföra tjänster som man skulle ha kunnat göra exempelvis
              vid sjukhuset i Ängelholm.
            </seg>
          </u>
          <note type="speaker" xml:id="i-4c2f5a5a3867d3f6-0">
            Anf. 88 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-9096b983eb230f5c-3">
            <seg xml:id="i-8094b30d56181be2-0">
              Herr talman! Det är väl uppenbart att det finns ett samband mellan
              skatter och service. Om man har mer pengar i kassan i de offentliga
              systemen kan man också erbjuda en bättre service till allmänheten.
              Sedan kan man ha enskilda kommuner som har en väldigt hög skattekraft
              därför att det bland annat bor människor där som har ganska höga
              inkomster. Det gör att deras skattekrona totalt sett i den kommunala
              budgeten på det sättet kommer att bli starkare. Därmed kan man
              erbjuda en bättre service.
            </seg>
            <seg xml:id="i-b555f282c9a4ea36-0">
              Vi vet att en del kommuner har satt detta i system och försöker
              dra till sig bara de medborgare som har ganska höga inkomster.
              Vellinge i Skåne är ett exempel. Den tar inte emot några flyktingar,
              bygger inga hyreslägenheter och vill inte ha fattigt folk i kommunen
              helt enkelt. I nästa andetag skryter man om att man har låga socialbidragskostnader.
              Men det är en form av strukturpolitik, det vill säga att man försöker
              se till att det bara är de som har ganska goda inkomster som bor
              i den egna kommunen. Ängelholm är faktiskt också ett exempel på
              det, inte så extrem som Vellinge men ändå.
            </seg>
          </u>
          <note type="speaker" xml:id="i-6e8f39ed42615d76-0">
            Anf. 89 HANS WALLMARK (m) replik:
          </note>
          <u who="hans_wallmark_d27c95" xml:id="i-0920e33dcea3970f-1">
            <seg xml:id="i-06300080fe50691d-0">
              Herr talman! Morgan Johansson har fel. Det finns, skulle jag
              säga, inget samband mellan hög skatt och hög servicenivå. Dessutom
              har han fel när det gäller exempelvis Ängelholm. Ängelholms kommun
              ligger på 100 % vad gäller skatt, sticker inte av vare sig uppåt
              eller nedåt. Jag skulle säga att det inte finns något samband
              mellan hög skatt och hög servicenivå. Det gäller kommuner, och
              det gäller landsting. Vad som finns är bra eller dålig politik,
              välskötta kommuner och landsting och misskötta kommuner och landsting.
              Där finns skillnaden.
            </seg>
            <seg xml:id="i-67af9879aa2421e4-0">
              Jag har en fråga till Morgan Johansson. Det som väckte vrede
              i nordvästra Skåne var att man hade fullt fungerande sjukhus med
              fullt fungerande utrustning, lokaler och det fanns de som var
              beredda att betala så att Region Skåne skulle få en extra intäkt.
              Trots det vägrade man av ideologiska skäl att släppa in andra
              att använda sjukhusets lokaler och utrustning. I stället tvingade
              man i väg, och tvingar i väg, läkare att utföra tjänster och praktisera
              i Norge eller England. Är det en bra politik, Morgan Johansson?
            </seg>
          </u>
          <note type="speaker" xml:id="i-3e706cd2c89c1c0b-0">
            Anf. 90 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-9096b983eb230f5c-4">
            <seg xml:id="i-863155ae61c75a40-0">
              Herr talman! Jag tror faktiskt att Hans Wallmark minns alldeles
              fel i den här diskussionen. Det som inträffade var att Helsingborgs
              sjukhus tecknade avtalet med Storebrand. Det väckte sedan ramaskri
              bland medborgarna i nordvästra Skåne. Under det trycket backade
              den borgerliga regionledningen med Carl Sonesson i spetsen.
            </seg>
            <seg xml:id="i-6fb2e52a45ba5be1-0">
              Nej, några sådana avtal om speciella försäkringspatienter från
              Norge ska vi inte ha utan vår sjukvård är till för att kunna serva
              människorna i just nordvästra Skåne.
            </seg>
            <seg xml:id="i-26f53f414aca5ff6-0">
              Vad jag pekade på i min tidigare replik var just att det kanske
              är detta som vi har att se fram emot nu. Då talar vi inte om norska
              försäkringsbolag utan om svenska försäkringsbolag. De kommer naturligtvis
              att kunna hyra in sig på alla de nya sjukhus som ni nu vill sälja
              ut och erbjuda de människor i vårt land som har de allra högsta
              inkomsterna att gå före i alla köer. De köper bara en egen försäkring
              för detta. Och så har ni öppnat den offentliga sjukvården för
              just den typen av gräddfiler. Det sliter sönder vårt land, för
              det sliter sönder den grundläggande solidariteten.
            </seg>
          </u>
          <note type="speaker" xml:id="i-21c8627ac801bdb8-0">
            Anf. 91 FINN BENGTSSON (m) replik:
          </note>
          <u who="anders_bengtsson_84bcf7" xml:id="i-607a99fadbc680d5-9">
            <seg xml:id="i-ee4e51404b51d8ff-0">
              Herr talman! Man ska förvänta sig klassisk klassretorik av en
              ung socialist. Det är bra, Morgan.
            </seg>
            <seg xml:id="i-40ca2e10862292c2-0">
              Men om vi tittar tillbaka lite grann på det du sade, och på verkligheten,
              så sade du att klassklyftorna ökar. Det kom en rapport, i förra
              veckan vill jag minnas, som just tydliggjorde att klassklyftorna
              hade ökat under det senaste decenniet. Då var i alla fall inte
              jag med i den här församlingen, och jag tror att du satt i regeringen.
            </seg>
            <seg xml:id="i-877b9766002847cb-0">
              Sedan förutspår du, eller prognostiserar, att alliansens jobblinje
              kommer att innebära att det blir en klasskiktning. Låt mig då
              ställa frågan till dig: Vem är fattigast den som är bidragsförsörjd
              eller den som har en lön från sitt arbete?
            </seg>
          </u>
          <note type="speaker" xml:id="i-23ddcde2a53ac878-0">
            Anf. 92 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-9096b983eb230f5c-5">
            <seg xml:id="i-aac3b627d298742f-0">
              Herr talman! Problemet med den politik som ni nu driver är att
              ni kommer att köra ut ungefär 50 000 människor i öppen arbetslöshet
              från den 1 januari genom att mycket kraftigt dra ned på de arbetsmarknadspolitiska
              åtgärderna. Ni kommer att sänka ersättningsnivåerna i bland annat
              a-kassan, framför allt för långtidsarbetslösa. Fler och fler människor
              kommer att pressas ned i socialbidragstagande. Kommunförbundet
              beräknar att socialbidragskostnaden kommer att öka med ungefär
              1 miljard under de kommande åren. Det är i så fall en ökning med
              12 %.
            </seg>
            <seg xml:id="i-6a6242818480914e-0">
              I er fördelningspolitiska analys, som är något av det tunnaste
              man har kunnat se, i alla fall när det gäller analysen av vad
              som ska hända framöver, räknar alliansregeringen tvärtom med att
              socialbidragen ska fortsätta att minska. Det är omöjligt. Kör
              man ut så många människor i öppen arbetslöshet och sänker de generella
              trygghetssystemen kommer människor att pressas ned i fattigdom.
              Så funkar logiken.
            </seg>
          </u>
          <note type="speaker" xml:id="i-2ea2f0200e73cc69-0">
            Anf. 93 FINN BENGTSSON (m) replik:
          </note>
          <u who="anders_bengtsson_84bcf7" xml:id="i-607a99fadbc680d5-10">
            <seg xml:id="i-c858369714647cec-0">
              Herr talman! Morgan Johansson har synpunkter på framtiden vilken
              ingen av oss vet något om. Men vi kan titta på de fakta vi har
              från bland annat din tid i regeringen när det faktiskt var så
              att klassklyftorna ökade. Jag tycker att det är mycket viktigare
              att tala om vilka fakta vi har. Om det sedan blir som du misstänker
              eller som folkmajoriteten och jag tror, nämligen att det tvärtom
              kommer att minska klassklyftorna med ett skifte till allianspolitiken,
              återstår att se. Låt oss inte prognostisera detta som någon hemsk
              bild för framtiden innan vi har sett resultatet. Vi har faktiskt
              inte hållit på i mer än några månader.
            </seg>
            <seg xml:id="i-7613bcb226a46d7e-0">
              Åter till frågan. Det handlar om vem som egentligen är fattigast,
              den som är bidragsförsörjd eller den som är försörjd genom eget
              arbete och har en lön. Som jag sade i ett tidigare inlägg har
              detta en koppling till sjukvården. Ohälsotalen bland dem som är
              i utanförskap är dramatiskt högre än bland dem som har arbete.
            </seg>
            <seg xml:id="i-9881ef567afb31ac-0">
              Under din tid som folkhälsominister kan du knappast ha varit
              stolt över att ha satt så många i utanförskap, hållit dem bidragsförsörjda
              och dessutom gett dem den lägsta inkomsten.
            </seg>
          </u>
          <note type="speaker" xml:id="i-038290c7adfa0978-0">
            Anf. 94 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-9096b983eb230f5c-6">
            <seg xml:id="i-0b7b455d320cc727-0">
              Herr talman! Under tiden 19972005 minskade antalet socialbidragstagare
              med över 40 %. Vi nästan halverade socialbidragstagandet i vårt
              land. Det är jag stolt över.
            </seg>
            <seg xml:id="i-44e7a5a075772020-0">
              Vad jag nu pekar på är att ni kommer att öka socialbidragstagandet
              kraftigt genom att köra ut över 50 000 människor i öppen arbetslöshet
              och sänka ersättningen i våra generella trygghetssystem. Det är
              det ena jag pekar på.
            </seg>
            <seg xml:id="i-38846eb8acc4bd54-0">
              Det andra jag pekar på är att sammanräkningen av hur de nya pengarna
              i budgeten fördelas till befolkningen visar att nästan 90 % tillfaller
              den halva av befolkningen som har de högsta inkomsterna 88 %.
            </seg>
            <seg xml:id="i-d2e94f1460f6b5bd-0">
              Den halva av befolkningen som har de lägsta inkomsterna får dela
              på 12 % av era skattesänkningar och andra bidragsförändringar.
              Det är det som driver fram de ökade klassklyftorna i vårt land,
              och det kommer att väcka en folklig vrede under den här mandatperioden
              som jag tror att ni inte kan föreställa er i dagsläget.
            </seg>
          </u>
          <note type="speaker" xml:id="i-ae8bde39dbbaf7f7-0">
            Anf. 95 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-97dc7e1f1d656ecb-9">
            <seg xml:id="i-b399eaf2439762e2-0">
              Herr talman! Jag tycker att Morgan Johansson ska prata väldigt
              försiktigt om fördelningspolitik, speciellt när man tittar i backspegeln.
            </seg>
            <seg xml:id="i-197710b5b50b8d3d-0">
              Vi har en stor ojämlikhet, detta trots eller kanske tack vare
              ett många decenniers regeringsinnehav av Socialdemokraterna, men
              det var avbrutet under två regeringsperioder. Den så kallade Ginikoefficienten,
              som Morgan Johansson också åberopade, visar tydligt att 1981 var
              jämlikheten som störst. Och jag skulle vilja ställa frågan till
              Morgan Johansson: Vad hette statsministern år 1981?
            </seg>
            <seg xml:id="i-bba67a92982c1329-0">
              Det andra jag skulle vilja säga är att för att vi ska komma åt
              och få en rättvis jämlikhet måste vi få folk i jobb. Det är överskuggande
              allt annat. Jobb är bättre än bidrag. Jag instämmer med föregående
              talare i att det är arbetslinjen, som genomsyrar hela politiken
              som den nya regeringen står för, som måste sättas i centrum.
            </seg>
          </u>
          <note type="speaker" xml:id="i-bb7a3aab0348e58c-0">
            Anf. 96 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-9096b983eb230f5c-7">
            <seg xml:id="i-126daa7d63df77a9-0">
              Herr talman! Statsministern 1981 hette, om jag inte missminner
              mig, Torbjörn Fälldin.
            </seg>
            <seg xml:id="i-7bd5a9cbba8a0396-0">
              Det som den dåvarande regeringen då inte genomförde, det vill
              säga systemskiftet i välfärdsstaten, är ju den nya regeringen
              i full färd med att genomföra. Här går man alltså ut med nya pengar
              i den första budget man lägger fram, och 90 % av alla nya pengar
              som tillfaller hushållen går till den rikaste halvan. 45 % av
              dessa pengar tillfaller de 20 % som är allra rikast, medan de
              som har de lägsta inkomsterna får dela på småsmulorna. Det är
              så er fördelningspolitiska lösning ser ut i budgeten.
            </seg>
            <seg xml:id="i-943adcf22f8beef8-0">
              Självklart finns det en väg ut ur detta, och det är ökad sysselsättning
              och flera jobb. Självklart är det så. Men hur får man flera jobb
              i vårt land om det första man gör är att köra ut 52 000 människor
              i öppen arbetslöshet? Det kommer ni att genomföra den 1 januari
              nästa år. Hur blir det flera jobb av det? Det blir färre människor
              som får gå på utbildning och färre människor som får anställningsstöd.
            </seg>
          </u>
          <note type="speaker" xml:id="i-402e65b4ec4a2aca-0">
            Anf. 97 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-97dc7e1f1d656ecb-10">
            <seg xml:id="i-e1036aaa2206b397-0">
              Herr talman! Rikast är den som har ett jobb att gå till. Arbetslinjen
              är att satsa på att få folk i jobb inom alla sektorer, ungdomar
              och funktionshindrade. Vi har miljontals människor som kan och
              vill öka sin sysselsättning. Det är det som vi ger allra högsta
              prioritet. Det ska vi ha kredit för, inte kritik. Det tycker jag
              att också Morgan Johansson borde kunna ställa sig bakom.
            </seg>
            <seg xml:id="i-81c6b6b3723ca71c-0">
              Jag tycker också att Morgan Johansson borde vara glad över att
              se de satsningar på särskilt utsatta grupper som den nya regeringen
              lyfter fram. Det gäller till exempel de hemlösa, som under Morgan
              Johanssons tid visade sig öka i antal i stället för att minska.
              Nu fortsätter vi att utveckla den nya regeringens satsning för
              att komma åt hemlösheten som är förfärlig. Det gäller också de
              psykiskt sjuka, som är en grupp som är utsatt och som det nu görs
              extra satsningar för. Jag skulle kunna göra listan längre om jag
              hade haft mer tid.
            </seg>
          </u>
          <note type="speaker" xml:id="i-55a169771666ee5f-0">
            Anf. 98 MORGAN JOHANSSON (s) replik:
          </note>
          <u who="morgan_johansson_c92f40" xml:id="i-9096b983eb230f5c-8">
            <seg xml:id="i-3b8f03ded4b00422-0">
              Herr talman! Vad ni gör när det gäller hemlösheten är att ni
              inte tar bort de 33 miljoner kronor som vi föreslog i vårbudgeten.
              Och man kanske ska vara tacksam för att ni inte stryker det på
              samma sätt som ni har strukit många andra poster. Ni tar inte
              bort det som vi byggde upp.
            </seg>
            <seg xml:id="i-0c50c9413a7e6ce1-0">
              Men samtidigt genomdriver ni ett systemskifte när det gäller
              bostadspolitiken som är jättestort. Ni tar bort räntebidragen
              för hyresrätter. Det innebär att hyran för en tvåa framöver kommer
              att öka med ungefär 16 000 kr. Ni ska sälja ut hyresrätter här
              i Helsingfors. Förra gången sålde ni ut 14 000 hyresrätter som
              ombildades till bostadsrätter. På det sättet blir det allt svårare
              för de människor som inte har marknaden i ryggen att kunna få
              ett eget boende. Ni har dessutom lovat att fortsätta med den politiken
              här i Helsingfors och sälja ut ännu flera bostäder, ombilda från
              hyresrätt till bostadsrätt. Det kommer att bli ännu svårare för
              fattiga människor att kunna få ett eget boende. Det är profilen
              på den klasspolitik som nu genomförs.
            </seg>
          </u>
          <note type="speaker" xml:id="i-b553fe644f5fbbf3-0">
            Anf. 99 MARIE WEIBULL KORNIAS (m):
          </note>
          <u who="marie_weibull_kornias_26b9ca" xml:id="i-df2bda9668d03d8b-0">
            <seg xml:id="i-da2ba0aeca2d3706-0">
              Herr talman! Jag tänker prata om behovet av att begränsa användningen
              av transfett i livsmedel.
            </seg>
            <seg xml:id="i-908483dda66831fc-0">
              Vi kan börja med att konstatera att det är oerhört viktigt med
              folkhälsoarbete. I synnerhet fettrelaterade hjärt- och kärlsjukdomar
              är i dag vårt största hot mot folkhälsan, och här krävs en offensiv.
              Generellt kan man säga att vi totalt bör minska på intaget av
              fett, då särskilt på de mättade och enkelomättade fetterna. Härdat
              eller delvis härdat fett, så kallat transfett, borde däremot enligt
              min mening helt uteslutas i livsmedel.
            </seg>
            <seg xml:id="i-e56fb2a4078495b7-0">
              Användningen av transfett inom livsmedelsbranschen har minskat
              avsevärt sedan mitten av 1990-talet. Många svenska livsmedelsproducenter
              har redan uteslutit transfett i sina produkter. Det gäller i synnerhet
              innehållet i olika margariner. Men det finns fortfarande en mängd
              produkter på marknaden som innehåller stora mängder transfett.
              Man finner dem i bageriprodukter, pajer, buljongtärningar, pulversoppor
              med mera, något som vi konsumenter ofta är helt omedvetna om.
            </seg>
            <seg xml:id="i-f5502f96042ac705-0">
              Hur vet man då att ett livsmedel innehåller transfett?
            </seg>
            <seg xml:id="i-2f77c923fe95f8fa-0">
              Enligt gällande märkningsföreskrifter ska det i innehållsförteckningen
              framgå om härdat eller delvis härdat fett ingår i produkten. Enligt
              min mening är märkningen på många svenska livsmedel många gånger
              vilseledande.
            </seg>
            <seg xml:id="i-869e70ea696a4059-0">
              Konsumenter som väljer nyckelhålsmärkta produkter kan tyvärr
              inte i dag vara säkra på att de har gjort ett säkert val, vilket
              borde vara en självklarhet i vårt land där vi värnar ett gott
              konsumentskydd.
            </seg>
            <seg xml:id="i-562cbdebe5cc8dab-0">
              Kritiker till ett totalförbud framhåller att märkningen är en
              fråga för EU och att EU sedan en tid tillbaka ser över vad som
              ska ingå i en näringsdeklaration.
            </seg>
            <seg xml:id="i-d3842bfb261562c7-0">
              Vem utgör då riskgrupp för att omedvetet utsättas för en farlig
              överkonsumtion av transfett?
            </seg>
            <seg xml:id="i-d8cb959c763062c7-0">
              Nya konsumtionsmönster talar för att allt större konsumentgrupper
              befinner sig i riskzonen. För storkonsumenter av snabbmat och
              konditorivaror kan den dagliga dosen av transfett bli mycket omfattande.
            </seg>
            <seg xml:id="i-22beb3e98d939019-0">
              Forskningen om hälsoeffekterna av intag av transfett är omfattande.
              Vetenskapliga studier i både USA och EU stöder teorin att transfett
              är skadligt för hälsan. Nutritionspanelen inom den europeiska
              myndigheten för livsmedelssäkerhet, Efsa, konstaterar att det
              vetenskapliga underlaget avseende den negativa effekten av transfett
              för risk för hjärt- och kärlsjukdom är övertygande. Storkonsumenter
              av transfett drabbas i högre grad av hjärt- och kärlsjukdom. Det
              finns med andra ord, herr talman, belägg för detta samband.
            </seg>
            <seg xml:id="i-094f8c1f55f9e67a-0">
              Många kritiker anser att det svenska livsmedelsverkets rekommendationer
              är alltför generellt tilltagna. Det är intressant att här göra
              en jämförelse med grannlandet Danmark. År 2004 införde Danmark
              nationella regler som innebär att andelen transfett i livsmedel
              begränsas till att som högst utgöra 2 % av totalfettet i produkten.
              Den danska livsmedelsindustrin och snabbmatskedjorna böjde sig
              för den nya lagen. Konsumenten märkte ingen skillnad. Det smakade
              likadant som tidigare.
            </seg>
            <seg xml:id="i-fa35d02c0554fd7a-0">
              I väntan på nya EU-direktiv beträffande märkning av livsmedel
              samt en eventuell avgörande gränsdragning av den tillåtna mängden
              transfett i livsmedel anser jag att Livsmedelsverket bör införa
              gränsvärden motsvarande det danska. Det vore ett välkommet steg
              i rätt riktning att begränsa risken för hjärt- och kärlsjukdomar
              och på så sätt värna folkhälsan.
            </seg>
          </u>
          <note type="speaker" xml:id="i-8ea5e80908d766ba-0">
            Anf. 100 MARIA KORNEVIK-JAKOBSSON (c):
          </note>
          <u xml:id="i-98d8b142ee8b2f27-0" who="unknown">
            <seg xml:id="i-efebc761addba8f2-0">
              Herr talman! Vi har pratat viktiga frågor fram till nu, och i
              min värld kommer nu ett ämne som kanske är det viktigaste.
            </seg>
            <seg xml:id="i-61b124a8226fd96b-0">
              Vi säger att barnen är grunden för vårt samhälle. Om vi verkligen
              menar vad vi säger borde det innebära att vi inser att så som
              vi tar hand om barnen i dag så kommer vårt samhälle att bli i
              morgon. Under lång tid har vi alla blivit inskolade i ett samhällssystem
              som säger att förskolan är bäst på att ta hand om barnen när föräldrarna
              måste arbeta eller studera.
            </seg>
            <seg xml:id="i-ca403db880cd149d-0">
              Jag och Centerpartiet tycker att förskolan kan vara ett av flera
              bra alternativ, men jag kan inte säga att jag tycker att dagens
              förskola fungerar på ett tillfredsställande sätt när det gäller
              små barn, barn under tre år. När samhället går in och tar över
              föräldrarnas roll måste det göras med stor medvetenhet om barnens
              behov. Man måste också vara väl medveten om det stora ansvar man
              åtar sig både för den enskilda individens och för samhällets utveckling.
              Därför borde vi fundera över om en icke fungerande förskola, det
              vill säga en förskola med stora barngrupper, för långa dagar och
              stor personalomsättning, har något samband med det som sker i
              samhället i form av ökad självdestruktivitet, ökad förbrukning
              av ångestdämpande preparat något som kryper längre och längre
              ned i åldrarna och ett accelererande droganvändande bland barn
              och ungdomar. Det är inte så ovanligt med barn under tolv år som
              använder droger.
            </seg>
            <seg xml:id="i-6b2d9580f231c5c8-0">
              Samhällssystemet har också lärt oss att vägen till självförverkligande
              och jämställdhet lättast åstadkoms genom att barnen tidigt kopplas
              bort från föräldrarna. Det finns få föräldrar som inte vill sina
              barns bästa, men vi har alla svårt att lösgöra oss från den samhällsmodell
              vi är inskolade i.
            </seg>
            <seg xml:id="i-582156e1bb7fb5f0-0">
              Ett system är oftast starkare än individen.
            </seg>
            <seg xml:id="i-4f0a18487f364661-0">
              Herr talman! Jag vill här starkt protestera mot dem som säger
              att barn är en kvinnofälla. Snart har en hel generation ständigt
              matats med att de är en belastning för främst sin mamma. Det är
              vår nuvarande samhällsmodell med dess attityder och värderingar
              som är en kvinnofälla, eller för den delen en kvinno- och mansfälla.
              Den modell vi har nu är inte formad för tid med små barn.
            </seg>
            <seg xml:id="i-c59379fa7cea5a0e-0">
              När det offentliga tog över ansvaret för den dagliga omsorgen
              från föräldrarna och daghemmen blev kommunala i början av 70-talet
              lade man stor vikt vid kunskapen och forskningen om barns behov.
              Exempel på det är att man planerade utifrån hur många kvadratmeter
              varje barn behöver, hur många möten varje barn klarar av per dag
              och hur lång tid ett litet barn klarar av att vistas borta från
              föräldrarna. För barn mellan åtta månader och tre år gällde särskilt
              stränga regler. Det var viktigt att man hade låg personalomsättning,
              inga okända vikarier och att man aldrig hade mer än åtta barn
              i barngruppen.
            </seg>
            <seg xml:id="i-1d4d435693899172-0">
              Inget av detta verkar gälla längre trots att den kunskap som
              fanns då fortfarande är giltig. Det sker en hel del forskning
              och utveckling inom det här området, men den används inte som
              grund för offentliga beslut som handlar om barnomsorgen. Det som
              behövs är en ordentlig utredning om hur små barn påverkas av att
              vistas i stora barngrupper med många möten och av att tillbringa
              långa dagar utanför det egna hemmet. En sådan utredning kan sedan
              ligga till grund för det politiska beslutsfattandet om barnomsorgen.
              Den utredningen behöver inte vara vare sig lång eller omfattande.
              Det är bara att samla ihop den kunskap som redan finns.
            </seg>
            <seg xml:id="i-26c6d9cac90fb4e5-0">
              Under en rätt lång tid har den stora debatten om barnomsorgen
              mest handlat om längden på kön och inte om verksamhetens innehåll
              och hur små barn har det.
            </seg>
            <seg xml:id="i-818ff75d5755e2c7-0">
              Den mest grundläggande forskning som fortfarande gäller kan man
              förenklat sammanfatta i Mazlows behovstrappa. Den går inte att
              komma runt. Vi måste gå ett steg i taget uppför trappan. Vi måste
              få alla steg tillgodosedda om vi ska utvecklas till hela människor.
              Efter det att de fysiska behoven blivit fyllda behöver varje barn
              och vuxen trygghet. Små barn under tre år får trygghet genom att
              vistas i miljöer de känner igen och med människor de känner väl.
              De har inte speciellt stort behov av omväxling eller många lekkamrater.
            </seg>
            <seg xml:id="i-9abd96c0405739e0-0">
              Vilka föräldrar, eller morföräldrar för den delen, har inte läst
              samma godnattsaga om och om igen, ibland i flera månader? Barn
              vill kunna känna igen sig. Det är deras sätt att lära sig hur
              världen fungerar och deras sätt att grundlägga mönster som de
              sedan bär med sig i livet.
            </seg>
            <seg xml:id="i-a87f92fdcb0ad728-0">
              Hugo Lagercrantz, professor i barnmedicin, har beskrivit hur
              små barns hjärnor påverkas av stress rent biologiskt. Det finns
              även teorier om att tillståndet hos så kallade bokstavsbarn har
              en biosocial orsak. Det är här som det är särskilt viktigt att
              ta reda på alla fakta. Det handlar inte bara om det lilla barnets
              välmående och plats i samhället utan om hur hela vårt samhällssystem
              påverkas om ca 2030 år då dessa barn ska bli föräldrar och ta
              hand om gamla, arbeta i skolan, bli chefer på bank eller bli riksdagsledamöter
              och ta hand om hela samhället.
            </seg>
            <seg xml:id="i-e1102c5899a53f5b-0">
              Det är föräldrarna som ska bestämma vem som ska ta hand om deras
              barn. Det är så som det ska vara. Men för att de ska kunna välja
              och göra det på ett bra sätt behövs det mer kunskap om vad som
              händer med små barn som vistas på dagis. Och framför allt behövs
              en förskola som utgår från barnets behov och inte enbart från
              vad samhällssystemet behöver just nu. Det behövs en opartisk konsekvensutredning
              och ett helhetsperspektiv om vilken inverkan dagissystemet har
              på barn under tre år och hur detta kan komma att påverka vårt
              samhällssystem. Här är det också orsak och verkan som gäller.
            </seg>
          </u>
          <note xml:id="i-a991d327c793cbed-1">
            I detta anförande instämde Stefan Tornberg (c).
          </note>
          <note type="speaker" xml:id="i-3ba7da89d30e67e6-0">
            Anf. 101 ULLA ANDERSSON (v) replik:
          </note>
          <u who="ulla_andersson_2195fb" xml:id="i-77e434e7de581784-0">
            <seg xml:id="i-2dc9700b9c81a419-0">
              Herr talman! Jag har några frågor med anledning av ditt anförande.
              Du talar om att man ska ta reda på hur barn påverkas av stress.
              Det som du tar upp är jätteviktigt, och det är ett av problemen
              med de alltför stora barngrupperna i förskolan.
            </seg>
            <seg xml:id="i-843b1742ed6bbc01-0">
              Min fråga till dig blir därför varför ni inte satsar på ökad
              personaltäthet i förskolan för att man därmed ska möjliggöra mindre
              barngrupper i förskolan. Det skulle vara bra att få svar på.
            </seg>
            <seg xml:id="i-fd70968992747de1-0">
              Sedan talade du mycket om att det inte är så bra för barnen att
              vara i förskolan. Ändå finns det hur mycket forskning som helst
              som visar att just barn som har gått i förskolan har utvecklats
              mycket snabbare än andra barn både socialt och när det gäller
              lärande i skolan just därför att de har deltagit i en pedagogisk
              verksamhet. Jag skulle vilja höra några reflexioner från dig om
              det.
            </seg>
          </u>
          <note type="speaker" xml:id="i-9674ef10cff37778-0">
            Anf. 102 MARIA KORNEVIK-JAKOBSSON (c) replik:
          </note>
          <u xml:id="i-98d8b142ee8b2f27-1" who="unknown">
            <seg xml:id="i-13b8301ae0e150cf-0">
              Herr talman! Detta ligger till stor del på kommunens bord. Och
              de kommuner som har vett förstår att om man börjar i rätt ände
              så blir det inte bara en mänsklig vinst utan också en ekonomisk
              vinst. Det vet vi. Det har hänt i flera kommuner att man har gjort
              stora satsningar på de små barnen.
            </seg>
            <seg xml:id="i-a5babdf71dd41e1f-0">
              Jag vet också att det finns utredningar som pekar på att om barnen
              har börjat i förskolan tidigt så är de mycket duktigare i matte.
              Men jag har suttit med väldigt många elever i 1516-årsåldern som
              är duktiga i matte men som känner en stor tomhet och är mycket
              ensamma och mycket ledsna. Och det är just därför som jag tillsammans
              med många av mina kolleger verkligen vill ta reda på hur det är.
              Jag tror inte att allt handlar om förskolan. Jag skulle som både
              mamma, mormor och politiker vilja veta vad det är som egentligen
              händer. Det är en oerhört viktig fråga.
            </seg>
            <seg xml:id="i-1602e1ad6ce89844-0">
              Socialdemokraterna var faktiskt med och byggde upp detta en gång
              och tog ansvaret. Men någonstans på vägen har det tappats bort.
            </seg>
          </u>
          <note type="speaker" xml:id="i-e176c8383ea804c7-0">
            Anf. 103 ULLA ANDERSSON (v) replik:
          </note>
          <u who="ulla_andersson_2195fb" xml:id="i-77e434e7de581784-1">
            <seg xml:id="i-1d8c3bc25bb6a53d-0">
              Herr talman! Man har ju antagit en läroplan för förskolan, vilket
              är ett sätt att ta ansvar för förskolans utveckling. Man har också
              under den senaste mandatperioden satsat pengar på kompetensutveckling,
              på utbyggnad av förskolan och på kvalitetssatsningar i form av
              minskade barngrupper.
            </seg>
            <seg xml:id="i-9769bf57854b38d2-0">
              Jag har en följdfråga till dig med anledning av detta. Centerpartiet
              jobbar ju tillsammans med Kristdemokraterna och Moderaterna, och
              bägge partierna har föreslagit att man inte ska behöva utbilda
              personal som arbetar med barn under tre år och att man inte heller
              ska behöva ha pedagogisk verksamhet för barn under tre år i förskolan.
              Det skulle vara lite intressant att höra Centerpartiets reflexioner
              om detta.
            </seg>
            <seg xml:id="i-24ec2e022e426d7c-0">
              Du talade om tonåringar som känner tomhet. Jag tror att just
              förkortad arbetstid skulle kunna vara bra med tanke på den farhåga
              som du uttryckte. Då skulle både kvinnor och män kunna få mer
              tid att vara tillsammans med sina barn. Det borde väl vara en
              reform som tilltalar dig i stor utsträckning. Samtidigt skulle
              det också ge flera arbete, och flera skulle kunna arbeta i förskolan.
            </seg>
          </u>
          <note type="speaker" xml:id="i-c7017d15640831a0-0">
            Anf. 104 MARIA KORNEVIK-JAKOBSSON (c) replik:
          </note>
          <u xml:id="i-98d8b142ee8b2f27-2" who="unknown">
            <seg xml:id="i-3cae730dee711306-0">
              Herr talman! I mitt anförande har jag koncentrerat mig mycket
              på barn under tre år eftersom jag är en av dem som tror att pedagogisk
              verksamhet är lite underordnad omsorg, trygghet och kontinuitet.
              Dessa står inte i motsatsställning till varandra.
            </seg>
            <seg xml:id="i-876c6978b2a095a7-0">
              Men när man talar om förskola ger det en känsla av att det är
              något obligatoriskt. Det är något som man inte vågar eller vill
              mista. Och det viktigaste är att föräldrarna har rätt att välja
              om de vill vara hemma och att det är möjligt och tillåtet. Det
              handlar om våra attityder och värderingar. Hur bygger samhället
              upp detta? Är det tillåtet för en kvinna eller för en man att
              vara hemma? Vad ger det för möjligheter på arbetsmarknaden? Som
              fembarnsmamma vet jag att en bättre ledarutbildning kan ingen
              få.
            </seg>
          </u>
          <note type="speaker" xml:id="i-bf97d165efac64b3-0">
            Anf. 105 ANNE LUDVIGSSON (s) replik:
          </note>
          <u who="anne_ludvigsson_2b4ddb" xml:id="i-4fe59d6d40159359-0">
            <seg xml:id="i-c1f7e6f9b9981676-0">
              Herr talman! Det är långtgående slutsatser som Maria drar när
              det gäller orsaken till ungdomars problem. Jag är väldigt orolig
              för att den moderatledda regeringen nu slår sönder den förskola
              som vi har i dag.
            </seg>
            <seg xml:id="i-f21c13aebc2438ec-0">
              Vi socialdemokrater vill i stället bygga ut och förbättra. Jag
              undrar om Centerpartiet anser att det är viktigt.
            </seg>
            <seg xml:id="i-0cd0629915a4c0fb-0">
              Jag undrar också om Centerpartiet anser att barn har rätt till
              båda sina föräldrar och att det också är båda föräldrarnas ansvar
              att dela på arbetet med hem och barn.
            </seg>
          </u>
          <note type="speaker" xml:id="i-6b92b51e89709656-0">
            Anf. 106 MARIA KORNEVIK-JAKOBSSON (c) replik:
          </note>
          <u xml:id="i-98d8b142ee8b2f27-3" who="unknown">
            <seg xml:id="i-a9189b5e9a9ab7ec-0">
              Herr talman! Den sista frågan är det enkelt att svara på. Svaret
              är ja.
            </seg>
            <seg xml:id="i-b3671a45b202df4d-0">
              Självklart ska man bygga ut förskolan efter de riktlinjer som
              gör att barnen får det som de behöver.
            </seg>
            <seg xml:id="i-443b90dc11a969ce-0">
              Jag läste i min ortstidning om ett dagis som var nyöppnat där
              man hade tolv ettåringar, två tvååringar och tre personal. Jag
              skulle vilja veta vem av oss i den här salen här och nu som tror
              att det är en bra verksamhet för små barn.
            </seg>
          </u>
          <note type="speaker" xml:id="i-46b7f63a37cc4a3b-0">
            Anf. 107 ANNE LUDVIGSSON (s) replik:
          </note>
          <u who="anne_ludvigsson_2b4ddb" xml:id="i-4fe59d6d40159359-1">
            <seg xml:id="i-b0cf4f8bdb918cf7-0">
              Herr talman! Då blir det lite kluvet här. Då förstår jag inte
              hur Centerpartiet kan gå med på alla de försämringar som görs
              inom familjepolitikens område av den moderatledda regeringen.
              Jag tycker att detta är djupt oroande, dels det som görs direkt
              inom familjepolitikens område i fråga om föräldrapenning och så
              vidare, dels en rad andra delar i regeringens förslag som kommer
              att öka könsskillnader och klasskillnader i samhället och försämra
              för de barn som finns i de mest utsatta familjerna.
            </seg>
            <seg xml:id="i-ce631a02577346eb-0">
              Då undrar jag: Ser Centerpartiet det här som ett problem, eller
              tycker man att förslagen från den moderatledda regeringen är bra
              och tillfyllest?
            </seg>
          </u>
          <note type="speaker" xml:id="i-0a8ae8955d103fdf-0">
            Anf. 108 MARIA KORNEVIK-JAKOBSSON (c) replik:
          </note>
          <u xml:id="i-98d8b142ee8b2f27-4" who="unknown">
            <seg xml:id="i-57499842d6e8271b-0">
              Herr talman! Den dagen allt blir helt bra har vi väl inte så
              mycket mer att säga. Det är klart att allting går att utveckla.
            </seg>
            <seg xml:id="i-de9adbb7bef5b4cf-0">
              Centerpartiet tycker att regeringens familjepolitik är bra. Vi
              tycker att det ska vara upp till familjerna att bestämma vilken
              barnomsorg som de vill ha och vad som passar bäst. Vi tycker också
              att det är viktigt att båda är med och bestämmer. Det är både
              en rättighet och en skyldighet att ta hand om sina barn.
            </seg>
          </u>
          <note type="speaker" xml:id="i-8248acad00103f80-0">
            Anf. 109 IRENE OSKARSSON (kd):
          </note>
          <u who="christina_oskarsson_258320" xml:id="i-f36e328d06189129-0">
            <seg xml:id="i-a85800f4a938b7ff-0">
              Herr talman! Det är spännande att följa debatten här och att
              göra det som nybörjare i kammaren efter inte alltför många år
              som kommunpolitiker.
            </seg>
            <seg xml:id="i-733312764a97af3f-0">
              Jag blir lite beklämd när jag hör så mycket diskussion om organisation
              i stället för om människor och människors behov. Vi fokuserar
              väldigt mycket i denna diskussion i dag inte på hur detta ska
              göras utan på vem som ska göra detta. Men det väsentliga är ju
              hur detta ska göras.
            </seg>
            <seg xml:id="i-6e3ca409152c1d97-0">
              Sedan kan jag också konstatera att vi inte är så många som har
              tagit upp det yngre släktet. Jag är väldigt glad över tidigare
              talares anföranden här.
            </seg>
            <seg xml:id="i-c1203b40d9d9c008-0">
              Maria Kornevik-Jakobsson, jag instämmer i väldigt mycket av det
              som du sade.
            </seg>
            <seg xml:id="i-7754aa50656d5ed0-0">
              Men om vi nu inte har haft den barnomsorg och den uppväxtmöjlighet
              för det unga släktet som vi har önskat ser vi också konsekvenserna
              av det i dag.
            </seg>
            <seg xml:id="i-3f2d0cf3c00bcab0-0">
              Under den plenifria veckan mötte jag en kvinna med ett djupt
              engagemang för unga människor och deras framtid. Hon såg mig i
              ögonen och sade: Irene, nu när du sitter i riksdagen vad gör ni
              för att hjälpa de barn som inte är födda och vars mor är missbrukare?
              Sedan beskrev hon för mig att det i Norge finns ett annat synsätt
              och arbetssätt i den här frågan. Där tar man sin utgångspunkt
              i det ofödda barnets bästa och tar inte samma hänsyn till kvinnan
              själv. Det kan vara så att hon inte är mottaglig för den vård
              och omsorg som läkare och vetenskap runtomkring anser att hon
              skulle behöva. Men hon är kanske inte heller ur sitt eget perspektiv
              i ett sådant tillstånd att det kan bli fråga om tvångsvård.
            </seg>
            <seg xml:id="i-9449c0cb4ad47ac4-0">
              Kvinnan jag talade med fortsatte att beskriva det norska arbetssättet
              för mig. Varför gör vi inte så i Sverige? undrade hon. Sedan gav
              hon själv svaret innan jag hade hunnit säga någonting. Vi får
              inte, sade hon.
            </seg>
            <seg xml:id="i-449ae3d3dd84115c-0">
              Jag kunde varken säga emot eller hålla med henne då, men jag
              lovade att föra diskussionen vidare.
            </seg>
            <seg xml:id="i-782878c172cd3959-0">
              Några dagar senare kunde vi läsa om vad IOGT-NTO har presenterat
              när det gäller stöd till de barn som är födda och som har en familjesituation
              där någon är missbrukare. Fyra av tio kommuner saknar stöd till
              sådana familjer.
            </seg>
            <seg xml:id="i-9ed1fc84b0c3b936-0">
              Jag blir oerhört glad när jag läser vad äldre- och folkhälsominister
              Maria Larsson säger om att hon vill se över detta och inte är
              främmande för att avsätta mer resurser till detta stöd.
            </seg>
            <seg xml:id="i-b9162ad12aa8f501-0">
              Socialstyrelsen talar om att det finns 200 000 barn som har föräldrar
              med alkoholproblem. Vad gör vi för att förhindra detta? Jag tror
              att vi börjar i fel ände om vi fokuserar enbart på de födda barnen.
              Vi behöver agera tidigare. Det görs mycket i dag men vi kan göra
              mycket mer i det preventiva arbetet för att barn inte ska födas
              med fetalt alkoholsyndrom eller fetala alkoholeffekter.
            </seg>
            <seg xml:id="i-9d7175e660354636-0">
              För att barn ska få en trygg uppväxtmiljö behöver vi sätta till
              resurser för att bli ännu bättre. För att få hjälp med det här
              behöver vi tydliga signaler från BVC, MVC och från hela samhället
              även de aktörer som inte är kommunala eller statliga, till exempel
              IOGT-NTO. Vi behöver tydliggöra vad vi kan göra för barnen på
              ett tidigt stadium, innan de ens är födda. Det får vi igen i kvalitet
              för barnet livet igenom. Dessutom får vi igen det även ekonomiskt.
            </seg>
            <seg xml:id="i-de664f1015c04778-0">
              Kvinnan jag pratade med gav mig ett antal exempel, och tyvärr
              känner jag en del av de barnen. De kommer hela sina liv att få
              bära med sig problem för att de hade en mor som missbrukade under
              graviditeten.
            </seg>
            <seg xml:id="i-c6b24380ec8018a0-0">
              Jag har själv inte svaren, men vågar ändå fråga: Kan det vara
              rätt att någon gång tvinga en kvinna till behandling för barnets
              skull, även om hon själv inte vill? Vem sätter vi främst? Hur
              ska vi prioritera när barn löper stor risk att ta skada för resten
              av livet på grund av det liv som modern lever?
            </seg>
            <seg xml:id="i-b5f48e734228cbc4-0">
              Jag hoppas att vi kan debattera de här frågorna i kammaren och
              att vår regering i linje med det som folkhälsoministern har sagt
              kan föra den här diskussionen vidare.
            </seg>
          </u>
          <note type="speaker" xml:id="i-ece3d908bab32ce1-0">
            Anf. 110 ANNE LUDVIGSSON (s):
          </note>
          <u who="anne_ludvigsson_2b4ddb" xml:id="i-4fe59d6d40159359-2">
            <seg xml:id="i-83fa592331fca62c-0">
              Herr talman! Jag ska prata familjepolitik, som ni kanske har
              förstått av mitt tidigare inlägg, och om hur den borgerliga regeringens
              politik slår mot föräldralediga och sjuka.
            </seg>
            <seg xml:id="i-d98e7f6521ee75fb-0">
              Sveriges framgångsrika familjepolitik med världens bästa föräldraförsäkring
              är hotad. Jag tror att det är rimligt att uttrycka sig så. Det
              är mycket allvarligt och beklagligt.
            </seg>
            <seg xml:id="i-0c6a720d710d8f97-0">
              Föräldraförsäkring, förskola för alla och barnbidrag till alla
              har varit och är hörnstenar i socialdemokratisk familjepolitik.
              Sverige har i dag de högsta födelsetalen i hela Europa 1,8 barn
              per kvinna. Det måste ändå vara ett bra betyg åt svensk socialdemokratisk
              familjepolitik. Visst skulle målet behöva vara 2,1 barn per kvinna,
              men vi jobbar vidare för att nå dit.
            </seg>
            <seg xml:id="i-43453fbdd3fd833d-0">
              Vi socialdemokrater vill bygga vidare på och utveckla de reformer
              som finns i dag. Utgångspunkten för vår familjepolitik är barnens
              bästa och att båda föräldrarna delar ansvaret för barn och familj
              och för familjens försörjning. Kvinnor och män ska ha samma rättigheter
              och möjligheter på arbetsmarknaden och lika möjligheter att förena
              studier eller arbete med föräldraskap. När barnen är små kan föräldrarna
              i Sverige längre än i något annat land stanna hemma med sina barn.
              Det är viktigt, och vi vill förlänga den tiden.
            </seg>
            <seg xml:id="i-b099e097cc0c0115-0">
              När det åter är dags att börja jobba finns förskola och barnomsorg
              med en låg maxtaxa som innebär att ingen familj tvingas välja
              bort förskolan för att man inte har råd. Och barnbidraget finns
              som ett ekonomiskt stöd för alla.
            </seg>
            <seg xml:id="i-fd57e0b135719fdb-0">
              Vår grundläggande strävan är att skapa förutsättningar för trygga
              och jämlika uppväxtvillkor för alla barn. Det handlar om rätten
              till en trygg barndom. Vi socialdemokrater vill ha ett samhälle
              med en jämn fördelning av det obetalda hem- och omsorgsarbetet
              mellan män och kvinnor. Vi är inte där än, men vi socialdemokrater
              har lagt fram flera förslag för att nå det målet.
            </seg>
            <seg xml:id="i-c51ab2d7e2392a54-0">
              Det finns ett brett stöd för vår svenska familjepolitik. En generös
              föräldrapenning är en grundbult för familjers trygghet. Denna
              utveckling kommer den moderatledda regeringen med sina förslag
              att bryta. Jag ska ge några tydliga exempel.
            </seg>
            <seg xml:id="i-888417ab44dc8e34-0">
              Regeringen föreslår att taket i sjukförsäkringen, som utgör beräkningsunderlag
              för tillfällig föräldrapenning och havandeskapspenning sänks från
              tio till sju och ett halvt prisbasbelopp från och med den 1 januari
              2007.
            </seg>
            <seg xml:id="i-36e16d03c606018c-0">
              I avvaktan på att man inför den historiska sjukpenninggrundande
              inkomsten det vill säga att den grundas på det senaste årets inkomst
              tänker man göra förändringar i beräkningsbeloppet som innebär
              en sänkning av alla socialförsäkringar med ca 1,1 %. Detta drabbar
              över 1,6 miljoner löntagare som därmed drivs in i ekonomisk otrygghet
              när de drabbas av sjukdom eller behöver vara hemma för vård av
              sjukt barn. Detta drabbar yrkesgrupper som sjuksköterskor, lärare
              och poliser, och det kan innebära flera tusenlappar mindre i månaden.
              Dessutom har man dammat av det gamla förslaget om att införa ett
              kommunalt vårdnadsbidrag och en barnomsorgspeng.
            </seg>
            <seg xml:id="i-4919eaa84f6c6644-0">
              Vi socialdemokrater avvisar högerregeringens försämringar. Införandet
              av ett vårdnadsbidrag är att vrida klockan tillbaka till 1950-talet,
              då papporna gjorde karriär och mammorna stannade i hemmet. Dessutom
              är vårdnadsbidraget ett hot mot vår förskola. Pengarna till reformen
              ska ju, om jag har förstått det hela rätt, tas från kommunernas
              ekonomi.
            </seg>
            <seg xml:id="i-23c9dbf33885dd29-0">
              Ja, jag är verkligen orolig för följderna av den borgerliga regeringens
              familje- och jämställdhetspolitik. På område efter område har
              högerregeringen en politik som ökar köns- och klasskillnaderna
              i Sverige. Det är en politik som kommer att hämma det fortsatta
              jämställdhetsarbetet och vidga klyftorna i samhället. Jag är mycket
              förvånad över att till exempel Folkpartiet har sålt ut sitt jämställdhetsmål
              och gått med på att damma av det gamla förslaget om vårdnadsbidrag,
              i stället för att jobba vidare på till exempel fler pappamånader.
            </seg>
            <seg xml:id="i-a6208bae42db05a2-0">
              Vi socialdemokrater är övertygade om att trygga människor vågar
              förändring och utveckling. Att försämra för sjuka och föräldralediga
              är att gå helt fel väg.
            </seg>
          </u>
          <note xml:id="i-862ecf8c76faf7d4-0">
            I detta anförande instämde Göran Persson i Simrishamn (s).
          </note>
          <note type="speaker" xml:id="i-85ca216164e9b4a9-0">
            Anf. 111 IRENE OSKARSSON (kd) replik:
          </note>
          <u who="christina_oskarsson_258320" xml:id="i-f36e328d06189129-1">
            <seg xml:id="i-147d8cf136bc1321-0">
              Herr talman! Det är intressant att du talar om vår förskola och
              vår bild och att inte ett barnperspektiv står i fokus i det sammanhanget.
              Jag skulle gärna vilja höra hur du ser på just den beskrivning
              vi har fått oss till livs tidigare här i dag, där vi kan konstatera
              att den barnomsorg som nu finns ute i våra kommuner i mångt och
              mycket inte har den kvalitet vi skulle vilja ha.
            </seg>
            <seg xml:id="i-9c015577f304b440-0">
              Det finns ett stort antal föräldrar som vill ta tillbaka makten
              över sin egen familjesituation och hitta andra lösningar, i kooperativa
              former, i former med annan pedagogik och så vidare som man vill
              hitta formen för själv. Där kan vårdnadsbidraget vara en liten
              del, men det finns många andra alternativ i detta. Framför allt:
              Var är barnperspektivet?
            </seg>
          </u>
          <note type="speaker" xml:id="i-565e18d9847d09af-0">
            Anf. 112 ANNE LUDVIGSSON (s) replik:
          </note>
          <u who="anne_ludvigsson_2b4ddb" xml:id="i-4fe59d6d40159359-3">
            <seg xml:id="i-eef969ddf9fbd21e-0">
              Herr talman! Som jag inledde med är det barnets bästa som står
              i huvudfokus i familjepolitiken. Jag har själv barn, nu vuxna,
              och barnbarn, och jag har följt dem och hur de har haft det i
              förskola och barnomsorg i olika former. Jag menar att Sverige
              har en väldigt bra förskola. Den är unik. Tittar man i ett internationellt
              perspektiv har den väldigt gott renommé. Men den kan göras bättre,
              och det är precis det vi vill göra. Vi vill öka kvaliteten, för
              vi ser att det finns brister.
            </seg>
            <seg xml:id="i-2ca7edda9817c73a-0">
              Det jag har sett och de undersökningar som har gjorts visar att
              de flesta föräldrar är väldigt nöjda med förskolan som den ser
              ut i dag. Men som jag sade behöver vi förbättra den, och vi behöver
              fler vuxna. Vi har också som mål att bygga ut föräldraförsäkringen.
            </seg>
          </u>
          <note type="speaker" xml:id="i-f50419d1876852d1-0">
            Anf. 113 IRENE OSKARSSON (kd) replik:
          </note>
          <u who="christina_oskarsson_258320" xml:id="i-f36e328d06189129-2">
            <seg xml:id="i-8f90600ee2882e7e-0">
              Herr talman! Då skulle jag vilja få en synpunkt på hur det kan
              komma sig att så många föräldrar under den gångna sommaren med
              anledning av valrörelsen har applåderat detta att man äntligen
              ska få reella valmöjligheter. Det är klart att man är tillfreds
              med att det finns, i förhållande till att det inte finns någonting
              alls, men man har önskat se fler valmöjligheter.
            </seg>
          </u>
          <note type="speaker" xml:id="i-95c838a10e684c72-0">
            Anf. 114 ANNE LUDVIGSSON (s) replik:
          </note>
          <u who="anne_ludvigsson_2b4ddb" xml:id="i-4fe59d6d40159359-4">
            <seg xml:id="i-74b8e5d3f1698a68-0">
              Herr talman! Här kan man diskutera barnets bästa och valmöjligheter,
              men som jag tog upp i mitt anförande hänger familjepolitiken också
              ihop med jämställdhetspolitiken i Sverige. Vi socialdemokrater
              har ett mål om att båda föräldrar ska ta ett delat ansvar för
              barn och familj, för barnens bästa.
            </seg>
            <seg xml:id="i-e63924e068ab6f6e-0">
              Det som nu sker och det ni kallar valfrihet är inte valfrihet
              för papporna att ta ett större ansvar, utan det är att mammorna
              känner sig tvingade att vara hemma. Dessutom finns det full valfrihet
              för den som vill vara hemma med sitt barn. Men ska samhället stötta
              det som man ser inte är förenligt med andra mål i vår politik?
            </seg>
          </u>
          <note type="speaker" xml:id="i-ac0ef3a29c2add3b-0">
            Anf. 115 MATS GERDAU (m) replik:
          </note>
          <u who="mats_gerdau_320eeb" xml:id="i-668869546be5a06e-0">
            <seg xml:id="i-e099dc3d046b009c-0">
              Herr talman! Det var ett intressant inlägg från Anne Ludvigsson.
              Barns bästa och alla barn har rätt till en trygg barndom, säger
              du. Samtidigt ska det vara en jämn fördelning av hemarbetet, att
              ta hand om sina barn, för män och kvinnor.
            </seg>
            <seg xml:id="i-0b2e1ddaedb5abb8-0">
              De här går emot varandra, och då undrar jag lite grann: Om en
              av föräldrarna vill vara hemma mer än den andra, vem är det då
              som avgör vad som är bäst för barnen? Är det du som riksdagsledamot,
              som socialdemokrat? Eller är det föräldrarna som ska kunna avgöra
              vad som är bäst för barnen?
            </seg>
            <seg xml:id="i-55f574a42c47893e-0">
              Jag har tidigare varit kommunalråd i Nacka under åtta år. Vi
              införde ett kommunalt vårdnadsbidrag vid årsskiftet i år. Det
              var väldigt uppskattat. Folk flyttar faktiskt till Nacka av just
              detta skäl i dag. Ingen tvingas flytta dit, och ingen tvingas
              välja det här alternativet. Många tycker att det är väldigt bra.
            </seg>
            <seg xml:id="i-fa8cebd7ae8d947e-0">
              Det har pågått ett föräldrauppror under ett antal år, och tiotusentals
              föräldrar har skrivit under en önskan om att få vara hemma lite
              längre och få en ersättning för det. Då undrar jag hur du ser
              på det när du talar om barns bästa och föräldrarnas möjlighet
              att välja vad som är bäst för sina egna barn.
            </seg>
          </u>
          <note type="speaker" xml:id="i-81da0c2f703da90f-0">
            Anf. 116 ANNE LUDVIGSSON (s) replik:
          </note>
          <u who="anne_ludvigsson_2b4ddb" xml:id="i-4fe59d6d40159359-5">
            <seg xml:id="i-f591a002c689b224-0">
              Herr talman! Självklart är det familjen som avgör. Det har inte
              samhället alls någonting med att göra. Men om samhället ska gå
              in och stötta någonting tycker jag att det också måste hänga ihop
              med andra, övergripande samhällspolitiska mål. Där har vi socialdemokrater
              ett mål om ett jämställt samhälle.
            </seg>
            <seg xml:id="i-fb255afc963d3c51-0">
              Jag är också helt övertygad om att barnens bästa är att ha tillgång
              till både sin mamma och sin pappa. Jag har också mött väldigt
              många pappor som säger att det vore bra om man blev tydligare
              med det delade uttaget av föräldraförsäkringen, därför att det
              finns hinder på arbetsmarknaden, fördomar och andra liknande delar.
              Det målet har vi väldigt tydligt. Men varje familj har den fria
              valfriheten. Det finns ingen som kan ta ifrån familjen det.
            </seg>
            <seg xml:id="i-c23c35e257956309-0">
              När det gäller Nacka, som du har erfarenhet av, undrar jag: Hur
              många pappor har tagit den här möjligheten att vara hemma med
              sina barn i din kommun?
            </seg>
          </u>
          <note type="speaker" xml:id="i-21b455d9a02e79fb-0">
            Anf. 117 MATS GERDAU (m) replik:
          </note>
          <u who="mats_gerdau_320eeb" xml:id="i-668869546be5a06e-1">
            <seg xml:id="i-35b8a38e8375f290-0">
              Herr talman! Det är en större andel pappor som har valt det här
              alternativet än det är män som jobbar i barnomsorgen generellt
              sett.
            </seg>
            <seg xml:id="i-8ee7b9bb49f9a9c7-0">
              Det är intressant när Anne Ludvigsson säger att det är familjen
              som ska avgöra. Det är ett bra besked. Men står det i strid med
              era mål om jämställdhet är det uppenbarligen den lika fördelningen
              som avgör i Socialdemokraternas värld. Vi kanske får se fram mot
              förslag från er sida om ökad kvotering. Jag vet inte riktigt.
            </seg>
            <seg xml:id="i-3a875a239d42ae5f-0">
              Från vår sida tycker vi att vi ska arbeta mer med morötter i
              stället för piskor, och därför kommer regeringen att föreslå en
              jämställdhetsbonus för att öka båda föräldrarnas engagemang för
              sina barn och möjlighet att vara hemma med sina barn.
            </seg>
            <seg xml:id="i-a750e29cd0ebb5db-0">
              Sedan sades det att samhället ska stötta, att det är ett värde
              i att samhället stöttar. Ja, samhället stöttar så att vi får trygga,
              starka familjer och trygga, starka barn när föräldrarna får välja
              själva. Det kostar inte en krona mer att man väljer det alternativ
              som vi har haft i Nacka att vara hemma med sina barn lite längre
              än att man har dem på dagis.
            </seg>
          </u>
          <note type="speaker" xml:id="i-88a05a770feb32e1-0">
            Anf. 118 ANNE LUDVIGSSON (s) replik:
          </note>
          <u who="anne_ludvigsson_2b4ddb" xml:id="i-4fe59d6d40159359-6">
            <seg xml:id="i-c0fdfafd89e013ef-0">
              Herr talman! Jag ser ett värde i att barn också är i förskolan.
              Vi har en väldigt bra pedagogisk förskola i Sverige. Däremot kan
              jag instämma i att många barn får vara där för länge och kanske
              börjar för tidigt. Därför är målet att förlänga föräldraförsäkringen.
            </seg>
            <seg xml:id="i-49ae4bc67a09c7eb-0">
              Den här jämställdhetsbonusen som man pratar om är bara ett ganska
              stort spel för galleriet. Det blir spännande att se hur många
              pappor som anammar detta och tar ut föräldraledighet tack vare
              jämställdhetsbonusen.
            </seg>
            <seg xml:id="i-f32e73c12599f9bf-0">
              Jag undrar också: Vilken familj har möjlighet att vara hemma
              just utifrån det kommunala vårdnadsbidraget? Vi vet visserligen
              inte än om det blir 4 000 eller 6 000, men vilken familj kan klara
              sig på det?
            </seg>
          </u>
          <note type="speaker" xml:id="i-8991cf7ec28ce80a-0">
            Anf. 119 MARIA KORNEVIK-JAKOBSSON (c) replik:
          </note>
          <u xml:id="i-98d8b142ee8b2f27-5" who="unknown">
            <seg xml:id="i-1797de2fd450c072-0">
              Herr talman! Nu har en del av de frågor som jag tänkte ställa
              tagits upp, men jag skulle vilja ta upp en fråga med Anne Ludvigsson.
            </seg>
            <seg xml:id="i-deb848b833052f8c-0">
              Den personal du har lämnat efter dig på dagis har gått i väggen
              det finns inte många personalgrupper som har så stor frånvaro.
              En av de största anledningarna, som jag har hört när jag har pratat
              med de här personalgrupperna, är att de är så frustrerade över
              att de inte kan ge barnen det de behöver. De har kunskapen och
              vet vad barnen behöver, men de kan inte ge det. De kan inte se
              till att barnen får arbeta på sin utveckling i sin takt. Det är
              precis som du många gånger har sagt: Det ska vara lika för alla,
              och det är trygghet. Det finns ingenting som är så otryggt för
              ett barn som att inte få sitt utan få grannens behov tillgodosett.
            </seg>
          </u>
          <note type="speaker" xml:id="i-10658fc4ce11a51a-0">
            Anf. 120 ANNE LUDVIGSSON (s) replik:
          </note>
          <u who="anne_ludvigsson_2b4ddb" xml:id="i-4fe59d6d40159359-7">
            <seg xml:id="i-b888d96b733b776c-0">
              Herr talman! Vi har också sagt att vi vill förbättra kvaliteten
              i förskolan. Det finns brister. Det finns brister som faller tillbaka
              på barnen, men det finns också brister när det gäller personalens
              möjlighet att vara tillfreds med sitt arbete.
            </seg>
            <seg xml:id="i-7cbb9d62be54dd69-0">
              Men utifrån att det finns brister behöver man inte slå sönder
              det arbete och den förskola som ändå har gott rykte och fungerar
              bra på många håll. Vi ska se bristerna, men jag är inte beredd
              att slå sönder förskolan genom att införa kommunalt vårdnadsbidrag,
              barnomsorgspeng och så vidare. Vi socialdemokrater vill bygga
              ut förskolan och öka kvaliteten.
            </seg>
          </u>
          <note type="speaker" xml:id="i-f42acb5f088606c5-0">
            Anf. 121 MARIA KORNEVIK-JAKOBSSON (c) replik:
          </note>
          <u xml:id="i-98d8b142ee8b2f27-6" who="unknown">
            <seg xml:id="i-ba7cb55325e8b08f-0">
              Herr talman! Det är spännande att det fortfarande är detta som
              gäller: Det ska vara lika för alla. Det ska inte vara några speciella
              behov. Det är viktigt att man bestämmer ovanifrån vem som ska
              styra i familjen.
            </seg>
            <seg xml:id="i-ca979423c71c62a0-0">
              Det finns en undersökning som säger att det tar två generationer
              att förändra ett samhällssystem. Både du och jag kanske kan vara
              trygga i förvissningen om att om två generationer, kanske om en
              och en halv, så kommer det här att ha löst sig. Då kommer attityderna
              och värderingarna att vara annorlunda. I de manliga och även i
              de kvinnliga strukturerna blir det då tillåtet att i första hand
              ta hand om barnen och i andra hand prioritera det andra. Om inte
              vi som är föräldrar prioriterar våra barn vem ska då göra det?
            </seg>
          </u>
          <note type="speaker" xml:id="i-44fb3c086c09c0ff-0">
            Anf. 122 ANNE LUDVIGSSON (s) replik:
          </note>
          <u who="anne_ludvigsson_2b4ddb" xml:id="i-4fe59d6d40159359-8">
            <seg xml:id="i-add093f150dbd9dd-0">
              Herr talman! Då måste jag börja fundera på hur Centerpartiet
              ser på den personal som finns i förskolan. Där finns förskollärare
              och barnskötare. Har inte de den pedagogiska kraft, möjlighet
              och utbildning som Centerpartiet kan känna sig tillfreds med?
              Det blir jag lite orolig för.
            </seg>
            <seg xml:id="i-57b3a89d660329c4-0">
              Jag har som sagt sett i förskolan att det finns brister. Vi vill
              förbättra kvaliteten och ha fler vuxna, men vi är inte beredda
              att slå sönder den pedagogiska verksamheten och det som förskolan
              gör i dag.
            </seg>
            <seg xml:id="i-1723ce4d3e0e0b4c-0">
              Föräldrar har valfrihet, men samhället ska inte gå in och stötta
              där man ser att det också får andra konsekvenser för samhället.
              Vi socialdemokrater har olika mål med samhället och utvecklingen
              i samhället. Ett jämställt samhälle är ett mål för oss. Jag hade
              varit glad om fler hade tyckt att ett jämställt samhälle är bra
              också för barnen för det vet vi att det är.
            </seg>
          </u>
          <note xml:id="i-16ef72ede15a2adb-0">
            Justitiefrågor
          </note>
          <note type="speaker" xml:id="i-1e3758b0a51af628-0">
            Anf. 123 THOMAS BODSTRÖM (s):
          </note>
          <u who="thomas_bodstrom_8a617a" xml:id="i-d80f35cc5ef1b232-0">
            <seg xml:id="i-3fb4f7215068c15f-0">
              Herr talman! Det var spännande att komma hit. Det är inte första
              gången i riksdagen för mig, men det är första gången som jag är
              här som ordförande i justitieutskottet.
            </seg>
            <seg xml:id="i-5283ee36623edcae-0">
              När jag var här som justitieminister fick jag, ibland berättigad,
              kritik för att jag inte var här oftare. Jag försökte vara här
              så mycket som möjligt mellan lagstiftningsärendena och det intensiva
              reformarbete som vi bedrev i den socialdemokratiska regeringen.
              Den som kritiserade mig mycket var just Beatrice Ask, den nuvarande
              justitieministern. Hon sade så sent som i måndags att det var
              väldigt viktigt att delta i de allmänpolitiska debatterna och
              i debatterna över huvud taget i riksdagen. Men var är hon? Hon
              är inte här.
            </seg>
            <seg xml:id="i-f1319a936e0e57b6-0">
              Det är hon naturligtvis inte ensam om. Det är ett statsråd från
              regeringen som ställer upp i den allmänpolitiska debatten. Det
              är ingenting som är riktat bara mot oss, utan det är närmast ett
              förakt mot alla ledamöter av alla partier i riksdagen att regeringen
              har den synen på riksdagen. Ett enda statsråd kommer, och det
              är inte Beatrice Ask, som så sent som i måndags tyckte att det
              var så viktigt att komma hit. Det var någon som sade att hon kanske
              är och läser juridik. Om det är på det sättet så får hon väl vara
              förlåten, men det är också det skäl som jag tycker ska vara det
              enda som man kan acceptera.
            </seg>
            <seg xml:id="i-25856a9c976dd18b-0">
              Men det hade varit bra om hon hade varit här, för då hade hon
              kanske kunnat förklara vart de 569 100 000 kronorna har tagit
              vägen. Det är ju inte ledamöterna här som har varit med i förhandlingarna
              mellan de borgerliga partierna. Det var nämligen så mycket mer
              som de borgerliga partierna gick till val på utöver det som blev
              i den här budgeten. 750 miljoner mer skulle det ha varit än det
              som man presenterade i våras. Av det har 569 100 000 försvunnit
              i den nuvarande budgeten utan att man har angivit någon som helst
              förklaring till varför det är mindre gentemot vad man tidigare
              har sagt och det man gick till val på.
            </seg>
            <seg xml:id="i-4acf21d446568826-0">
              Det hade förstås varit bra om Beatrice Ask hade varit här och
              förklarat hur man har lurat väljarna och sagt att det ska vara
              så mycket mer. Det har hon ju upprepat gång efter annan under
              de senaste åren. Nu är hon inte här, så då kanske någon annan
              kan förklara detta. Vart tog de 569 miljonerna vägen?
            </seg>
            <seg xml:id="i-7de7aac51f0a458b-0">
              Vi ska ha en budgetdebatt senare i december. Då kommer vi att
              kunna jämföra de olika förslagen. Visst satsar man fortfarande
              1 ½ % mer än Socialdemokraterna på polisen. Vi satsar mer på åklagare,
              domstolar och kriminalvård. Den debatten ska vi föra.
            </seg>
            <seg xml:id="i-5d4a9cbb396458e3-0">
              Men dagens fråga är: Vart tog de 569 miljonerna vägen? Vad har
              motiverat att de har försvunnit i den här budgeten när man jämför
              den med vad man sade i våras när alla borgerliga partier var överens?
            </seg>
            <seg xml:id="i-c5e916a3359b4630-0">
              Det andra man skulle vilja fråga är naturligtvis: Hur kommer
              det sig att det dröjer innan man får ett klart och tydligt ställningstagande
              från justitieministern och regeringen i frågan om preventiva tvångsmedel?
              Vi vet alla att frågan har skjutits upp. Men vi vet också att
              Beatrice Ask har varit med och röstat för både buggning och preventiva
              tvångsmedel. Jag har full förståelse för att riksdagen inte kan
              ta ställning. Men nog kan man kräva att en justitieminister, som
              dessutom har varit i den här kammaren och röstat för detta, och
              regeringen som helhet ska kunna ge tydligare svar än vad de har
              gjort hittills? Det är faktiskt någonting som medborgarna förväntar
              sig.
            </seg>
            <seg xml:id="i-76560c278da92fc9-0">
              Senast i morse var det ett allvarligt värdetransportrån, och
              visst har vi gjort förändringar. Riksdagen har gjort flera lagändringar
              på den tidigare socialdemokratiska regeringens förslag. Det är
              bra. Det har funnits en stor samsyn. Men ska vi kunna bekämpa
              den organiserade brottsligheten måste Sverige få de tvångsmedel
              som man har i de övriga nordiska länderna. Då måste man bli tydligare
              i sina uttalanden än vad man tidigare har varit. Det är bra att
              man säger att det kanske kommer ett buggningsförslag, men preventiva
              tvångsmedel har vi inte hört någonting om. De möjligheterna behövs
              också om vi ska kunna bekämpa den organiserade brottsligheten.
            </seg>
            <seg xml:id="i-c7d390a2a979a4cd-0">
              Det tredje jag vill ta upp är att en justitieminister har ansvar
              för att man följer något så självklart som regeringsformen. Regeringen
              har fått allvarlig kritik från Lagrådet. Det kan man ha synpunkter
              på det kan ju vara så att man har en annan rättspolitisk uppfattning.
              Men den kritik som man har fått när det gäller fastighetsskatten
              är den mest allvarliga som man kan få. Det står uttryckligen att
              Lagrådet anser att beredningen när det gäller fastighetsskatten
              inte uppfyller kraven i regeringsformen. Den bryter alltså mot
              demokratiska grundprinciper. Om detta har vi inte hört ett ljud
              från justitieministern, trots att hon faktiskt är ansvarig, trots
              att det är just på Justitiedepartementet som man har den enhet
              som naturligtvis också har reagerat.
            </seg>
            <seg xml:id="i-0a6aa15f4ea9a980-0">
              Men det allra märkligaste är att man vid ett enda tillfälle har
              tagit hänsyn till Lagrådet, och då har man gjort det innan Lagrådet
              ens har fattat något beslut. Det gällde något som hade kunnat
              träda i kraft nu vid årsskiftet, nämligen en ny lag som skulle
              bekämpa rattfylleri. Det kunde vi ha haft från den 1 januari.
              Vi kunde ha haft ett särskilt brott med strängare minimistraff
              och det hade funnits en möjlighet för läkare att ta blodprov av
              alla de förare som är inblandade i en trafikolycka. Allt detta
              var möjligt. Det gjordes en lagrådsremiss, som nu har dragits
              tillbaka med motiveringen: Det kan hända att Lagrådet framför
              kritik. Det är justitieministerns ställningstagande.
            </seg>
            <seg xml:id="i-560d25e803f54fa5-0">
              Ni hör hur det låter. Man är från regeringens sida svaret skyldig.
              Jag ska inte anklaga enskilda ledamöter från de här partierna;
              det är regeringen som har fattat beslutet. Men ni kanske kan hjälpa
              Beatrice Ask, när hon nu inte tycker att det är värt att komma
              hit och berätta: Vart tog 569 miljoner vägen? Vad tycker man om
              preventiva tvångsmedel? Varför bryr man sig inte om Lagrådet när
              det gäller de demokratiska grundprinciperna, men tycker det är
              viktigt att innan man ens har fått ett yttrande från Lagrådet
              dra tillbaka det som så många människor kräver, nämligen tydligare
              och kraftfullare åtgärder mot rattfylleriet?
            </seg>
          </u>
          <note xml:id="i-4cd9fcbb9d4379c5-0">
            I detta anförande instämde Karl Gustav Abramsson, Elisebeht Markström,
            Göran Persson i Simrishamn och Maryam Yazdanfar (alla s).
          </note>
          <note type="speaker" xml:id="i-62dce48515d49065-0">
            Anf. 124 MARIA KORNEVIK-JAKOBSSON (c) replik:
          </note>
          <u xml:id="i-98d8b142ee8b2f27-7" who="unknown">
            <seg xml:id="i-e92dcdaebae71187-0">
              Herr talman! Jag måste säga till Bodström att han är lite snabb
              med sin kritik mot sin efterträdare. Hon kunde ha fått någon vecka
              till.
            </seg>
            <seg xml:id="i-b59f5458085e146b-0">
              Nu när jag har möjlighet måste jag passa på att fråga om Bodström
              har en aning om hur det ser ut på fängelserna och om klienterna
              som är där, av en anledning förstås, får den vård och den behandling
              som de så väl behöver, som de vill ha och som också är en förutsättning
              för att de ska klara sig när de kommer ut efter ett visst antal
              år. Är du medveten om hur lite detta verkligen sker?
            </seg>
          </u>
          <note type="speaker" xml:id="i-3158ebbcac4311c8-0">
            Anf. 125 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d80f35cc5ef1b232-1">
            <seg xml:id="i-df6af4a618a6e101-0">
              Herr talman! Jag tror att om det är någon som medveten om det,
              så är det nog jag som arbetar med de här sakerna och också gjort
              de förbättringar som har behövts. Däremot är vi inte nöjda. Man
              kommer nog aldrig att vara helt klar. De satsningar som har gjorts
              på ny kriminalvårdslag är nog så tydliga.
            </seg>
            <seg xml:id="i-c084aa7926fc99ab-0">
              Jag tror nog att du ska vara lite mer självkritisk. Det finns
              inte något parti som satsat så lite på kriminalvården som de fyra
              borgerliga partierna. Socialdemokraterna satsar mer, Miljöpartiet
              satsar mer, och Vänsterpartiet satsar mer. Gå du i stället till
              Beatrice Ask och fråga varför man sade så här om alla dessa satsningar
              före valet och det sedan, när man kom i regeringsställning, visade
              det sig att man bara bluffade. Allt var bara båg. Det är ingen
              som satsar så lite som allianspartierna på kriminalvården.
            </seg>
          </u>
          <note type="speaker" xml:id="i-ab3c4ceb954db4f5-0">
            Anf. 126 MARIA KORNEVIK-JAKOBSSON (c) replik:
          </note>
          <u xml:id="i-98d8b142ee8b2f27-8" who="unknown">
            <seg xml:id="i-fe41f1afc415dd52-0">
              Herr talman! Hur långt ska man ha kommit på en skala för att
              vara nöjd? Kan man vara nöjd när det är 75 % av det som egentligen
              krävs för att det ska bli behandling på fängelser? Eller är det
              50 %? Vad tycker man? Jag har upplevt att det är långt under 50
              %.
            </seg>
            <seg xml:id="i-a75c9d7650832bea-0">
              Du har säkert helt rätt i att det kommer att kunna göras mer
              även av allianspartierna. Sedan handlar kanske inte allt om pengar
              heller. Det handlar kanske om en omfördelning av resurser och
              om att göra det som man sagt att man ska göra för de pengar som
              redan finns.
            </seg>
          </u>
          <note type="speaker" xml:id="i-898652bee2d93079-0">
            Anf. 127 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d80f35cc5ef1b232-2">
            <seg xml:id="i-b208ae938c05ad7f-0">
              Herr talman! Det tycker jag är viktigt. Det handlar inte bara
              om pengar. Det handlar om vad man säger i opposition och sedan
              genomför. Det kan alltid tillföras mer pengar.
            </seg>
            <seg xml:id="i-07cdbaaf50fc83a7-0">
              Det vi har gjort du ställer ju ändå frågan till mig när det gäller
              behandling är att vi för det första har sett till att det finns
              en ordentlig behandling mot narkotikamissbruk i fängelserna. 1
              400 nya platser inrättades under min tid som justitieminister.
            </seg>
            <seg xml:id="i-bbe831be4844e0f1-0">
              För det andra har vi byggt ut enheter för dem som är dömda för
              sexualbrott. Det gäller anstalten i Norrtälje, Asptuna och många
              andra.
            </seg>
            <seg xml:id="i-e5d836061cd14903-0">
              För det tredje har det startats projekt för män som misshandlar
              kvinnor.
            </seg>
            <seg xml:id="i-bd643f593eb64584-0">
              För det fjärde har de unga personer som har särskilda våldstendenser
              fått specialprogram för detta.
            </seg>
            <seg xml:id="i-cca57357c3c58364-0">
              Visst har det gjorts saker för narkotikamissbrukare, sexualdömda,
              män som misshandlar kvinnor och dem som är särskilt våldsbenägna.
              Om du inte känner till det kan du säker höra av dig till kriminalvården.
              Det var några av de saker som jag var med och genomförde som justitieminister.
              Vi är inte nöjda, men jag tror inte att det har hänt så mycket
              på behandlingssidan som det har gjort under de senaste åren med
              en socialdemokratisk regering.
            </seg>
          </u>
          <note type="speaker" xml:id="i-d667d83b8e3f06d6-0">
            Anf. 128 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-87d92c852af35aca-0">
            <seg xml:id="i-9cfe417b10e1911f-0">
              Herr talman! Jag vill börja med att gratulera Thomas Bodström
              till det nya uppdraget som ordförande i justitieutskottet. Det
              är också med glädje jag noterar att du i den egenskapen är väldigt
              noga med kritik som har kommit från Lagrådet. Vi vet ju att när
              du var en del av regeringen var du inte lika riktigt lika noga
              med kritik som kom från Lagrådet.
            </seg>
            <seg xml:id="i-399e5f2074e6eb21-0">
              Min fråga till dig handlar lite om efterbörden av det du gjorde
              när du var justitieminister. Då var du med och kriminaliserade
              väldigt många människor som ägnar sig åt fildelning. Jag undrar
              hur du kommer att agera i din egenskap av ordförande i justitieutskottet.
              Kan det vara så att du har kommit på bättre tankar? Jag vet att
              du var med och tillsatte en utredning för att se över den lag
              som du var med om att lägga en proposition om. Hur tänker du arbeta
              framöver? Hur kommer Socialdemokraterna att agera?
            </seg>
          </u>
          <note type="speaker" xml:id="i-31135e8db0f89562-0">
            Anf. 129 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d80f35cc5ef1b232-3">
            <seg xml:id="i-f3df4552986a1605-0">
              Herr talman! Jag tror att man ska skilja på den kritik som kommer
              från Lagrådet. Det kan man ha synpunkter på. Det här kräver att
              man som justitieminister har de kunskaper som man kanske behöver
              som jurist. Man kan ha olika rättspolitiska synpunkter på detta,
              men det är särskilt allvarligt när Lagrådet uttryckligen säger
              att det bryter mot regeringsformen. Jag kan garantera att det
              var någonting som vi tog på yttersta allvar. Det är något helt
              annat. Det har varit totalt tyst från justitieministern.
            </seg>
            <seg xml:id="i-a563bdb8d46da30a-0">
              När det gäller fildelning är det precis som du säger; vi tillsatte
              ett arbete för att utvärdera den nya lagen. Vi ska inte gå händelserna
              i förväg. Jag har sagt att jag tycker att det vore utmärkt om
              någon kan komma på ett bättre alternativ än det som finns i dag.
              Det förslag som blev lag var samtliga partier utom Centerpartiet
              med på. Sedan har vissa partier drabbats av nervositet och hoppat
              fram och tillbaka. Vi kunde bland annat höra hur Moderaterna sade
              att det var fel samtidigt som Moderaterna nu säger att det kanske
              är rätt ändå. Jag har hela tiden sagt att finns det ett bättre
              system där man kan garantera ersättning är jag naturligtvis öppen
              för det.
            </seg>
          </u>
          <note type="speaker" xml:id="i-9c4e1dd82bcd98cb-0">
            Anf. 130 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-87d92c852af35aca-1">
            <seg xml:id="i-fcee01636a310c5e-0">
              Herr talman! Jag kan bara notera med glädje att du verkar ha
              fått lite mer sunt förnuft i din roll som ordförande i justitieutskottet
              än du hade som minister. Jag är nöjd och glad över svaret.
            </seg>
          </u>
          <note type="speaker" xml:id="i-9a92d281b5abc757-0">
            Anf. 131 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d80f35cc5ef1b232-4">
            <seg xml:id="i-fa08e54ec54b77e5-0">
              Herr talman! Det är alltid roligt att göra människor glada. Jag
              kan upplysa om att det var exakt det jag sade under min tid som
              justitieminister. Det var jag som justitieminister som tillsatte
              det här arbetet.
            </seg>
            <seg xml:id="i-d66be35bbfb00273-0">
              Vi vet båda att med den utveckling som sker kommer vi säkert
              att stå inför flera nya avgöranden när det gäller den tekniska
              utvecklingen. Min absoluta ståndpunkt är att vi alltid måste se
              till att artisterna och andra upphovsmän får betalt. Det är det
              viktigaste. Hur lagstiftningen sedan ser ut är mer sekundärt.
              Om jag har möjlighet att vara med och bestämma i den här frågan
              kommer jag inte att acceptera att de går utan ersättning. Nu får
              vi se vad den här utredningen leder fram till. Sedan får vi fortsätta
              den här spännande debatten.
            </seg>
          </u>
          <note type="speaker" xml:id="i-3fc646d5529fd7cb-0">
            Anf. 132 MEHMET KAPLAN (mp):
          </note>
          <u who="mehmet_kaplan_727649" xml:id="i-516d86d6a96b4ec7-0">
            <seg xml:id="i-36f0ecf351dc188c-0">
              Herr talman! Rättsväsendets myndigheter utgör ett av fundamenten
              för vår stat. Utan en fungerande apparat med poliser, åklagare,
              domstolar och kriminalvård finns det ingen rättssäkerhet. Det
              är alla naturligtvis överens om.
            </seg>
            <seg xml:id="i-02d09dc370f64ec9-0">
              Sedan finns det lite olika sätt att hantera de här frågorna på.
              Vi i Miljöpartiet har ett sätt, och det finns sex andra sätt här
              i riksdagen. Sedan försöker man jämka ihop detta och få till en
              majoritet för att genomföra den politik som bäst kan tillgodose
              medborgarnas intressen. Medborgarperspektivet ska vara det rådande.
            </seg>
            <seg xml:id="i-10c6fc7d89a2de70-0">
              Vi i Miljöpartiet har i vår budgetmotion föreslagit effektiviseringar
              inom polisväsendet som skulle medföra att 500 årsarbetskrafter
              skulle frigöras. Vi har också föreslagit att Åklagarmyndigheten
              får en strategisk kompetensförstärkning rörande miljöbrott och
              hatbrott, däribland antisemitiska hatbrott, islamofobiska hatbrott
              och homofobiska hatbrott. Vi har föreslagit att kompetensen inom
              dessa områden ska höjas. Vi har också sagt att mäns våld mot kvinnor
              särskilt ska belysas inom dessa myndigheter.
            </seg>
            <seg xml:id="i-da9407d7da99a51f-0">
              Denna kompetensutveckling ska även ske hos domstolarna. Jag har
              själv jobbat länge inom Antidiskrimineringsbyrån och där sett
              en skrämmande utveckling när det gäller domstolarnas kunskap om
              och förståelse för hur människor med olika typer av minoritetsförtecken
              har behandlats och hanterats.
            </seg>
            <seg xml:id="i-d6be74c638c89793-0">
              Antalet domstolar har under senare år minskat drastiskt. De har
              dessutom fått undergå strukturella förändringar. Vi vill påskynda
              det utvecklingsarbetet och har föreslagit att det skapas ett för
              allmänheten kostnadsfritt och tillgängligt rättsinformationssystem
              där medborgarna med stor enkelhet kan slå i olika förarbeten,
              i praxis. När jag i dag frågar personer som är extra insatta inom
              området om något lagförslag, säger de att det är svårt för en
              icke-jurist att ta reda på detta. Vi tror att detta är oerhört
              viktigt och någonting som regeringen borde titta närmare på.
            </seg>
            <seg xml:id="i-27d8810c306fb838-0">
              Miljöpartiet har under den senaste mandatperioden också varit
              med och genomfört väsentliga förbättringar och resursförstärkningar
              av kriminalvården. Det är med glädje vi ser att det satsas inom
              det området också. Frågan är vilka resultat det kommer att ge.
            </seg>
            <seg xml:id="i-70aecffacfd77854-0">
              Vi är lite i kläm, skulle man kunna säga. Tidigare tyckte vi
              att den dåvarande regeringen, med Thomas Bodström i spetsen, hade
              en hel del repressiva medel som man ville använda på ett för oss
              inte godtagbart sätt. Vi får se hur den nuvarande ministern kommer
              att göra inom detta område.
            </seg>
            <seg xml:id="i-8b879089f6537e8d-0">
              Jag vill lyfta fram en viktig fråga, som de stora partierna tidigare
              var överens om och som säkert också kommer att hanteras här. Det
              handlar om buggning. Buggning är ju ett hemligt tvångsmedel med
              mycket långtgående ingrepp i den enskildes integritet. Detta har
              prövats om och om igen. En del kan tycka att det är ett passerat
              kapitel och att vi kanske bör ge oss, vi mindre partier. Men vi
              i Miljöpartiet tänker inte ge oss, utan vi kommer att ta varje
              tillfälle i akt att lyfta upp denna fråga just det som handlar
              om buggning, hemlig avlyssning och att det faktiskt har riktats
              kritik mot det från många opartiska håll också. Trots det kommer
              förslaget troligtvis att gå igenom.
            </seg>
            <seg xml:id="i-635ea6a7e945280f-0">
              Vi har en viktig fråga som jag egentligen inte kunde hitta här
              där kan jag instämma i det Thomas Bodström tog upp nämligen frågan
              om alkohol i trafiken och hur restriktiv eller repressiv man vill
              vara inom detta område. Vi vet i dag att tre fjärdedelar av de
              unga människor mellan 16 och 25 år som dör i trafiken har alkohol
              i blodet. Det här är någonting som man naturligtvis måste jobba
              med från många olika håll. Men jag tror också att vi som lagstiftare
              har en skyldighet att lyfta upp den här typen av brott, för de
              innebär faktiskt att oskyldiga människor drabbas, och dessutom
              oftast väldigt unga människor och barn. Vad en mamma eller pappa
              som har mist ett barn på det här sättet känner tror jag är väldigt
              svårt för oss andra att sätta oss in i. Därför tycker jag också
              att det är märkligt att satsningar inom detta område lyser med
              sin frånvaro.
            </seg>
          </u>
          <note type="speaker" xml:id="i-5277de42bb7c92e6-0">
            Anf. 133 HILLEVI ENGSTRÖM (m):
          </note>
          <u who="hillevi_engstrom_c4534d" xml:id="i-57a5721d5dcd3cba-0">
            <seg xml:id="i-e92798c47f6b11b2-0">
              Herr talman! Utmaningarna för rättsväsendet och för den nya regeringen
              är stora och svåra för att uppnå målet om minskad brottslighet
              och att vi ska öka tryggheten för människor.
            </seg>
            <seg xml:id="i-82a1fceb27f36b8a-0">
              Vi har under de senare åren med den socialdemokratiska regeringen
              sett en tydlig trend att våldsbrotten ökat markant i vårt samhälle.
              Enligt Brottsförebyggande rådet ökade våldet utomhus under 2006
              med mer än 10 % när det gällde våld riktat mot kvinnor och med
              7 % när det gällde våld mot män. Det är allvarligt, och där har
              regeringen en viktig uppgift att bryta kurvan vad gäller våldsbrotten.
            </seg>
            <seg xml:id="i-85f3a0bb8b7f4f0c-0">
              Väldigt många människor känner sig otrygga och rädda och begränsar
              sitt liv och sin frihet. De vågar inte fullt ut delta i samhällslivet,
              föreningslivet eller nattlivet. Jag menar att det är statens främsta
              uppgift att skydda medborgarna från övergrepp och brott.
            </seg>
            <seg xml:id="i-fe3269bbb4f27f2d-0">
              Parallellt med den ökade våldsbrottsutvecklingen och otryggheten
              har det vuxit fram alternativa former av trygghetsskapande åtgärder.
              Jag tänker framför allt på de medborgare runtom i Sveriges land
              som har slutit sig samman och som patrullerar sina hemkommuner
              nattetid, helt ideellt, för att försöka minska och förebygga brott
              och öka tryggheten. De här människorna, framför allt män, åker
              runt i bil, lyser med ficklampor och känner på dörrar och försöker
              göra sin insats.
            </seg>
            <seg xml:id="i-bab7d81775685650-0">
              Det finns goda sidor hos de här initiativen, men de får aldrig
              ersätta en frånvarande polis. Det finns också stora risker som
              de här människorna kan utsättas för. Jag tycker att det är positivt
              att samhällsmedborgare försöker göra något för att förebygga brott.
            </seg>
            <seg xml:id="i-abcd514a9d8a86dd-0">
              Nu har det startat ytterligare verksamheter som har kommit till
              min kännedom genom medier, och det är att man har börjat privatisera
              även brottsutredningar. Det finns säkerhetsföretag i Sverige som
              utför något som man kan jämställa med en polisiär utredning eller
              förundersökning. I medierapporteringen använde man senast i söndags
              en ganska provokativ ingress: Hyr din egen snut. Det är då privatpersoner
              som anlitar de här företagen och försöker få hjälp med att få
              just sitt brott utrett. Denna utredning innebär att företaget
              håller samtal med vittnen, målsägare och misstänkta personer.
              Man gör också vissa tekniska undersökningar och bedriver spaning.
              De gör en så gott som färdig utredning, enligt egen uppgift, och
              påstår sig ha goda resultat och ett gott samarbete med polis och
              åklagare. Det påstås även att de här utredningarna i princip bara
              kompletteras med något enstaka förhör, och sedan kan de leda till
              att en person blir åtalad. Vid det här tillfället redovisade man
              att det var före detta poliser som skötte utredningarna, och den
              före detta polis som svarade menade att man följer olika regler
              i rättegångsbalken och på andra ställen.
            </seg>
            <seg xml:id="i-cec8e77587165708-0">
              Jag menar att det här är en form av verksamhet som absolut inte
              är önskvärd. Det är en privatisering som vi moderater ser med
              oro på. Det är också en konsekvens av att den socialdemokratiska
              regeringen har misslyckats när det gäller att utreda brott och
              lagföra människor.
            </seg>
            <seg xml:id="i-a1af69d07a828b94-0">
              Det finns flera skäl till att det här är väldigt oroväckande
              i den mån det förekommer och ökar. Det är ju så att en polis eller
              en åklagare som utreder ett brott har att plocka fram både bevis
              som talar för den misstänkte och bevis som talar mot den misstänkte
              och göra en objektiv utredning. Det är viktigt ur rättssäkerhetssynpunkt
              för den enskilde, och det är också viktigt med den tillsyn som
              finns över de rättsvårdande myndigheterna.
            </seg>
            <seg xml:id="i-d0196e59dd8dc7d1-0">
              Det är också viktigt att det inte finns någon vinning i hur en
              utredning genomförs. I fallet med de privata initiativen finns
              det ju en tydlig uppdragsgivare som betalar en säkert ganska ansenlig
              summa pengar för att få en utredning till stånd kanske en utredning
              som pekar ut en viss person. En sådan utredning kan förstås leda
              helt fel, och det finns risker att det kan innebära problem med
              rättssäkerheten och även att enskilda känner sig mer eller mindre
              tvingade eller luras in i att medverka i dessa samtal. Jag vill
              inte heller se ett samhälle där den här typen av privatspaning
              utförs. Det är för mig helt främmande att vårt samhälle ska ha
              en privat ordningsmakt.
            </seg>
            <seg xml:id="i-62dbca669ecb24a1-0">
              I stället krävs nu för den nya regeringen ett ganska stort och
              omfattande arbete för att återupprätta tilltron till rättsväsendet
              och dess förmåga att utreda brott. Där har regeringen stora ambitioner,
              som uttrycks inte minst i budgetpropositionen. Enskilda ska kunna
              lita på att deras eget brott utreds och att gärningsmannen lagförs
              inom rimlig tid. Det ska gälla alla, året runt och dygnet runt,
              i hela Sverige. Poliserna måste bli fler och kvaliteten och effektiviteten
              öka. Det behövs även fler civilanställda inom polisen.
            </seg>
            <seg xml:id="i-42f2b7f0f1fef4fa-0">
              Det bästa är förstås att öka människors trygghet genom att förhindra
              att brott över huvud taget begås. Där är det viktigt med ett brett
              engagemang från både kommunala och statliga myndigheter, ideella
              föreningar och enskilda.
            </seg>
            <seg xml:id="i-48e4c742f59d18d1-0">
              Jag vill avslutningsvis påpeka att det är positivt att människor
              engagerar sig i vårt samhälle, men det får inte bli i stället
              för polisen utan måste vara ett komplement där allas insatser
              är viktiga.
            </seg>
          </u>
          <note xml:id="i-519db72678784737-0">
            I anförandet instämde Ulf Berg, Helena Bouveng, Inge Garstedt,
            Anders Hansson och Anna König Jerlmyr (alla m) samt Fredrick Federley
            och Annie Johansson (båda c).
          </note>
          <note type="speaker" xml:id="i-b52497d35d2e523c-0">
            Anf. 134 EGON FRID (v) replik:
          </note>
          <u who="egon_frid_c86215" xml:id="i-1c94575f2b418b0f-0">
            <seg xml:id="i-3ab101becd108704-0">
              Herr talman! Hillevi, det är lätt att instämma i den problembild
              som du beskriver. Sedan tycker jag att det är lite magstarkt att
              anklaga både den före detta regeringen och dess samarbetspartier
              för att antalet våldsbrott har ökat och att det har skett så många
              anmälningar. Vi vet ju att den här statistiken delvis beror på
              en ökad frekvens när det gäller anmälningar, och det måste ju
              också betyda att det finns en möjlighet för rättsapparaten att
              jobba kring de brotten.
            </seg>
            <seg xml:id="i-f0b04e1775496320-0">
              Jag tror som jag sade att den problembild du beskriver är relativt
              riktig, men vill beröra det angreppssätt som du har. Jag tror
              att mycket av våldsbrotten sker på grund av den liberalisering
              som vi ser ute i samhället när det gäller narkotika och missbruk
              av alkohol. Vi vet till exempel att många av våldsbrotten sker
              i krognära miljöer. Jag tror att det krävs andra angreppssätt.
            </seg>
          </u>
          <note xml:id="i-d642e8d7f5146b83-0">
            I detta anförande instämde Mehmet Kaplan (mp).
          </note>
          <note type="speaker" xml:id="i-dfa3387b6f6f18be-0">
            Anf. 135 HILLEVI ENGSTRÖM (m) replik:
          </note>
          <u who="hillevi_engstrom_c4534d" xml:id="i-57a5721d5dcd3cba-1">
            <seg xml:id="i-75f10d76faeeb8cb-0">
              Herr talman! Min beskrivning var menad att återge det som Brottsförebyggande
              rådet har märkt, alltså deras offentliga statistik över att våldsbrotten
              har ökat. Det finns ju andra brott som har minskat, en del tillgreppsbrott
              till exempel. Det är ett faktum att det är så här, och det är
              bara att beklaga, men antalet våldsbrottsoffer har de facto ökat
              så är det ju.
            </seg>
          </u>
          <note type="speaker" xml:id="i-89c21064c19805b0-0">
            Anf. 136 EGON FRID (v) replik:
          </note>
          <u who="egon_frid_c86215" xml:id="i-1c94575f2b418b0f-1">
            <seg xml:id="i-4f0abf0bd40441e2-0">
              Herr talman! Hillevi Engström! Din beskrivning är riktig, men
              frågan är vem du lägger skulden på. Jag ser till de samhällsproblem
              som vi har att gemensamt agera mot, till exempel en kraftigt ökad
              utveckling av missbruket både när det gäller narkotika och alkohol,
              framför allt inom krogvärlden. Jag tror att det är viktigt att
              du som representant för ett av regeringspartierna verkligen agerar
              för att minska drogförekomsten i samhället och tar de problemen
              på allvar.
            </seg>
            <seg xml:id="i-0f1cbb3cb300eae1-0">
              Det är naturligtvis viktigt som du säger att vi måste ha en närvarande
              polis och att vi ska organisera polisen på ett sådant sätt att
              de kan jobba nära och förebyggande. Även det har alltså att göra
              med hur polisen organiseras. Det gjordes ju heller inte av den
              tidigare regeringen och de samarbetsarbetspartier som då hade
              ansvaret, utan det var mer fråga om hur polisen organiseras. Det
              satsades dock mycket, och det måste vi fortsätta att göra.
            </seg>
          </u>
          <note type="speaker" xml:id="i-d39e64560601324c-0">
            Anf. 137 HILLEVI ENGSTRÖM (m) replik:
          </note>
          <u who="hillevi_engstrom_c4534d" xml:id="i-57a5721d5dcd3cba-2">
            <seg xml:id="i-8af91c732bbb40cf-0">
              Herr talman! Skulden ska givetvis läggas där den hör hemma, på
              gärningsmännen. Helt klart är det så. I och med att antalet poliser
              i yttre tjänst dygnet runt minskat, framför allt på landsbygden,
              har våldsbrotten också kunnat öka. Det finns många skäl till det.
            </seg>
            <seg xml:id="i-14ec66748e59e45d-0">
              Vad gäller narkotikaförekomsten håller jag med Egon Frid om att
              det måste till mer åtgärder för att kunna bedriva spaning. Det
              gäller inte bara på gatulangningsnivån, såsom fallet är i dag,
              utan också för att kunna slå till längre upp i organisationen
              och därigenom få bukt med narkotikan. Det är oerhört viktigt.
              Också det är en fråga för polisen. Dessa frågor hänger alltså
              ihop, och något måste göras så att vårt samhälle blir tryggare
              och människor vågar vara ute på kvällar och nätter.
            </seg>
          </u>
          <note type="speaker" xml:id="i-0cdaf3fd5ea4b61f-0">
            Anf. 138 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d80f35cc5ef1b232-5">
            <seg xml:id="i-980b22d1672ab745-0">
              Herr talman! Tidigare nämnde jag regeringens svek, och jag antar
              att även om Hillevi Engström inte är ansvarig för det måste det
              ha diskuterats i den moderata riksdagsgruppen. Därför kan hon
              kanske ge en förklaring till varför det blev 569 100 000 kr mindre.
              Det är min första fråga, som jag hoppas få svar på.
            </seg>
            <seg xml:id="i-6057e3d255cc191a-0">
              Min andra fråga till Hillevi Engström är: Vad tycker du om att
              regeringen gör på det sättet? Du har gett en på många sätt bra
              beskrivning av situationen. Om du verkligen tycker att dessa krafttag
              behövs undrar jag om det då är klokt att satsa över en halv miljard
              mindre än man tidigare sagt att man skulle göra.
            </seg>
          </u>
          <note type="speaker" xml:id="i-4d9c685c7dc196b5-0">
            Anf. 139 HILLEVI ENGSTRÖM (m) replik:
          </note>
          <u who="hillevi_engstrom_c4534d" xml:id="i-57a5721d5dcd3cba-3">
            <seg xml:id="i-58e00418e015dcfb-0">
              Herr talman! När det gäller de enskilda budgetposterna är mitt
              råd att Thomas Bodström frågar ministern om hur fördelningen gått
              till.
            </seg>
            <seg xml:id="i-aa6e61d415398710-0">
              Jag kan tillstå att jag gärna skulle se betydligt större satsningar
              på rättsområdet. Där finns oerhört många hål att fylla. Men en
              budget ska ju också gå ihop, och jag tror inte att den diskussionen
              är främmande för Thomas Bodström från hans tidigare position.
              Jag avstår alltså från att svara på frågan om motiveringen och
              hur siffrorna fallit i budgetpropositionen. Det får regeringens
              företrädare svara på själv.
            </seg>
          </u>
          <note type="speaker" xml:id="i-1366d28c336889d7-0">
            Anf. 140 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d80f35cc5ef1b232-6">
            <seg xml:id="i-48c9971d16ad6904-0">
              Herr talman! Jag anser inte att Hillevi Engström är ansvarig,
              och om hon inte känner till motiveringen ska jag inte pressa henne
              på den punkten.
            </seg>
            <seg xml:id="i-f758a5bdca686a33-0">
              Men, Hillevi Engström, du kanske ändå kan säga något om att det
              blivit mer än en halv miljard mindre i budgeten än vad man gick
              till val på. Det måste du väl ha en åsikt om när du är så insatt
              och engagerad i dessa frågor. Därför vill jag höra din personliga
              åsikt. Vad tycker du om att det blev så mycket mindre pengar för
              att i stället kunna finansiera bland annat stora skattesänkningar
              för mig och för många andra, inte minst för personer som bor i
              Djursholm och Täby. Hade det inte varit bättre att satsa dessa
              pengar på rättsväsendet och inte riskera att råka ut för löftesbrott?
              Det är din personliga åsikt jag är intresserad av.
            </seg>
          </u>
          <note type="speaker" xml:id="i-ec1167e81e288924-0">
            Anf. 141 HILLEVI ENGSTRÖM (m) replik:
          </note>
          <u who="hillevi_engstrom_c4534d" xml:id="i-57a5721d5dcd3cba-4">
            <seg xml:id="i-02773d1ee81d7514-0">
              Herr talman! När det gäller regeringens prioriteringar är det
              en viktig uppgift att minska brotten genom att minska utanförskapet
              i samhället. Vi anser att en betydande orsak till att vi har den
              brottslighet vi har är det faktum att människor inte kan försörja
              sig själva, inte har ett jobb att gå till. Där ligger en av regeringens
              viktigaste prioriteringar.
            </seg>
            <seg xml:id="i-ea44efa38583d0e0-0">
              Om det fanns en outtömlig sjö att ösa ur skulle jag gärna se
              betydligt större satsningar på det här området. Det tror jag att
              vi kan vara överens om. Det viktigaste är dock att människor har
              ett arbete att gå till för att på så sätt minska utanförskapet
              och brottsligheten. Det är mitt svar på frågan.
            </seg>
          </u>
          <note type="speaker" xml:id="i-acfeb032021f62ce-0">
            Anf. 142 INGEMAR VÄNERLÖV (kd):
          </note>
          <u who="ingemar_vanerlov_889291" xml:id="i-798881e676b67e7d-0">
            <seg xml:id="i-1d31ed588e5ac746-0">
              Herr talman! Jag ska tala om anonyma vittnen i domstolar, vilket
              jag motionerat om sedan 2004. Vid Kristdemokraternas riksting
              i somras bestämdes att detta nu ska vara partiets politik.
            </seg>
            <seg xml:id="i-9b4ee785fb4488dd-0">
              Rättstryggheten kräver bland annat att vi kan lita på våra domstolar
              och att rättvisa domar avkunnas. Ett måls avgörande beror i hög
              grad på goda vittnesmål. Det förutsätter att folk vågar ställa
              upp och vittna i en rättegång. Under senare år har rädslan för
              att vittna ökat. Till stor del beror det på den allt grövre organiserade
              brottslighetens framväxt.
            </seg>
            <seg xml:id="i-76317aa4a56cc6a8-0">
              Den som med våld eller hot angriper någon för att denne gjort
              en polisanmälan eller vittnat om något, eller angriper någon som
              tänkt vittna, gör sig skyldig till brottet övergrepp i rättssak.
              Antalet dömda för övergrepp i rättssak har på senare år ökat dramatiskt.
              2000 var antalet fällande domar för övergrepp i rättssak 65 till
              antalet. 2004 hade siffran stigit till 348 en femdubbling på endast
              fyra år.
            </seg>
            <seg xml:id="i-4134dde9d55ae19e-0">
              Den kraftiga uppgången kan med stor sannolikhet sättas i samband
              med att de tungt kriminella gängen i Sverige ökat mångfaldigt
              under perioden 19952005, från sex till 46 enligt en kartläggning
              redovisad i Dagens Nyheter den 27 september 2005. En annan konsekvens
              av gängens framfart är att flera grova våldsbrott förblir ostraffade,
              trots att polis och åklagare anser sig veta vem den skyldige är,
              eller i vart fall vet vem som känner till vem som begick brottet.
              Men eftersom alla tiger går inget att bevisa.
            </seg>
            <seg xml:id="i-7f581dbdc86e3ab0-0">
              I Sverige har vi på senare år börjat anpassa domstolarnas lokaler
              på ett sådant sätt att vittnen och brottsoffer inte ska behöva
              konfronteras med gärningsmannen, vilket är bra. Brottsofferjourer
              med flera gör en fantastisk insats vad gäller vittnesstöd. Allt
              detta är naturligtvis bra i sig, men räcker det för att hålla
              uppe vittnesbenägenheten? Även de nya bestämmelserna i det av
              riksdagen i maj 2006 antagna betänkandet Personsäkerhet är lovvärda.
              Men den som allvarligt blivit skrämd och hotad känner sig nog
              inte speciellt lugnad av att polisen kan bedriva ett särskilt
              personsäkerhetsarbete i hans eller hennes fall.
            </seg>
            <seg xml:id="i-57eeae1caf1c67d5-0">
              Hur ska man kunna öka benägenheten att vittna? En idé som förts
              fram är att nyckelvittnen skulle få vara anonyma, men det går
              inte i Sverige i dag. Ett samhällsprogram i Sveriges Radios P
              1-kanal belyste under våren 2004 denna problematik. I programmet
              framkom att av alla chefsåklagare i våra tre största städer Helsingfors,
              Göteborg och Malmö sade bara var fjärde nej till tanken på möjligheten
              att ett vittne skulle få framträda anonymt, alltså avlägga vittnesmål
              under sekretessbelagd identitet. Vittnet skulle inte vara anonymt
              för domstolen utan endast för den eller de som begått den brottsliga
              gärningen.
            </seg>
            <seg xml:id="i-8882fb7b71c62eb6-0">
              Möjligheten att vittna anonymt finns redan i våra grannländer.
              I Norge ändrades straffeprocessloven 2001 för att tillåta vittnesmål
              utan att identiteten röjdes. I Danmark ändrades retsplejeloven
              2002 på samma sätt. Före lagändringen i Norge ansåg man att de
              kriminellas allt grövre hot om repressalier var ett allvarligt
              hot mot rättssamhället, och man var bekymrad över vad för slags
              konsekvenser denna typ av våld och hot skulle få för straffrättsapparatens
              effektivitet. Det uppfattades som särskilt negativt att ju mer
              hänsynslös en person var, desto svårare var det att få honom fälld.
            </seg>
            <seg xml:id="i-4739543fed0b42be-0">
              På grund av detta önskade regeringen införa ett regelverk som
              dels skulle göra det enklare att åtala kriminella, dels skulle
              ta hänsyn till vittnen och andra aktörer i straffprocessen på
              ett mer tillfredsställande sätt. Det blev preciserat att villkoren
              skulle vara stränga och att det var avsett för allvarliga tillfällen.
            </seg>
            <seg xml:id="i-39614d71ef0e50ab-0">
              Fyra materiella huvudvillkor samt ett processuellt villkor måste
              vara uppfyllda för att rätten skulle kunna bestämma om anonyma
              vittnesmål. Jag kan nämna de fyra materiella huvudvillkoren med
              enbart rubrikerna. Det var för det första Måltyp, för det andra
              Farosituation, för det tredje Nödvändighet och för det fjärde
              Hänsyn till tilltalads försvar.
            </seg>
            <seg xml:id="i-a1e940ef7d4bacc0-0">
              Det processuella villkoret gick ut på att för att anonymt vittnesmål
              skulle kunna beslutas krävdes det att statsadvokaten ingav en
              begäran om det.
            </seg>
            <seg xml:id="i-bbd094a94949b388-0">
              I de fall rätten finner att samtliga villkor är uppfyllda kan
              rätten besluta om anonymt vittnesmål men måste inte göra det.
              Rätten får företa en skönsmässig värdering av om det i det konkreta
              fallet är ändamålsenligt att tillåta att vittnets identitet hålls
              dold i större eller mindre grad.
            </seg>
            <seg xml:id="i-0fa5de7548c7c49e-0">
              Även i Sverige måste vi fundera på om detta kan vara en bland
              flera möjligheter för att upprätthålla vittnesbenägenheten på
              en hög nivå för att rättvisa domar ska kunna avkunnas och brottslingar
              få rättmätiga straff.
            </seg>
          </u>
          <note type="speaker" xml:id="i-2d1ad2b7b3573eb3-0">
            Anf. 143 MARIANNE BERG (v):
          </note>
          <u who="marianne_berg_ec3bb4" xml:id="i-0c1899b0cf7f7ddd-0">
            <seg xml:id="i-df175b541859b156-0">
              Herr talman! Det finns mycket kvar att göra inom rättsväsendet
              och inom andra myndigheter när det gäller mäns våld mot kvinnor
              och barn. I regeringsförklaringen finns endast några få meningar
              om mäns våld mot kvinnor. Stycket avslutades med en mening som
              löd: En handlingsplan ska utarbetas för att minska våldet mot
              kvinnor och barn. I budgetpropositionen för 2007 nämner regeringen
              åter att man ska utforma en handlingsplan men utan att närmare
              specificera vilka eventuella åtgärder som man åsyftar med denna
              handlingsplan.
            </seg>
            <seg xml:id="i-4eecde3579ac819e-0">
              För mig är det väldigt oroväckande att alliansen inte har kunnat
              lägga fram något av det som behövs i en sådan plan. Jag förutsätter
              att arbetet med denna handlingsplan utgår från att män som utsätter
              kvinnor och barn för våld förekommer i alla åldrar, i alla samhällsklasser,
              i alla bostadsområden och inom alla yrkesgrupper. Jag förutsätter
              också att regeringen i sitt arbete klart tar avstånd från de myter
              som finns om att våld mot kvinnor endast utövas av män från arbetarklassen,
              av arbetslösa män eller av män med missbruk. Till detta kommer
              också en myt om att män med annan etnisk bakgrund än svensk använder
              våld som följd av patriarkala kulturarv, eller myten att kvinnor
              inte vill lämna när de befinner sig i ett misshandelsförhållande,
              eller myten om att en kvinna som har lämnat oftast försätter sig
              i den situationen igen.
            </seg>
            <seg xml:id="i-822c7b383582fbc2-0">
              Herr talman! Listan kan göras lång, men det räcker så här. En
              handlingsplan är oerhört viktig. Jag väntar både med spänning
              och med stor nyfikenhet på den kommande planen. Vi vet att frihet
              från könsrelaterat våld i allra högsta grad är en fråga om demokrati,
              jämställdhet och grundläggande mänskliga rättigheter.
            </seg>
            <seg xml:id="i-f0e78a1d6df396e7-0">
              I förhållanden där misshandel eller våld sker finns ofta också
              barn med i bilden som antingen bevittnar våldet eller själva blir
              utsatta för våld. Det är mycket angeläget att alla barn i dessa
              situationer får ett barnombud.
            </seg>
            <seg xml:id="i-390400972c0b6a8b-0">
              Vi får heller inte glömma det våld som förekommer i samkönade
              relationer.
            </seg>
            <seg xml:id="i-f7f834bad679ed2f-0">
              Kvinno- och tjejjourerna runtom i landet står i stor utsträckning
              för de praktiska insatserna för flickor, kvinnor och barn. Och
              landets kvinnojourer gör ett mycket bra arbete. Det tror jag att
              vi alla kan skriva under. Men en ensidig fokusering på kvinnojourerna
              osynliggör kommunens grundläggande ansvar för brott mot kvinnor.
              Kommunerna får inte lägga över ansvaret på frivilliga krafter.
            </seg>
            <seg xml:id="i-39411694b8eedf3c-0">
              Vänsterpartiet har under flertalet år motionerat om en ändring
              i socialtjänstlagen, en ändring av ordet bör mot ordet skall i
              socialtjänstlagens 5 kap. 11 §. Riksdagen lämnade under förra
              mandatperioden ett tillkännagivande till regeringen med den innebörden.
              En utredning är nu klar som heter Att ta ansvar för sina insatser
              Socialtjänstens stöd till våldsutsatta kvinnor . Utredningen drar
              slutsatsen att den nuvarande ordalydelsen i just 5 kap. 11 §,
              som jag nyss tog upp, inte tillräckligt tydliggör kommunernas
              ansvar för våldsutsatta kvinnor. Paragrafen bör ändras för att
              klarlägga att kommunernas ansvar inte är något frivilligt. Hur
              den borgerliga regeringen kommer att agera är ännu så länge oklart.
            </seg>
            <seg xml:id="i-29845c70e6905e1a-0">
              Arbetet för att stoppa våld mot kvinnor måste ske utifrån insikten
              att det handlar om makt. Det handlar om kontroll och en rådande
              samhällsstruktur, där män är överordnade och kvinnor underordnade.
              Ett helhetsgrepp måste på allvar tas på ett samhällsproblem som
              växer.
            </seg>
            <seg xml:id="i-670756264c3146cd-0">
              Vänsterpartiet har förslag på åtgärder som innebär en helhetslösning.
              Det är min förhoppning att regeringen i det fortsatta arbetet
              med handlingsplanen tar till sig det vi i Vänsterpartiet tar upp
              i vår budget för åtgärder mot mäns våld mot kvinnor och deras
              barn. Åtgärderna är
            </seg>
            <seg xml:id="i-15269e13c015bbb2-0">
              Till detta erbjuder jag regeringen att ta del av Vänsterpartiets
              så kallade skyddspaket, där vi tar upp förslag på vad vi som ett
              feministiskt parti ska åtgärda i fråga om att bekämpa mäns våld
              mot kvinnor.
            </seg>
          </u>
          <note xml:id="i-ebce5a1537a46a00-0">
            I detta anförande instämde Ulla Andersson (v).
          </note>
          <note type="speaker" xml:id="i-1061d528a3e792ea-0">
            Anf. 144 INGE GARSTEDT (m) replik:
          </note>
          <u who="inge_garstedt_49a74a" xml:id="i-fd0cbfbd3a697d37-0">
            <seg xml:id="i-39fba212bd8835cf-0">
              Herr talman! Jag kan försäkra Marianne Berg att regeringens åtgärder
              mot kvinnovåld inte bygger på myter. De bygger synnerligen på
              fakta. Det är därför jag med glädje kan konstatera att vi äntligen,
              äntligen kommer att få en nationell handlingsplan mot våld mot
              kvinnor. Det togs också upp i regeringsförklaringen att det här
              var ett väldigt viktigt område. Jag hoppas att Marianne Berg kan
              vara nöjd med det. Mytbildningen har ju funnits tidigare.
            </seg>
          </u>
          <note type="speaker" xml:id="i-3cecab8704a2be28-0">
            Anf. 145 MARIANNE BERG (v) replik:
          </note>
          <u who="marianne_berg_ec3bb4" xml:id="i-0c1899b0cf7f7ddd-1">
            <seg xml:id="i-67536f0b1daf16da-0">
              Herr talman! Det är glädjande att Inge Garstedt tar upp att jag
              inte behöver vara rädd för mytbildningen och att det ska vara
              fakta som gäller. Men min kritik är att ingen i regeringen har
              kunnat svara på vad som kommer att stå i handlingsplanen. Det
              är det som är min stora fråga i mitt anförande.
            </seg>
            <seg xml:id="i-e4dc60b76a940711-0">
              En kamrat till mig hade en interpellationsdebatt med jämställdhetsministern,
              som inte heller kunde svara på något om vad som skulle kunna komma
              att gälla i handlingsplanen. Till detta kommer, Inge Garstedt,
              att ni har redovisat endast 50 miljoner av de avsatta pengarna.
            </seg>
          </u>
          <note type="speaker" xml:id="i-a365f7754ac2c4da-0">
            Anf. 146 INGE GARSTEDT (m) replik:
          </note>
          <u who="inge_garstedt_49a74a" xml:id="i-fd0cbfbd3a697d37-1">
            <seg xml:id="i-d2173bc97a427ae4-0">
              Herr talman! Om man i dagens läge hade kunnat redovisa vad planen
              skulle innehålla hade ju planen varit färdig. Då hade vi inte
              behövt göra någon. Vänsterkartellen åstadkom aldrig någon plan.
              Nu har vi sagt att vi ska göra den här planen.
            </seg>
          </u>
          <note type="speaker" xml:id="i-ce7edcb497c56ac5-0">
            Anf. 147 MARIANNE BERG (v) replik:
          </note>
          <u who="marianne_berg_ec3bb4" xml:id="i-0c1899b0cf7f7ddd-2">
            <seg xml:id="i-f02930cd183f7ef9-0">
              Herr talman! Det är för mig ett konstigt svar, Inge Garstedt.
              I andra områden inom rättsväsendet, till exempel ungdomsbrottslighet,
              tar ni i budgetpropositionen upp många klara och tydliga planer.
              Ni gör likadant med till exempel frågan om att bekämpa terrorism.
              Men det finns inte ett enda ord om hur ni tänker bekämpa våld
              mot kvinnor och barn.
            </seg>
          </u>
          <note type="speaker" xml:id="i-6924be0c4f4a0ee0-0">
            Anf. 148 HILLEVI ENGSTRÖM (m) replik:
          </note>
          <u who="hillevi_engstrom_c4534d" xml:id="i-57a5721d5dcd3cba-5">
            <seg xml:id="i-01375aa410f85fc7-0">
              Fru talman! Frågan om kommunernas skyldigheter enligt socialtjänstlagen
              var uppe för behandling i våras i riksdagen. Om Vänsterpartiet
              då hade stött alliansen hade det varit lag redan i dag om att
              kommunerna har en skyldighet att stötta brottsoffer skall. Men
              där valde Vänsterpartiet en annan linje. Då får ni redovisa den.
            </seg>
            <seg xml:id="i-db2ba27077dfc065-0">
              Marianne Berg tog upp de delar i planen som gäller vidareutbildning,
              kompetensutveckling, skyddat boende och kvinnojourer. Vi är helt
              överens om att de utgör en del av åtgärderna. Det främsta problemet
              i misslyckandet under senare år är att det har varit olika runtom
              i Sverige. Det har spelat en roll var man har bott någonstans.
              Utifrån det har man fått olika former av skydd, hjälp och stöd
              i rättsväsendet. Vi vill att kvinnor ska ha samma hjälp och stöd
              oavsett var i landet de bor. Där kunde Vänsterpartiet möjligtvis
              ha gjort betydligt mer under de senaste tolv åren när ni gav den
              förra regeringen stöd.
            </seg>
            <seg xml:id="i-9548d6f851b52e83-0">
              Jag är förhoppningsfull och håller med Inge Garstedt om att det
              finns mycket positivt som kommer att ändras med den nya planen
              i hela Sverige för alla kvinnor.
            </seg>
          </u>
          <note xml:id="i-bd462db5ae829cc2-0">
            I detta anförande instämde Magdalena Andersson (m).
          </note>
          <note type="speaker" xml:id="i-b971e4d740ebec7c-0">
            Anf. 149 MARIANNE BERG (v) replik:
          </note>
          <u who="marianne_berg_ec3bb4" xml:id="i-0c1899b0cf7f7ddd-3">
            <seg xml:id="i-8dde3c6bf4ca6f11-0">
              Fru talman! Enligt sociallagen 8a § har kommunerna det yttersta
              ansvaret för just de grupper vi har tagit upp i debatten. Men
              det har också visat sig, sedan länsstyrelsen har tittat över detta,
              att det brister i socialtjänstens hantering av just våldsutsatta
              kvinnor. Det har också brustit därför att man har lutat sig mot
              den paragraf jag tog upp, 5 kap. 11 §. Där står det bör. Utredningen
              tar också upp detta. Hanteringen måste ses över, till exempel
              vem som har det yttersta ansvaret enligt socialtjänstlagen.
            </seg>
            <seg xml:id="i-cd40dcfab5c0e584-0">
              Du sade vad vi hade kunnat göra mer. Jag har också erfarenhet
              från borgerliga kommuner. Det är klart att detta ska finnas i
              alla kommuner. Men i borgerliga kommuner är man inte beredd att
              genomföra några handlingsprogram.
            </seg>
          </u>
          <note type="speaker" xml:id="i-c06b2185f131e992-0">
            Anf. 150 HILLEVI ENGSTRÖM (m) replik:
          </note>
          <u who="hillevi_engstrom_c4534d" xml:id="i-57a5721d5dcd3cba-6">
            <seg xml:id="i-4da14e616958bc47-0">
              Fru talman! Först och främst stämmer inte det Marianne Berg säger.
              Jag har själv varit ordförande i en kvinnojour i en borgerlig
              kommun, och kommunens allianspartier har givit ett stort och starkt
              stöd. Det är en myt som jag vill slå hål på.
            </seg>
            <seg xml:id="i-f38ba615fc7e0e15-0">
              Jag återkommer till socialtjänstlagen. Kan Marianne Berg förklara
              varför Vänsterpartiet inte stödde alliansen i våras när frågan
              om ett skall behandlades, det vill säga att kommunen skall vara
              skyldig att stötta våldsutsatta kvinnor. Varför valde ni en annan
              linje i våras om du menar att det var så pass viktigt? Vi menar
              att det borde ha stått skall redan i dag. Så hade det blivit om
              Vänsterpartiet hade haft en enad linje.
            </seg>
          </u>
          <note type="speaker" xml:id="i-b3e57a88d3c77701-0">
            Anf. 151 MARIANNE BERG (v) replik:
          </note>
          <u who="marianne_berg_ec3bb4" xml:id="i-0c1899b0cf7f7ddd-4">
            <seg xml:id="i-5860e7979c47bcb4-0">
              Fru talman! Vi har drivit den frågan under många år. Frågan är
              då varför ni inte har stött den tidigare. Vi har motionerat i
              denna fråga långt tidigare än ni har haft den uppe.
            </seg>
            <seg xml:id="i-5b3340dc75096ccf-0">
              Du säger att det är en myt att borgerliga kommuner vägrar sätta
              upp handlingsplaner för kvinnor. Nej! I Vellinge kommun, en av
              Skånes rikaste kommuner, finns ingen handlingsplan för våldsutsatta
              kvinnor. Den moderate ledaren, Göran Holm, anser inte att det
              finns några kvinnor som har blivit våldsutsatta i kommunen. Han
              tycker att om det mot förmodan skulle ske räcker det att betala
              5 000 kr per år till Malmö kommun.
            </seg>
          </u>
          <note type="speaker" xml:id="i-d474f7c0dda534dd-0">
            Anf. 152 ANTI AVSAN (m) replik:
          </note>
          <u who="anti_avsan_5d499f" xml:id="i-e60ed6d7c3b67f67-0">
            <seg xml:id="i-37a42263040888d2-0">
              Fru talman! Man kan inte påstå att något är en myt utan tillräckliga
              fakta. Hur något förhållande ser ut kan man anta utifrån vad som
              är känt. I annat fall besitter man en djupare sanning som inte
              är synlig för andra. Det skulle vara intressant att höra på vilken
              faktagrund det är en myt att män begår mer våld mot kvinnor i
              patriarkala miljöer och på vilken faktagrund det är en myt att
              samma kvinnor hamnar i liknande situationer upprepade gånger.
            </seg>
          </u>
          <note type="speaker" xml:id="i-e4b4dd95132398e7-0">
            Anf. 153 MARIANNE BERG (v) replik:
          </note>
          <u who="marianne_berg_ec3bb4" xml:id="i-0c1899b0cf7f7ddd-5">
            <seg xml:id="i-c39e87da31e1df7e-0">
              Fru talman! Det är precis som jag sade i mitt anförande. Vi kan
              när det gäller kvinnorna börja där du slutade.
            </seg>
            <seg xml:id="i-d0f28ba7a41e977c-0">
              Det är en myt att kvinnor som har befunnit sig i misshandelsförhållanden
              och dragit sig ur dem går in i samma sak i nästa förhållande.
              Det är en stor myt. Likadant gäller att många personer, både i
              det offentliga rummet liksom inom myndigheterna, anser att kvinnorna
              får skylla sig själva. Det är en myt. Kvinnor är inte benägna
              att gå tillbaka till ett misshandelsförhållande igen.
            </seg>
          </u>
          <note type="speaker" xml:id="i-977fe9c9e560c97a-0">
            Anf. 154 ANTI AVSAN (m) replik:
          </note>
          <u who="anti_avsan_5d499f" xml:id="i-e60ed6d7c3b67f67-1">
            <seg xml:id="i-c4692712902687ac-0">
              Fru talman! Nu kommer du möjligen in på vad som är skälet till
              att du påstår detta, nämligen att kvinnor får skylla sig själva.
              Det är möjligen inte det som är grunden för att ett faktaförhållande
              ser ut på ett visst sätt.
            </seg>
            <seg xml:id="i-897d5079c304548d-0">
              Jag har praktisk erfarenhet av att det tyvärr är så att många
              gånger är det samma kvinnor som återkommer i sådana situationer.
              Det är möjligen något som i stället skulle leda till att dessa
              kvinnor behöver stöd. Det har ingenting att göra med skuldförhållandet
              i sig.
            </seg>
          </u>
          <note type="speaker" xml:id="i-d1554826c36e90fb-0">
            Anf. 155 MARIANNE BERG (v) replik:
          </note>
          <u who="marianne_berg_ec3bb4" xml:id="i-5164119ad827b9e7-0" next="cont">
            <seg xml:id="i-2d3b78fe3a3b66e2-0">
              Fru talman! Det är lite intressant att du har erfarenhet. Det
              har jag också tio års arbete med våldsutsatta kvinnor. Jag vet
              att det inte är så. Om kompetensen finns finns stödet. Då är dessa
              kvinnor inte benägna att gå tillbaka.
            </seg>
            <seg xml:id="i-3ec6a052027f3603-0">
              Du har erfarenhet av att de gör det. Jag säger till dig nu: Det
              är en myt!
            </seg>
          </u>
          <note xml:id="i-173953d6572e0fb1-0">
            Anf. 156 INGER RENÉ (m):
          </note>
          <u who="marianne_berg_ec3bb4" prev="cont" xml:id="i-2d482731d46e13f0-0">
            <seg xml:id="i-0adc391038d5ac90-0">
              Fru talman! Jag ska tala några minuter också på temat misshandel
              av kvinnor. Hur är det möjligt att detta kan ske år efter år,
              inte bara i Sverige utan ute i hela världen? Min sorgliga erfarenhet
              är att varhelst politiskt intresserade kvinnor träffas i världen
              har de en gemensam fråga att diskutera, nämligen våldet mot kvinnor.
            </seg>
            <seg xml:id="i-2fda7cc65ccc533b-0">
              Om vi håller oss till Sverige tycks situationen i dag se ungefär
              likadan ut som den gjorde i början av 80-talet när diskussionen
              tog fart och kvinnojourerna startade. Omfattningen av våldet tycks
              inte minska, och antalet kvinnor som dör varje år på grund av
              mäns våld mot kvinnor är ungefär detsamma. Vad vi ser är det civiliserade
              samhällets absoluta misslyckande.
            </seg>
            <seg xml:id="i-19c7c48297e79092-0">
              Jag ska under mina korta minuter uppehålla mig kring två aspekter
              på mäns våld mot kvinnor som jag tycker behandlas lite styvmoderligt
              i diskussionerna. Dels ska jag ta upp de inblandade barnens situation,
              dels ska jag ta upp situationen för den kvinna, den familj, som
              tvingas fly, flytta och leva under skyddad identitet.
            </seg>
            <seg xml:id="i-ca85452d57738e71-0">
              Låt mig ta barnens situationen först. Det sägs ofta att de allra
              flesta som slår själva har varit utsatta för våld och andra kränkningar
              som barn. Inte sällan har han vuxit upp med en alkoholiserad pappa
              som i barnens åsyn har misshandlat mamman och kanske också barnen.
              Men självklart får inte förövarnas svåra barndom hindra att han
              ställs till svars för sina handlingar och tar ansvar för sina
              gärningar. Men sedan är det lika nödvändigt, menar jag, att den
              misshandlande mannen också får behandling så att han inte ska
              återgå till sitt förkastliga beteende. Om en kvinnomisshandlare
              lämnas utan behandling tycks det vara alltför vanligt att han
              uppsöker och skapar nya offer. I dag finns behandlingsprogram
              för män, men de används enligt min mening alltför sällan eller
              i alltför liten omfattning.
            </seg>
            <seg xml:id="i-2f05cbac1efcf909-0">
              Lika viktigt som det är att behandla gärningsmannen är att barn
              som har varit åsyna vittnen till misshandel får behandling så
              att de inte ärver sin pappas beteende. Forskning har visat att
              det är skadligt för barn och det är väl egentligen inte överraskande
              att se på när den ena föräldern gravt förnedrar den andra. Sådana
              upplevelser kan alltså skapa nya förövare, och vi får en våldsspiral
              utan slut.
            </seg>
            <seg xml:id="i-b0b2d256ab41c9fb-0">
              Det första jag vill ta upp är alltså att ett samhälle som inte
              klarar att skydda sina medborgare måste ställa upp med stöd, hjälp
              och behandling till den misshandlade kvinnan men också, och det
              är nog så viktigt, till barnen.
            </seg>
            <seg xml:id="i-e973a7fcf74590e0-0">
              Den andra aspekten som jag vill lyfta fram handlar om den familj
              som utsätts för upprepat våld och där samhällets tillkortakommande
              till slut får resultatet att kvinnan och eventuella barn måste
              flytta, få skyddad identitet och skapa ett nytt liv något annanstans.
            </seg>
            <seg xml:id="i-c89cfa49ca39e1ba-0">
              Det är svårt att till fullo förstå vilka effekter det får att
              flytta långt bort, att inte ha kontakt med familj, släkt eller
              vänner och att bryta alla band totalt. Det handlar om att försöka
              att skaffa ett nytt jobb. Barnen ska ha nya dagis och nya skolor,
              och man ska ha en ny bostad. Listan kan göras mycket lång.
            </seg>
            <seg xml:id="i-87b95f1792a97a79-0">
              Den skyddade identiteten ger naturligtvis en frist. Men det skapar
              också problem i vardagslivet. Den listan kan också göras lång.
              Det kan handla om sådana relativt enkla saker som att skaffa ett
              kort på biblioteket eller i badhuset. Men det kan också vara betydligt
              värre problem med hyreskontrakt och bankkontakter, för att ta
              några exempel.
            </seg>
            <seg xml:id="i-83d39ba329b20427-0">
              Det finns många möjligheter där skyddade uppgifter kan läcka
              ut omedvetet, av slarv eller på grund av otillräcklig lagstiftning.
              Den lilla familjen kan då igen tvingas att flytta med alla de
              problem som följer med.
            </seg>
            <seg xml:id="i-d761d7a5c2d7618f-0">
              För att hjälpa och stödja dessa familjer menar jag att dessa
              kvinnor behöver en funktion liknande den vårdguide som vi nu diskuterar
              inom vården. Jag är medveten om att det finns handläggare inom
              Brottsoffermyndigheten som går in initialt. Men den stödfunktion
              som jag efterlyser är mer omfattande och kanske framför allt mer
              långvarig.
            </seg>
            <seg xml:id="i-5bb005889a4becea-0">
              En viktig bieffekt, om man tillsätter det som jag här kallar
              för vårdguide, är att den personen kan vara kunnig på området
              inte bara när det gäller att stödja och hjälpa den misshandlade
              kvinnan. Den personen kan också vara kunnig på området skyddad
              identitet. En sådan person med kunskap och erfarenheter kan minimera
              risken att skyddet brister kring kvinnan.
            </seg>
            <seg xml:id="i-9afbcdeb23a21d22-0">
              Sammanfattningsvis efterlyser jag stöd och behandling för barn
              i familjer där en kvinna har misshandlats, och jag efterlyser
              en vårdguide som stöd för den misshandlande kvinnan och hennes
              familj.
            </seg>
          </u>
          <note xml:id="i-6e21bc7be04950b6-0">
            I detta anförande instämde Magdalena Andersson, Anti Avsan, Ulf
            Berg, Hillevi Engström och Anna König Jerlmyr (alla m).
          </note>
          <note type="speaker" xml:id="i-293303885859abf2-0">
            Anf. 157 EGON FRID (v) replik:
          </note>
          <u who="egon_frid_c86215" xml:id="i-24d418d005e9ec4e-0" next="cont">
            <seg xml:id="i-fb256fbdd4e65079-0">
              Fru talman! I detta anförande gör Inger René på samma sätt som
              Hillevi Engström en helt riktig problembeskrivning. Men ni måste
              ställa er nästa fråga: Vad kostar det för samhället och kommunen
              att stå för det stödet?
            </seg>
            <seg xml:id="i-8d3c4fd06e607cd6-0">
              Det krävs enorma satsningar på den generella välfärden för att
              ha stödet till barnen, de utsatta kvinnorna, brottsoffren och
              till männen, som är i övervikt när det gäller att begå brotten,
              i deras rehabilitering.
            </seg>
            <seg xml:id="i-4d1f11529d020bcc-0">
              Det behövs satsningar för den förebyggande verksamheten ute i
              kommunerna, för möjligheterna för dömda att få sin revansch i
              samhället. Det behövs satsningar för att arbeta preventivt, förebyggande,
              och också för att upprätthålla den restriktiva drog- och alkoholpolitiken.
            </seg>
            <seg xml:id="i-a0fea7707ac1e96f-0">
              Hur kan du då medverka till de enorma skattesänkningar som kommer
              att på sikt äventyra stödet som just de grupper som du tar upp
              måste ha?
            </seg>
          </u>
          <note xml:id="i-d642e8d7f5146b83-1">
            I detta anförande instämde Mehmet Kaplan (mp).
          </note>
          <note xml:id="i-9e05f8bb653e8723-0">
            Anf. 158 INGER RENÉ (m) replik:
          </note>
          <u who="egon_frid_c86215" prev="cont" xml:id="i-0645cbb4d5f788f4-0">
            <seg xml:id="i-0b5cb4a85d305430-0">
              Fru talman! Jag ska hålla mig till det som mitt anförande handlade
              om. Det handlade om misshandlade kvinnor och barn som också lever
              i en misshandelssituation.
            </seg>
            <seg xml:id="i-63dc9b9bdfd60fe3-0">
              Det har kommit siffror på vad detta kostar den inblandade familjen
              men också vad det kostar samhället. Jag är ledsen att jag inte
              har de siffrorna med mig. Om man läser de rapporter som har kommit
              är det uppseendeväckande höga siffror det rör sig om.
            </seg>
            <seg xml:id="i-094d862dbda02004-0">
              Min tro är att om vi får friska, glada familjer som lever i harmoni
              med varandra är det en pluspost för ett samhälle.
            </seg>
          </u>
          <note type="speaker" xml:id="i-351b7008712fd4c9-0">
            Anf. 159 EGON FRID (v) replik:
          </note>
          <u who="egon_frid_c86215" xml:id="i-24d418d005e9ec4e-1" next="cont">
            <seg xml:id="i-c0a5453b9147cce0-0">
              Fru talman! Jag instämmer än en gång i din problembeskrivning.
              Vi vet och här håller jag håller med Marianne Berg som talade
              här förut att det finns ett ointresse och ett dåligt intresse
              framför allt hos många företrädare för den borgerliga majoriteten
              att satsa medel till det förebyggande stödet. Det gäller också
              stödet till utsatta barn och utsatta kvinnor via kvinnojourerna
              och sådana saker. Det är en ständig kamp för att få de resurser
              som är nödvändiga.
            </seg>
            <seg xml:id="i-db11cd73376c5ed5-0">
              Det handlar också mycket om: Hur ska man förändra problembilden
              och göra den till en annan bild, som både du och jag kan vara
              överens om att vi vill ha? Vilka satsningar gör den nuvarande
              regeringen för att ändra situationen? Jo, man drar ned den generella
              välfärden. Det gör att stödet minskar och att det blir fler utsatta
              människor. Vad har ni som regeringsföreträdare för lösning på
              detta?
            </seg>
          </u>
          <note xml:id="i-21d930a8e960e236-0">
            Anf. 160 INGER RENÉ (m) replik:
          </note>
          <u who="egon_frid_c86215" prev="cont" xml:id="i-0645cbb4d5f788f4-1">
            <seg xml:id="i-76f993f474552de3-0">
              Fru talman! Vi kan ta det allmänpolitiska stuket på din och min
              frågestund här. Du vet mycket väl att ett samhälle som har den
              arbetslöshet, den sjukfrånvaro och över huvud taget det utanförskap
              i samhället som vi har nu aldrig kommer att klara att stötta och
              hjälpa dem som verkligen behöver stöd och hjälp. Det är därför
              som alliansen lägger fram förslag för att få fler i arbete och
              därmed mer pengar att satsa på dem som verkligen behöver vårt
              stöd och vår hjälp.
            </seg>
            <seg xml:id="i-5a0adfaf17438fa9-0">
              Nu har inte frågeställaren någon repliktid kvar. Jag skulle ändå
              vilja skicka med uppmaningen: Tala med det egna partiet om de
              här frågorna, så kanske vi kan bli överens. De här frågorna har
              såvitt jag vet inte varit uppe till diskussion under den senaste
              socialdemokratiska regeringsperioden. Det vore bra om också vänsteralliansen,
              om jag får kalla det så, kan vara med båten när vi rattar just
              de här frågorna.
            </seg>
          </u>
          <note type="speaker" xml:id="i-c36c6a0846cc50d2-0">
            Anf. 161 MAGDALENA ANDERSSON (m):
          </note>
          <u who="magdalena_andersson_a0f475" xml:id="i-f8cbfd01a59da898-0">
            <seg xml:id="i-80e996bac2662baf-0">
              Fru talman! Jag vill fortsätta på samma tema. I dag är det 9
              250 personer som lever med skyddad identitet i Sverige. Det är
              1 184 av dem som har både skyddad identitet och kvarskrivning.
              Kvarskrivning betyder att adressen till den som är förföljd inte
              framgår i folkbokföringsregistret utan att man som sin adress
              har skattekontoret på den ort där man bodde tidigare.
            </seg>
            <seg xml:id="i-acb1a7e3fc4882d2-0">
              Man kan förstå att av väldigt många olika anledningar har livet
              blivit alldeles extra tungt för dem som har skyddad identitet.
              De har lämnat alla de känner. De har lämnat familjen, det eventuella
              jobb de hade och de få vänner de hade kvar. De är ensamma, alldeles
              ensamma, och ständigt rädda och ständigt oroliga.
            </seg>
            <seg xml:id="i-8df770a474dc07a1-0">
              Det räcker inte med det. Dessutom råkar de ut för besvärliga
              och byråkratiska situationer som riskerar att röja den skyddade
              identiteten. Det kan vara precis allting. Det kan vara en okänslig
              lärare som tycker att alla i klassen ska fotograferas till skolkatalogen
              och som därmed kan tvinga familjen att bryta upp och flytta.
            </seg>
            <seg xml:id="i-2bade93dfb99db7e-0">
              Det han handla om att barnen inte får ut några betyg eftersom
              de egentligen, enligt alla papper, inte ens går på skolan. När
              de inte får några betyg kan de inte söka vidare till en annan
              utbildning eller till högskolan, eftersom Ladoksystemet är offentligt.
            </seg>
            <seg xml:id="i-b522452144b05075-0">
              Det kan handla om att det inte går att få tillbaka sjukresekostnader,
              eftersom de bor på annan adress än den som är angiven. Det är
              oändligt många problem.
            </seg>
            <seg xml:id="i-5dc9866b256cbbcf-0">
              Skyddad identitet och kvarskrivning skapar dessutom en näst intill
              omöjlig situation för den som är vuxen när det gäller att ha ett
              normalt arbete. I dag är allt från skatter och försäkringar till
              företagsläkare och fackförbund kopplat till anställningen. Starta
              eget företag går inte, eftersom Bolagsverket är undantaget sekretesslagen.
            </seg>
            <seg xml:id="i-65ac3927c3ec7b7c-0">
              Försörjningen blir näst intill alltid helt avhängig socialtjänsten.
              Det får en annan följd, nämligen att de kommer att få lägsta tänkbara
              pension, eftersom socialbidrag inte är pensionsgrundande. Problemen
              är ändlösa. Jag förstår de kvinnor som lever under sådana här
              förhållanden och som tycker att både samhället och rättsstaten
              har lämnat dem vind för våg utan spelregler och utan instruktion
              till medspelarna.
            </seg>
            <seg xml:id="i-fb1e53863faff79c-0">
              Inom vården förbereder nu alliansregeringen ett införande av
              just sådana här vårdguider som Inger René talade om, som ska finnas
              till för personer med multiproblem. De har uppgiften att hjälpa
              patienten och bevaka hennes rättigheter och hjälpa till att identifiera
              och formulera behov av vård och omsorg. De här vårdguiderna ska
              dessutom bistå den enskilde i kontakterna med olika myndigheter
              och med andra leverantörer.
            </seg>
            <seg xml:id="i-e3a7438ed4ec9a00-0">
              Fru talman! Jag önskar att det fanns något liknande för alla
              de kvinnor som lever med skyddad identitet, att det fanns en person
              som de kunde kontakta när problemen uppstår. Det är en annan form
              av vårdguider, och de ska bara vara till för de här personerna,
              som har skyddad identitet. Jag skulle vilja kalla dem för skyddsänglar.
              De här skyddsänglarna ska finnas centralt placerade vid någon
              myndighet, och de ska ha som uppgift att vara det bollplank och
              det stöd som många saknar och behöver. De ska vara vägvisare åt
              de personer som lever med skyddad identitet och också vara de
              som hjälper till och bistår i kontakter med olika myndigheter
              eller institutioner när man får problem.
            </seg>
            <seg xml:id="i-2d5830d3c08fa96a-0">
              Det här behövs, fru talman. Det behövs i början, vid uppbrottet,
              när man bryter upp. Men det behövs också sedan, kanske efter flera
              år när nya problem har uppstått som man inte alls kunde tänka
              sig tidigare.
            </seg>
            <seg xml:id="i-f0391a277dbd5c80-0">
              Jag tycker, fru talman, att alla kvinnor som lever under skyddad
              identitet ska kunna veta att det alltid finns någon någonstans
              som man kan vända sig till. Det ska vara en myndigheternas egen
              auktoriserade skyddsängel som de kan vända sig till i de här utsatta
              situationerna, i början vid uppbrottet men också efter två år,
              efter sju år, när det finns risk att deras egen eller barnets
              identitet kommer att avslöjas, när det krånglar med myndigheter
              eller när samhällets olika grenar inte förstår att hantera en
              person som inte ens har ett bibliotekskort.
            </seg>
            <seg xml:id="i-cf383224b341ec4e-0">
              Regeringen har glädjande nog aviserat att man har för avsikt
              att göra en handlingsplan för att bekämpa mäns våld mot kvinnor.
              Där finns nu alla möjligheter att föreslå ett införande av auktoriserade
              skyddsänglar, som ett komplement till alla andra skyddsåtgärder
              för personer som lever med skyddad identitet. Man har möjlighet
              att införa någonting som kan göra ett outhärdligt liv möjligt
              att leva.
            </seg>
          </u>
          <note xml:id="i-96f48e1e0dfed1d9-0">
            I detta anförande instämde Anna König Jerlmyr och Inger René
            (båda m).
          </note>
          <note type="speaker" xml:id="i-4c19e10c90a70c67-0">
            Anf. 162 ANNA KÖNIG JERLMYR (m):
          </note>
          <u who="anna_konig_jerlmyr_fc5094" xml:id="i-8a8efe227db58acd-0">
            <seg xml:id="i-d03d2f519505f895-0">
              Fru talman! Kära riksdagskolleger! Politiken för mig ska vara
              begränsad men stark på de områden där det behövs ett politiskt
              inflytande. En av statens absolut viktigaste uppgifter är att
              trygga människors säkerhet, men vi kan konstatera att den uppgiften
              sedan tidigare inte har uppfyllts och att framför allt kvinnor
              i dag inte har haft den rättstrygghet som de har rätt till.
            </seg>
            <seg xml:id="i-790fdb3ce8f893a2-0">
              Jag vill i dag framför allt lyfta fram det stora samhällsproblemet
              med våldtäkter. Vi kan se att det finns stora behov av att minska
              ökningen av de här brotten. Låt mig framföra några exempel!
            </seg>
            <seg xml:id="i-61110a785317f290-0">
              Under de senaste tio åren har antalet sexualbrott ökat med knappt
              60 %. Enligt Brottsförebyggande rådet handlar det troligtvis om
              två orsaker, dels att anmälningsbenägenheten ökar, dels att den
              faktiska brottsligheten också ökar.
            </seg>
            <seg xml:id="i-95b17e27d8852379-0">
              Våldtäkterna utgör knappt en tredjedel av antalet anmälda sexualbrott.
              Och en av tio anmälda våldtäkter leder till åtal, vilket är ett
              oacceptabelt litet antal. Jag kan också konstatera att många anmälda
              våldtäkter inte leder till påföljd, och vi kan se att många utredningar
              läggs ned i brist på bevis. Det har också att göra med att det
              fattas stora resurser i utredningsarbetet.
            </seg>
            <seg xml:id="i-627299a998f4a7de-0">
              Rädslan för att bli utsatt för våldtäkt begränsar kvinnors liv,
              och vi kan se att fler och fler kvinnor vittnar om en otrygghet
              när de går ut efter mörkrets inbrott. Vi kan också se att det
              är flera kvinnor som blir våldtagna inom hemmets väggar.
            </seg>
            <seg xml:id="i-1d3dd613534db64b-0">
              En rad problem har lyfts upp, men det räcker inte att enbart
              diskutera problem, utan vi politiker har också en skyldighet att
              föra fram lösningar och förslag till åtgärder för att motverka
              de här problemen.
            </seg>
            <seg xml:id="i-d403299ab09df8a6-0">
              Det är glädjande och ytterst välkommet att den här regeringen
              budgeterar den största satsningen någonsin på polisen. Sammantaget
              tillförs rättsväsendet 1 ½ miljard nästa år. Regeringen tillför
              25 miljoner till Åklagarmyndigheten för att ge möjlighet att skapa
              en effektivare organisation med en högre lagföring. Samtidigt
              förstärks också arbetet i kvinnojoursverksamheterna med 20 miljoner
              kronor, och nationellt centrum för mäns våld mot kvinnor tillförs
              16 miljoner kronor per år.
            </seg>
            <seg xml:id="i-97c2b187f4ec9006-0">
              Regeringen har också aviserat att man ska ta fram en handlingsplan
              för att bekämpa mäns våld mot kvinnor. Handlingsplanen ska enligt
              regeringen handla om en rad olika åtgärder för att förebygga och
              motverka mäns våld mot kvinnor. Bland annat ska insatser riktas
              mot att öka kunskaperna inom polis- och domarkår. Jag tror att
              det är viktigt att regeringen också beaktar arbetet med att öka
              kunskaperna i skolan och i lärarutbildningen, eftersom det är
              i den unga åldern som värderingar och normer fastställs. Det förebyggande
              arbetet i skolan måste också ses som en naturlig del i arbetet
              med att förebygga våld mot kvinnor.
            </seg>
            <seg xml:id="i-8730421e62c541b3-0">
              Jag vill vidare framföra vikten av att liknande handlingsplaner
              också tas fram när det gäller arbetet med hur vi kan minska antalet
              sexualbrott, som våldtäkter. Vi måste arbeta med att minska antalet
              våldtäkter i hemmet, men vi måste också se till att minska antalet
              våldtäkter som sker i utomhusmiljö.
            </seg>
            <seg xml:id="i-14f9f91ef27b9e0c-0">
              Min förhoppning är just att vi kan få ett brett samarbete kring
              hur vi kan ta fram konkreta åtgärder för att öka tryggheten för
              kvinnor. Jag skulle vilja se att den här regeringen sätter våld
              mot kvinnor och våldtäktsbrott högt upp på den politiska agendan
              och uttalar en tydlig målsättning att antalet anmälda våldtäkter
              under den här mandatperioden ska minska i antal.
            </seg>
            <seg xml:id="i-a59cb94b7676e28f-0">
              Sammantaget har jag en förhoppning om att vi under den här mandatperioden
              kan se flera handlingsplaner, som också berör sexualbrott mot
              kvinnor, där riksdag och regering tillsammans med experter, kvinnojourer
              och myndigheter kan arbeta tillsammans för att hitta åtgärder.
            </seg>
            <seg xml:id="i-c348e0e51e9e3bea-0">
              Det kan vara en översyn när det gäller hur flera akutmottagningar
              för våldtagna kan införas runtom i landet. Vi kan ju se det framgångsrika
              exemplet med den våldtäktsmottagning som finns på Södersjukhuset
              i Helsingfors. Vi kan också behöva en översyn av hur våldtäkter
              kan anmälas, utredas och lagföras. Jag har till exempel själv
              väckt en motion om att införa en brottsutredningsgaranti.
            </seg>
            <seg xml:id="i-385a05f2ae9762ef-0">
              Det är viktigt att samtliga som döms för våldtäktsbrott garanteras
              vård och behandling. Jag tycker också att det är viktigt att regeringen
              tillsätter ett ökat antal sexualbrottsutredare inom ramen för
              satsningarna på rättsväsendet.
            </seg>
            <seg xml:id="i-fb145280056be31f-0">
              Det här är några konkreta åtgärder som jag hoppas kan bli verklighet.
              Jag är övertygad om att det kommer att leda till en bättre rättstrygghet
              för kvinnor som utsätts för sexualbrott.
            </seg>
            <seg xml:id="i-f2f52f793f31cf00-0">
              Jag vill slutligen framföra att det varje dag anmäls sju våldtäkter
              i Sverige, och det är sju för många. Min förhoppning är att vi
              under de kommande fyra åren minskar antalet våldtäktsbrott, och
              jag ser med tillförsikt fram emot regeringens fortsatta arbete
              med att motverka och förebygga brott.
            </seg>
          </u>
          <note xml:id="i-38e460ead9ea0b13-0">
            I detta anförande instämde Magdalena Andersson och Inger René
            (båda m) samt Annie Johansson (c).
          </note>
          <note type="speaker" xml:id="i-0870c4bd3129bb3d-0">
            Anf. 163 ANTI AVSAN (m):
          </note>
          <u who="anti_avsan_5d499f" xml:id="i-e60ed6d7c3b67f67-2">
            <seg xml:id="i-2b1f21c625b286c6-0">
              Fru talman! Ett välfungerande rättsväsende består av ett antal
              olika delar. En viktig och fundamental del av rättsväsendet utgörs
              av domstolarna.
            </seg>
            <seg xml:id="i-6236dbe55bf62c1b-0">
              I Sverige har domstolarna under en lång följd av år i praktiken
              behandlats som statliga förvaltningsmyndigheter, detta trots att
              ett grundfundament i varje rättssamhälle är att upprätthålla balansen
              mellan den lagstiftande, den verkställande och den dömande makten,
              det vill säga mellan riksdag, regering och domstolar.
            </seg>
            <seg xml:id="i-ebce54d5ef368b4b-0">
              I Sverige har domstolarna under alltför lång tid fört en tynande
              tillvaro.
            </seg>
            <seg xml:id="i-bec0ae5b4fca5258-0">
              Sedan 1999 har regeringen fastställt verksamhetsmål för tingsrätterna,
              länsrätterna, hovrätterna och kammarrätterna. Dessa verksamhetsmål
              har avsett omloppstider och balanser för olika målkategorier.
            </seg>
            <seg xml:id="i-3677a73a79a5470a-0">
              Verksamhetsmålen har satts upp ensidigt och successivt höjts
              kvantitativt. I budgetarbetet har måluppfyllelsen kopplats till
              tilldelningen av medel. Detta har skett i en budgetprocess där
              medelstilldelningen, via Domstolsverket, har ägt rum på grundval
              av beräkningar som inte i tillräcklig grad har tagit hänsyn till
              målens svårighetsgrad, komplexitet eller andra verklighetsanknutna
              förhållanden. Att vissa resursförstärkningar inom polis och åklagarmyndigheter
              har lett till ökad arbetsbelastning i domstolarna framstår som
              självklart men har trots detta många gånger endast lett till besparingar.
            </seg>
            <seg xml:id="i-fe593ca84e61317e-0">
              När det gäller de allmänna domstolarna, där arbetsläget och belastningen
              enligt färska undersökningar är klart högre än inom de allmänna
              förvaltningsdomstolarna, talas det mycket om brottmål. Vad som
              däremot ofta glöms bort i debatten är alla andra mål- och ärendetyper
              som förekommer. Inströmningen av tvistemål och ärenden kan bero
              på en mängd olika omständigheter och utgör ingenting som domstolarna
              själva kan påverka. Trots detta är kravet naturligtvis att alla
              inkomna mål och ärenden måste handläggas och avgöras inom rimlig
              tid.
            </seg>
            <seg xml:id="i-eeea65d303a7ba60-0">
              Jag menar att den tidigare av den socialdemokratiska regeringen
              förda politiken allvarligt har inverkat på förutsättningarna för
              de anställda i domstolarna att kunna utföra sitt arbete på ett
              rimligt sätt och därmed också påverkat rättsskipningen som sådan.
              I alltför många fall har kraven på avverkningstakt haft en påtagligt
              negativ inverkan och sänkt de krav som rimligen måste ställas
              på kvaliteten i den dömande verksamheten, även om domare och andra
              anställda i domstolarna har gjort allt för att utifrån sin egen
              förmåga klara arbetet där statsmakterna i övrigt har svikit.
            </seg>
            <seg xml:id="i-7a0c4d39b342c053-0">
              Fru talman! Jag ser med tillförsikt och positiv förväntan fram
              mot att förhållandena ska bli bättre med den nya regeringen.
            </seg>
            <seg xml:id="i-2755c812566bbf36-0">
              I regeringsförklaringen har det uttalats att rättssamhället måste
              återupprättas. I detta ligger inte bara att enskilda människors
              rimliga krav på upplevd och faktisk trygghet i högre grad ska
              tillgodoses bland annat genom polisens arbete utan också att rättssamhällets
              grundläggande principer och funktioner ska garanteras genom välfungerande
              domstolar. Detta berörs också i budgetpropositionen där det sägs
              att det krävs just välfungerande och oberoende domstolar för att
              förtroendet för rättsstaten ska upprätthållas.
            </seg>
            <seg xml:id="i-3dbe6541470c6393-0">
              Den nya regeringen har härutöver i budgetpropositionen tillkännagett
              att den avser att återkomma till riksdagen om hur domstolarna
              ska kunna möta den ökade belastningen. Regeringen avser också
              att initiera en utvärdering av de senaste årens organisationsförändringar
              och uttalar att inga genomgripande förändringar ska göras utan
              helhetsperspektiv, debatt eller politisk förankring.
            </seg>
            <seg xml:id="i-88d7c178ed912595-0">
              En annan viktig aspekt är att Domstolsverket tidigare har ställt
              krav på enskilda domstolars inre organisation för att tilldela
              ytterligare budgetmedel i syfte att klara balansproblem. I sådana
              fall har den inre organisationsformen varit viktigare än det avsedda
              resultatet att minska målbalansen. Den nya regeringen har uttalat
              att domstolarna i allt större utsträckning själva ska avgöra hur
              det inre arbetet i domstolen ska organiseras och att det är viktigt
              att säkerställa att en strävan efter effektivitet inte äventyrar
              rättssäkerheten.
            </seg>
            <seg xml:id="i-8cb8f5daa53889e9-0">
              Fru talman! I Norge och i Danmark är motsvarigheterna till Domstolsverket
              direkt underställda riksdagen med en särskild budgetreglering.
              Det betyder att domstolarna i våra grannländer liksom i väldigt
              många andra demokratiska stater har en högre grad av oavhängighet
              än här i Sverige. Det är bra att regeringen har förutskickat att
              Domstolsverkets roll i förhållande till domstolarna bör övervägas.
            </seg>
            <seg xml:id="i-2d8f8b025f583839-0">
              Jag konstaterar att starka och välfungerande domstolar utgör
              grunden för en stabil demokrati och för rättsstatens bestånd och
              en garant för den enskilda människans frihet och möjlighet att
              få upprättelse, om så behövs mot själva staten. Det är därför
              det är så viktigt att domstolar tillåts vara oberoende och tillåts
              verka under acceptabel arbetsbelastning.
            </seg>
          </u>
          <note xml:id="i-e4b7eff620aec5f8-0">
            I detta anförande instämde Ulf Berg, Hillevi Engström och Anna
            König Jerlmyr (alla m).
          </note>
          <note type="speaker" xml:id="i-c5074aef3642dfca-0">
            Anf. 164 ULF BERG (m):
          </note>
          <u who="ulf_berg_ddcf6d" xml:id="i-af974192daa9411a-0" next="cont">
            <seg xml:id="i-49c04a1e1b6a1e0e-0">
              Fru talman! Det är inte så lätt att komma sist när vi har debatterat
              de här ämnena. Det har sagts mycket klokt. Så det kan bli en viss
              upprepning. Men jag skulle vilja ta upp och belysa vikten av ett
              väl fungerande rättssamhälle och då speciellt tryggheten som jag
              tycker är en rättighet som alla i vårt samhälle ska ha. Men det
              fungerar tyvärr inte så i dag.
            </seg>
            <seg xml:id="i-910929d5ec6d8aa6-0">
              Trygghet är väldigt brett naturligtvis. Det handlar om trygghet
              i skolan, rätten att få inhämta kunskaper, att få vara den man
              är. Det är viktigt att känna trygghet oavsett om man är född i
              Sverige eller inte, oavsett sexuell läggning. Ja, listan kan man
              göra väldigt lång, men jag ska hålla mig till vikten av att det
              finns en väl fungerande polis och den typen av trygghet.
            </seg>
            <seg xml:id="i-87cd5107efcba68e-0">
              I dag ställs krav på räddningstjänsten att man inom en viss tid
              ska påbörja en släckning om grannens utedass brinner. Däremot
              om det pågår ett våldsbrott någonstans i Sverige finns inte motsvarande
              krav på en snabb polisinsats. Det kan man fundera över.
            </seg>
            <seg xml:id="i-8e947abf5b141514-0">
              För tio år sedan skulle svensk polis bli en närpolis. Jag påstår
              i dag att den reformen absolut inte blev lyckad. I dag är nog
              polisen mer fjärrstyrd än vad den någonsin har varit.
            </seg>
            <seg xml:id="i-0a9c1e6e28335995-0">
              Hillevi Engström var inne på det här, vad som händer när polisen
              inte fungerar. Jag tror att det i dag hemma i min kommun Avesta
              i Dalarna blir offentligt att företagare bildar en bevakningsförening
              för att man tycker att polisen misslyckas.
            </seg>
            <seg xml:id="i-d43319410198d6b8-0">
              Vi har krogrelaterat våld som är ganska vanligt. Vi vet att det
              finns jättebra exempel runtom i Sverige där man har jobbat specifikt
              och där man har kunnat sänka det krogrelaterade våldet med upp
              till 30 %.
            </seg>
            <seg xml:id="i-aa84db5e56a39a1b-0">
              Min erfarenhet som polis är att lagen om omhändertagande av berusade
              personer kanske inte är en så riktigt bra vårdlag, men jag konstaterar
              i varje fall en sak, att tendensen att vilja boxas brukar avta
              väldigt kraftigt på de fyra fem timmar som man brukar förvaras
              i en cell. Det är också något att tänka på. Om vi har den polisiära
              närvaron så att vi kan se till att omhänderta människor som är
              berusade kanske vi kan undvika en misstänkt våldsbrottsling och
              att det blir en målsägare.
            </seg>
            <seg xml:id="i-c14125c76b2dbf8d-0">
              Men jag ser positivt på det här tack vare att vi genom alliansen
              kan se en vändning. Det tillförs 875 miljoner 2007 och 495 miljoner
              2008 till polisen. Det tycker jag är väldigt bra. Vi har mött
              en debatt här i dag om att vi inte kan göra allt på en gång, men
              det är ändå som om någon har bott i en fastighet i tolv år utan
              att renovera det minsta. Det tar ett litet tag innan man kan se
              till att det fungerar på alla områden.
            </seg>
            <seg xml:id="i-197310f0b006e1a4-0">
              Det har lovats från tv-soffor och annat att det ska bli fler
              poliser. I Dalarna blev det faktiskt fler ska jag erkänna. 0,94
              stycken blev det 2005 jämfört med 2004. Jag vet inte riktigt hur
              0,94 poliser ser ut när de åker ut i en polisbil, men det får
              väl bli något annat nu, hoppas jag, så att det verkligen blir
              fler poliser ute.
            </seg>
            <seg xml:id="i-4bfa62720e285770-0">
              Man kan göra det enkelt för sig och säga att det här ska lösa
              alla problem. Det tror inte jag. Jag tror att det gäller att man
              verkligen jobbar för att klara ut brott och skapar trygghet med
              sin närvaro på gator och torg. Frånvaro av polis skapar otrygghet.
            </seg>
            <seg xml:id="i-9bc93813a396723e-0">
              En annan del som jag tror är viktig är ledarskapet. Det finns
              skäl att fundera över hur morgondagens polischefer ska rekryteras.
              Ett gott ledarskap är en förutsättning för en väl fungerande organisation.
              Det handlar också om en utvärdering som är värd namnet. Det gäller
              hela tiden att följa upp och se att verksamheten är effektiv.
              Det är speciellt viktigt i en verksamhet som polisens som är ett
              monopol och ska så förbli. Nollvisionen i New York är ett bra
              exempel på en väl fungerande polisverksamhet som ständigt utvärderas
              och där man hela tiden försöker bli bättre.
            </seg>
            <seg xml:id="i-c6b8e98a3dbf1354-0">
              Det krävs även samverkan mellan alla aktörer som jobbar för ett
              tryggare samhälle. Kommunernas ansvar för goda resultat i skolan
              och socialtjänsternas insatser för människor som behöver stöd
              för att kunna stå på egna ben är bara ett par exempel på detta.
              Många gånger är det polisen som nystar upp ungdomsgäng, och i
              och med detta kan sociala nätverk runt dessa ungdomar starta sitt
              arbete ofta med mycket gott resultat om åtgärder sätts in i tid.
              Detta förutsätter dock en polis som har resurser att klara upp
              begångna brott.
            </seg>
            <seg xml:id="i-acafe663479f640b-0">
              Det finns även anledning att nämna kriminalvården, som vi varit
              inne på tidigare i dag. Det är otroligt viktigt att vi har en
              kriminalvård som är värd namnet och att det verkligen finns en
              vård så att de som kommer ut har en bra möjlighet att kunna gå
              vidare till ett liv utan kriminalitet. Då får vi naturligtvis
              inte heller låta missbruk fortgå på våra fängelser.
            </seg>
            <seg xml:id="i-675a2e1acc6e066d-0">
              Med anledning av det jag nu sagt, fru talman, känns det i dag
              bra att alliansens budget även innehåller tydliga krav på förbättringar
              av det brottsförebyggande arbetet samt på att effektivisera den
              brottsutredande verksamheten. Detta innebär att Sveriges riksdag
              i och med alliansens budget skapar nödvändiga grundförutsättningar
              för en ökad trygghet.
            </seg>
            <seg xml:id="i-6a06deb043b45530-0">
              Det finns många utmaningar i att skapa ett tryggare samhälle,
              men det finns många som vill verka i den riktningen. Kan vi förhindra
              fall genom våra skyddsnät, ett fall som ofta leder till kriminalitet
              kombinerat med missbruk, är vi alla vinnare, men de största vinnarna
              är de som slipper falla genom nätet.
            </seg>
          </u>
          <note xml:id="i-b9be5b11919ab47c-0">
            I detta anförande instämde Anti Avsan, Helena Bouveng, Hillevi
            Engström och Anna König Jerlmyr (alla m).
          </note>
          <u who="ulf_berg_ddcf6d" prev="cont" xml:id="i-0b5891f2c24cdc36-0">
            <seg xml:id="i-e6c88872c50a5c47-0">
              Skola, utbildning och forskning
            </seg>
          </u>
          <note type="speaker" xml:id="i-fe519a035f5b461c-0">
            Anf. 165 MARIE GRANLUND (s):
          </note>
          <u who="marie_granlund_2a02ae" xml:id="i-892c184a9b0dd7e1-0">
            <seg xml:id="i-555c7370fecad41a-0">
              Fru talman! Sverige är ett litet och extremt konkurrensutsatt
              land. Vi valde tidigt en väg för en öppen ekonomi, och det har
              bidragit till att vi i dag har världens mest konkurrenskraftiga
              industrier med hög produktivitet och högt förädlingsvärde per
              arbetad timme. Det har samtidigt skapat bra reallöner och en ekonomisk
              grund för ett välfärdssamhälle med offentlig service i världsklass
              och ett generellt trygghetssystem som skapar förutsättningar för
              förnyelse och förändring.
            </seg>
            <seg xml:id="i-8590dda3f9b48cf0-0">
              Satsningar i utbildning, forskning och vuxenutbildning har därför
              varit centrala i den socialdemokratiska ekonomiska politiken.
              Alla, inte bara några, måste få grund för ett livslångt lärande.
              Därför har vi under åren gjort stora satsningar i grundskolan
              för att skapa en kunskapsskola för alla barn oavsett social och
              kulturell bakgrund. En ny gymnasieskola har introducerats med
              en modern lärlingsutbildning och med särskilda satsningar på att
              höja kvaliteten i yrkesutbildningen och göra den anpassad till
              ett modernt arbetslivs höga krav på både yrkeskunnande och generella
              kompetenser såsom goda kunskaper i svenska, engelska och matematik.
              Högskolan har byggts ut kraftigt för att kunna matcha svenskt
              näringslivs efterfrågan på högutbildad arbetskraft. Samtidigt
              har stora satsningar gjorts på vuxenutbildningsområdet för att
              ge dem som i dag befinner sig i arbetskraften möjlighet att förnya
              sina kunskaper och uppdatera sin kompetens.
            </seg>
            <seg xml:id="i-b9180fe509f0f02b-0">
              Samtliga dessa satsningar avbryts nu med omedelbar verkan av
              den nya borgerliga alliansregeringen. Den socialdemokratiska regeringens
              satsningar på att förbättra svenska och matematik i de tidiga
              åldrarna i grundskolan genomförs inte. Den nya lärlingsutbildningen,
              som skulle ha startat hösten 2007, skjuts på en osäker framtid.
              Förnyelsen av yrkesutbildningen stoppas, och i stället aviseras
              en kraftig sänkning av kompetens- och kunskapsnivån för de ungdomar
              som valt yrkesinriktad gymnasieutbildning. Utbyggnaden av högskolan
              stoppas, vilket innebär att andelen högskoleutbildade drastiskt
              kommer att skäras ned till följd av de stora ungdomskullar som
              nu närmar sig högskoleåldern. All form av vuxenutbildning, såväl
              inom utbildningsväsendet som i arbetsmarknadspolitiken, får nu
              utstå mycket kraftiga nedskärningar. Den socialdemokratiska regeringens
              mål att höja de offentliga anslagen till forskning med 1 % av
              bnp har också raderats ut i alliansens första budget.
            </seg>
            <seg xml:id="i-81defb7b4978178c-0">
              Fru talman! Denna stoppolitik på utbildningsområdet är djupt
              olycklig för Sverige och svenskt näringslivs konkurrenskraft.
              Samtidigt är den inte så förvånande. Den är i konsekvens med den
              nya ekonomiska strategi som alliansen slagit in på. Jobbpolitiken
              visade sig vara låglönejobbpolitik. Sänkta ersättningsnivåer i
              a-kassan och stimulanser till lågproduktiva tjänstesektorer ska
              nu skapa press på lönerna. De nya jobben ska komma i låglönejobb
              med lågt kunskaps- och kompetensinnehåll. Med den ekonomiska och
              politiska strategin behövs det självklart inte kunskaper i svenska,
              engelska och matte till alla LO-arbetare. Med den strategin räcker
              det med att ett fåtal får del av högskoleutbildning. Med en sådan
              vision om var de nya jobben skapas behövs det självklart heller
              ingen vuxenutbildning. Återvändsgränder i utbildningssystemet
              blir inget problem. Det räcker med mer piska för att tvinga de
              arbetslösa att ta låglönejobben. Lågutbildade ska förbli lågutbildade.
              Tyvärr föddes de inte i rätt familj. De ska ju ändå bara ta jobb
              som inte kräver mer utbildning.
            </seg>
            <seg xml:id="i-9b049d172c785d0f-0">
              Detta är inte bara en mänskligt djupt orättfärdig politik som
              innebär att många människor hänvisas till ett liv med sämre livschanser;
              det är också en ekonomisk politik och en utbildningspolitik som
              riskerar att föra Sverige in i en mycket riskabel spiral där vi
              inte längre klarar att konkurrera på den globala marknaden utan
              hänvisas till lågkvalitativa låglönejobb i vår egen hemmamarknad.
              Med en sådan låglönepolitik går det inte heller att uppehålla
              ett högt skattetryck, och därför kommer också välfärdssamhället
              att urholkas. Vi får just det systemskifte som Moderaterna och
              alliansen förnekade i valrörelsen men som nu genomförs genom en
              ny låglönepolitik och en ny utbildningspolitik där kunskaper ska
              vara förbehållna bara ett fåtal.
            </seg>
            <seg xml:id="i-8f490c4e3b1f0fd0-0">
              Vi socialdemokrater säger i stället att det är trygga människor
              som vågar och att alla ska med, inte bara några.
            </seg>
          </u>
          <note type="speaker" xml:id="i-bae4c16040f59f41-0">
            Anf. 166 MATS GERDAU (m) replik:
          </note>
          <u who="mats_gerdau_320eeb" xml:id="i-668869546be5a06e-2">
            <seg xml:id="i-7f11116a9d8519fd-0">
              Fru talman! Det var intressant att lyssna på detta anförande
              av den nya skolpolitiska talesmannen för Socialdemokraterna. Det
              andades inte direkt någon självkritik eller att det finns några
              brister eller problem i den svenska skolan, som Socialdemokraterna
              har haft ansvar för i alla fall de senaste tolv åren.
            </seg>
            <seg xml:id="i-b571a726201e6861-0">
              Än mer intressant var det att läsa Robert Noords artikel förra
              veckan i Dagens Nyheter där han sade att Socialdemokraterna måste
              tänka om i skolpolitiken, ta avstånd från flumskolan, bejaka betyg
              och tuffare utvärderingar och sluta skylla på dåliga sociala förutsättningar.
            </seg>
            <seg xml:id="i-13a36357e813c254-0">
              Han är alltså socialdemokratisk ordförande i barn- och ungdomsnämnden
              i Haninge utanför Helsingfors, en kommun som har riktigt dåliga
              resultat i skolan.
            </seg>
            <seg xml:id="i-792c00c51bc11b25-0">
              Delar Marie Granlund hans uppfattning att det behövs ett nytänkande
              i skolpolitiken, eller är det mer av samma sak vi behöver i Sverige?
            </seg>
          </u>
          <note type="speaker" xml:id="i-ce071aca8a3d332c-0">
            Anf. 167 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-1">
            <seg xml:id="i-942438eb6a874f76-0">
              Fru talman! Jag delar synpunkten att allting inte är bra i svensk
              skola. Jag tycker dock att det är väldigt allvarligt om man tar
              detta till intäkt för att man vill ha ett skifte till ett helt
              annat system inom skolan. Vi tror inte att piska är det bästa
              för barn. Vi tror inte heller att det blir ett bättre samhälle
              av att man stoppar det livslånga lärandet, att färre människor
              får möjlighet till högskoleutbildning och att en hel generation
              ungdomar nu missar möjligheten till ny kvalificerad yrkesutbildning.
              Vi tror inte heller att det blir bättre av att det är en återvändsgränd
              att gå ett yrkesinriktat program om man sedan vill studera vidare.
              Vi tror inte heller att det är bra att man tar bort 25:4-villkoren
              för att studera på högskolan.
            </seg>
            <seg xml:id="i-43c0f763128ccfa8-0">
              Vi tycker att man måste satsa på de områden som är de absolut
              viktigaste i skolan, och det är områdena läsa, skriva och räkna.
            </seg>
          </u>
          <note type="speaker" xml:id="i-10818efe81b229f9-0">
            Anf. 168 MATS GERDAU (m) replik:
          </note>
          <u who="mats_gerdau_320eeb" xml:id="i-668869546be5a06e-3">
            <seg xml:id="i-355c49430246c993-0">
              Fru talman! Min fråga gällde hur Marie Granlund ställer sig till
              de förslag som Robert Noord från Haninge har väckt, nämligen om
              att Socialdemokraterna borde bejaka betyg och lägga ned den striden
              och om att göra upp med flumskolan helt och hållet och mer satsa
              på tidiga utvärderingar för att sedan sätta in stöd och hjälp
              till de elever som behöver det. Det är väldigt mycket likt den
              politik som vi i alliansen står för.
            </seg>
            <seg xml:id="i-4a911b63857b5965-0">
              Marie Granlund kommenterade inte detta utan pratade om allting
              annat. Men jag tycker att det vore rätt intressant att höra hur
              ni ställer er till betyg i lägre åldrar. Har Robert Noord helt
              fel?
            </seg>
          </u>
          <note type="speaker" xml:id="i-124578a41853f223-0">
            Anf. 169 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-2">
            <seg xml:id="i-a065744a33314afe-0">
              Fru talman! Jag har inte läst Robert Noords artikel. Möjligtvis
              är det mycket mer fråga om en Helsingforssfixering. Själv kommer
              jag inte från den delen av landet. Det kommer väl alltid att finnas
              olika åsikter inom socialdemokratin om detta.
            </seg>
            <seg xml:id="i-46cf953795a811c6-0">
              Den åsikt som vi har och det vi har slagit fast är att vi vill
              ha en skola för alla. Vi tycker att det är ganska bra att ha betygen
              som de är i dag. Vi tror inte att det gör så stor skillnad att
              ha en papperslapp och stämpla barn i ettan, tvåan, trean eller
              vad ni nu kommer fram till.
            </seg>
            <seg xml:id="i-d3d74920c2a5557e-0">
              Vad som är oerhört allvarligt är att ni när ni nu stoppar gymnasiereformen
              ser till att det betygssystem som nu finns och som är hårt kritiserat
              faktiskt kommer att vara kvar under en väldigt lång tid. Jag skulle
              vilja höra vad din synpunkt på det är.
            </seg>
          </u>
          <note type="speaker" xml:id="i-c29bc43e90c698c2-0">
            Anf. 170 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-fd9b732cac1c4a70-0">
            <seg xml:id="i-025c2a84b0dd15d1-0">
              Fru talman! Marie Granlund hade en minst sagt väldigt god syn
              på Socialdemokraternas egen utbildningspolitik. Men faktum är
              att under de senaste tio åren har kunskapssegregeringen i den
              svenska skolan ökat markant.
            </seg>
            <seg xml:id="i-421b4aadd84c275c-0">
              Vi har en grundskola där var fjärde elev inte klarar de mål som
              vi gemensamt har satt upp här i riksdagen. Vi har en gymnasieskola
              där var fjärde elev på fyra år inte klarar att ta sig igenom en
              skola som ska vara treårig. Men Marie Granlund står här och säger
              att Socialdemokraterna har drivit frågan om en grundskola för
              alla, en skola för livslångt lärande. I själva verket har man
              stått för en skola för några.
            </seg>
            <seg xml:id="i-42a52dee98099240-0">
              Kan Marie Granlund säga på vilka punkter Socialdemokraterna ska
              rannsaka sig själva och plocka fram sådant som gör att man verkligen
              får en skola för alla?
            </seg>
          </u>
          <note type="speaker" xml:id="i-7f08251741839420-0">
            Anf. 171 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-3">
            <seg xml:id="i-0451445afbbd085c-0">
              Fru talman! Jag tror att det är väldigt viktigt att hela tiden
              rannsaka sig själv och att diskutera hur skolan ska utvecklas.
              Det kommer vi att fortsätta att göra, precis som vi tidigare har
              gjort. Vi kommer också att fortsätta att anslå mer pengar så att
              man kan satsa på de elever och barn som har det absolut jobbigast.
            </seg>
            <seg xml:id="i-b11c5619ca3bfc1c-0">
              Å andra sidan: Vad blir bättre av att formera elitklasser, som
              statsråden på utbildningsområdet gått ut med? Och vad blir bättre
              av att stämpla ett barn på lågstadiet som bra eller dåligt? Vad
              blir bättre av det? Jag har inte hört några förslag från alliansen
              om hur man vill åstadkomma en bättre skola som verkligen kommer
              barnen till del och som inte bara handlar om hot och bestraffning.
            </seg>
          </u>
          <note type="speaker" xml:id="i-c8777617928055bf-0">
            Anf. 172 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-fd9b732cac1c4a70-1">
            <seg xml:id="i-f6e907d92719a211-0">
              Fru talman! Om det är någon part i denna kammare som har berättat
              hur man vill förändra och förbättra den svenska grundskolan, så
              är det Allians för Sverige. På punkt efter punkt har vi kommit
              med nya typer av åtgärder som gör elever synliga och som gör att
              elever får en ärlig chans att lyckas i skolan. En av de punkterna
              är, säger vi, att det absolut viktigaste är att tidiga insatser
              och en mer flexibel och individuellt anpassad skola samsas med
              tydliga utvärderingar och uppföljning. Vi ser att det är oerhört
              viktigt att det här går hand i hand.
            </seg>
            <seg xml:id="i-2cb35f0c1e63b51e-0">
              Men ni socialdemokrater, förutom er tidigare skolminister, har
              sagt att vi inte ska ha någon utvärdering eftersom det kan skada.
              När kommer Socialdemokraterna till insikt om att följa sin tidigare
              skolminister och säga att ni kanske också vill ha en typ av tidigare
              utvärdering så att eleven kan uppmuntras och stödjas i sitt utvecklingsarbete?
            </seg>
          </u>
          <note type="speaker" xml:id="i-0c32216ff6f633f8-0">
            Anf. 173 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-4">
            <seg xml:id="i-f777dba11e1732de-0">
              Fru talman! Jag och Socialdemokraterna tycker att det är väldigt
              viktigt med utvärdering. Men vi tror att det är en övertro på
              papperslappar i de tidiga årskurserna. Det handlar om ett samtal
              mellan elever, föräldrar och personal. Det handlar inte om att
              stämpla och sortera elever, utan det handlar om att uppmuntra
              och om att se till att sätta in åtgärder. Därför har vi i vårt
              budgetförslag med att vi ska satsa på de skolor som är mest utsatta
              och där eleverna har det absolut bökigast.
            </seg>
            <seg xml:id="i-b2e0dde9d1ad96a5-0">
              Men vad blir bättre av att ha etableringsfrihet inom förskolan
              och börja sortera, av att ha ännu fler friskolor med ökad sortering
              och av att ha elitskolor med ökad sortering och då faktiskt stänga
              ungdomars möjligheter till högre utbildning? Där har jag inte
              fått något svar.
            </seg>
          </u>
          <note type="speaker" xml:id="i-5fb8a845c748646e-0">
            Anf. 174 ULF NILSSON (fp) replik:
          </note>
          <u who="ulf_nilsson_15fa88" xml:id="i-18733d4eee4f5146-0">
            <seg xml:id="i-d860f54168a45715-0">
              Fru talman! Marie Granlund inledde sitt anförande med att räkna
              upp ett antal insatser och satsningar som Socialdemokraterna har
              gjort. Men hon utelämnade helt resultaten av Socialdemokraternas
              politik.
            </seg>
            <seg xml:id="i-84735d0603b89ca6-0">
              Under de senaste tre fyra åren har det blivit en allmän sanning
              att den svenska skolan har försämrats. Det är inte bara vi i opposition
              som klagat, utan i internationella undersökningar har Sverige
              halkat efter enligt Skolverkets utvärderingar. Läsförmågan hos
              elever i årskurs 5 till exempel är i dag sämre jämfört med hur
              det var för fem år sedan. Närmare 40 % av en årskull 20-åringar
              har inte nått upp till gymnasieskolans mål detta om man lägger
              ihop alla, även de som har hoppat av.
            </seg>
            <seg xml:id="i-a72393fa3c83329c-0">
              Min enkla men ändå rätt viktiga fråga blir därför: Vilken analys
              gör Marie Granlund varför har resultaten blivit sämre i den svenska
              skolan under de senaste fem åren?
            </seg>
          </u>
          <note type="speaker" xml:id="i-a6f8617ee9297514-0">
            Anf. 175 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-5">
            <seg xml:id="i-726eb1606f2aa065-0">
              Fru talman! Det beror nog lite grann på vilken undersökning man
              tittar på. På en del områden har det blivit sämre. På andra områden
              har det blivit väldigt mycket bättre. Det är därför som man verkligen
              måste satsa. Det gäller ju att se till att det blir bättre för
              alla. Därför vill vi satsa på just det som Folkpartiet lovade
              i valet, nämligen på detta med läsa, skriva och räkna. Det var
              en garanti som ni var ute med och som det skulle fattas beslut
              om den 16 oktober. Något sådant beslut har inte kommit. Därför
              skulle jag vilja fråga Ulf Nilsson när den satsningen kommer.
            </seg>
          </u>
          <note type="speaker" xml:id="i-1ba86be9e52c1749-0">
            Anf. 176 ULF NILSSON (fp) replik:
          </note>
          <u who="ulf_nilsson_15fa88" xml:id="i-18733d4eee4f5146-1">
            <seg xml:id="i-06e656ad747fc758-0">
              Fru talman! Jag fick inget svar på frågan om varför den svenska
              skolan har blivit sämre. Det är ett allmänt faktum utifrån internationella
              undersökningar Pisa och allt vad de nu heter och Skolverkets egen
              undersökning, så det är inte bara fråga om ett tyckande. Svenska
              elever presterar sämre på både grundskolenivå och gymnasienivå.
            </seg>
            <seg xml:id="i-ee2ca0ad403b19bb-0">
              Problemet med er socialdemokrater är att ni bara vill fortsätta
              med samma sak. Vi har identifierat problemen, nämligen att gymnasieskolan
              är alldeles för utslätad och alldeles för lite specialiserad.
              Det är alldeles för många yrkesintresserade elever som tvingas
              läsa ämnen som de faktiskt inte klarar av. På fordonsprogrammet
              i Helsingfors till exempel hoppar 50 % av.
            </seg>
            <seg xml:id="i-18d62329ebb8c776-0">
              Vad Marie Granlund anvisar är på något sätt bara samma medicin;
              den har inte hjälpt den svenska skolan under de senaste femtio
              åren. Det är skillnaden.
            </seg>
            <seg xml:id="i-f54c0cf09bd95661-0">
              Naturligtvis kommer vi att genomföra en läsa-, skriva- och räknagaranti,
              men ett datum kan vi inte ange nu.
            </seg>
          </u>
          <note type="speaker" xml:id="i-76e72e4b5dbaee92-0">
            Anf. 177 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-6">
            <seg xml:id="i-ac4096faab0ad888-0">
              Fru talman! Ett datum kan ni inte ange nu. Men i valrörelsen
              gick ni ut med ett dokument där det stod att beslut om detta skulle
              fattas den 16 oktober. De åtgärderna lyser med sin frånvaro, liksom
              pengarna. Nu är satsningarna ersatta av piskor och hot.
            </seg>
            <seg xml:id="i-086ec9825219079b-0">
              Ulf Nilsson säger att alla elever inte klarar av skolan, men
              det är inte vår uppfattning. Vi tror att man i det nya arbetslivet,
              precis som i det tidigare, för att kunna stå vid den enklaste
              maskin eller för att klara olika arbeten måste ha med sig grundläggande
              kunskaper i svenska, engelska och matematik. Vi kommer aldrig
              att göra avkall på det. Det är inte fråga om att vissa kan eller
              inte kan, utan man får anpassa ämneskurserna så att eleverna kan
              . Det var det som var tanken med vår nya gymnasieskola som ni
              nu har stoppat.
            </seg>
          </u>
          <note type="speaker" xml:id="i-b247af077b9b012e-0">
            Anf. 178 ANNIE JOHANSSON (c) replik:
          </note>
          <u who="annie_johansson_9b42fa" xml:id="i-87aa9a621081772f-0">
            <seg xml:id="i-6eb5d96623d40501-0">
              Fru talman! Det är en intressant verklighetsbild som Marie målat
              upp i sitt anförande.
            </seg>
            <seg xml:id="i-7bf8e8a10f84ba62-0">
              Marie, du talade om att den högre utbildningen i dag är internationellt
              konkurrenskraftig. Jag skulle snarare vilja säga att vi med den
              borgerliga regeringens politik kommer att få en mer internationellt
              konkurrenskraftig högre utbildning i Sverige.
            </seg>
            <seg xml:id="i-3c53365fd244b538-0">
              Er högskolepolitik har varit att man har satt upp kvantitativa
              mål i stället för kvalitativa mål. Med den borgerliga regeringen
              kommer man att satsa mer på kvalitet.
            </seg>
            <seg xml:id="i-900a994846db6309-0">
              Under de senaste åren då jag har varit verksam vid Juridicum
              i Lund har jag tidigt märkt att högskolan mer blivit en arbetsmarknadspolitisk
              åtgärd än ett centrum för lärande. Det har också blivit en transportsträcka
              från arbetslöshet till en ny arbetslöshet. Menar verkligen Marie
              Granlund att den socialdemokratiska regeringen under förra mandatperioden
              gjorde så att studenter skulle känna en trygghet att få jobb efter
              avslutade studier med examen, med de kvantitativa mål som ni har
              haft som ledstjärna med er utbildningspolitik?
            </seg>
          </u>
          <note type="speaker" xml:id="i-f41e61b37ef81e72-0">
            Anf. 179 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-7">
            <seg xml:id="i-cc7a8459a7cf991d-0">
              Fru talman! Jag vet genom olika undersökningar att Sverige är
              oerhört konkurrenskraftigt på utbildnings- och forskningsområdet,
              och det hoppas jag att vi kommer att fortsätta att vara. Men ni
              i alliansen gick ut i valet och sade att 1 % av bnp skulle satsas
              på forskning, och det ser vi inte en rad av i ert nya budgetalternativ.
            </seg>
            <seg xml:id="i-e87ca71245e2a1c1-0">
              Vi tror faktiskt att det är viktigt, om Sverige ska växa sig
              starkt, att fler och fler börjar läsa på högskolan. Vi tror att
              det är oerhört viktigt för Sverige. En gång i tiden räckte det
              med sex års folkskola. I dag kräver samhället någonting annat.
              Det här måste vi bygga vidare på hela tiden. En hel generation
              ungdomar i gymnasieskolan kommer inte att få tillträde till högskolan
              beroende på att ni stoppar utbyggnaden av högskolan, och det tycker
              vi är djupt beklagligt. Alltså beror det på vilket år man är född
              om man får tillgång till högskolestudier. Så kan det inte vara.
            </seg>
          </u>
          <note type="speaker" xml:id="i-418c350603059ed2-0">
            Anf. 180 ANNIE JOHANSSON (c) replik:
          </note>
          <u who="annie_johansson_9b42fa" xml:id="i-87aa9a621081772f-1">
            <seg xml:id="i-48b2436dd311eb32-0">
              Fru talman! Det du säger är intressant. Däremot har jag fått
              reda på, och vet, att den nu sittande regeringen satsar 2 miljarder
              mer på forskningen under de kommande åren. Jag tycker att det
              är intressant när du pratar om 50-procentsmålet, som Socialdemokraterna
              har drivit. Det har bland annat lett till att vi i dag har 120
              000 arbetslösa studenter enligt internationell statistik. Vad
              tycker Marie Granlund om det?
            </seg>
          </u>
          <note type="speaker" xml:id="i-d1b2f1c34eab2852-0">
            Anf. 181 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-8">
            <seg xml:id="i-b4cc8951366468a6-0">
              Fru talman! 2 miljarder uppgår inte till 1 % av bnp, som ni lovade
              i valrörelsen. Ni håller inte det löftet vad gäller forskningen.
            </seg>
            <seg xml:id="i-15a601cb4d9d5adb-0">
              Sedan tycker jag att det är oerhört viktigt att fler och fler
              bereds möjlighet på högskolan. Det måste satsas både på kvalitet
              och på kvantitet. Vad ni gör nu är att slimma och se till att
              väldigt många ungdomar mister möjligheten att komma in på högskolan,
              både genom att man på yrkesinriktade linjer inte ska ha de krav
              de haft tidigare, genom att 25:4-an avskaffas, genom att ni tar
              bort a-kassevillkoret för studenter, genom att ni minskar möjligheterna
              för studentboendet med att ta bort hyressubventionerna.
            </seg>
            <seg xml:id="i-8869a7606858282d-0">
              Allt det här påverkar självklart och kommer att göra att färre
              kommer att läsa. Det kommer att vara de som har växt upp i rätt
              familjer som kommer att få göra det. Många, många andra kommer
              att stängas ute.
            </seg>
          </u>
          <note type="speaker" xml:id="i-8f40c458778cb9a1-0">
            Anf. 182 BETTY MALMBERG (m) replik:
          </note>
          <u who="betty_malmberg_2d21fb" xml:id="i-73631c821a48fc21-0">
            <seg xml:id="i-22dafe8e2ba6c539-0">
              Fru talman! Också jag förvånas över den verklighetsbild som Marie
              Granlund tecknar. Du talar om de satsningar som gjorts i kärnämnena
              svenska, engelska och matte. Ändå vet vi att över 10 % av eleverna
              lämnar skolan med just Icke godkänd i dessa ämnen.
            </seg>
            <seg xml:id="i-6f7bd31df553d19a-0">
              Då undrar jag: Vad har socialdemokratin för ansvar för den situation
              som uppstått?
            </seg>
            <seg xml:id="i-2d02160d754bf096-0">
              Vi vet också att det individuella programmet, som infördes för
              att ge gymnasiebehörighet, i dag är det näst största gymnasieprogrammet.
              Vad har Marie Granlund för kommentar till det?
            </seg>
          </u>
          <note type="speaker" xml:id="i-99e1788de6e1c7fc-0">
            Anf. 183 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-9">
            <seg xml:id="i-dbcc2f1700f21562-0">
              Fru talman! Det finns problem, självklart. Men vad blir bättre
              av moderat politik? Vi har satsat pengar på skolan, och vi skulle
              ha fortsatt att satsa på det. Det är faktiskt inte så att allt
              är dåligt i skolan. Men det finns skolor i framför allt utsatta
              områden som har problem. Därför skulle vi ha satsat just på de
              här skolorna för att förstärka dem. Dessutom skulle vi ha satsat
              på det som vi tycker är det absolut viktigaste matematik, engelska,
              svenska, fortbildning av lärare men också en förstärkning av resurserna.
              Det var vårt recept, inte att börja sortera och bara enkelt säga
              att alla inte kan, att säga att ni ska vara där eller där och
              så vidare. Vi säger att vi måste ha ambitionen att alla ska vara
              med.
            </seg>
          </u>
          <note type="speaker" xml:id="i-7328942934ff5f51-0">
            Anf. 184 BETTY MALMBERG (m) replik:
          </note>
          <u who="betty_malmberg_2d21fb" xml:id="i-73631c821a48fc21-1">
            <seg xml:id="i-afb4449d1732cfe9-0">
              Fru talman! Jag vill hålla med dig självklart är inte allt dåligt
              i svensk skola, definitivt inte. Men där jag kraftigt tar avstånd
              från det du säger är när du tecknar en sådan verklighetsbild som
              säger att vi skulle börja segmentera folk. Detta stämmer inte.
              Vad vi vill göra är att sätta in ett stöd. Vi vill följa upp de
              resultat som eleverna presterar redan i årskurs 3 och också kunna
              ge dem en chans att få stöd så att det är färre som lämnar grundskolan
              med Icke godkänd.
            </seg>
            <seg xml:id="i-78c204f306faeef7-0">
              Jag vill fråga med tanke på de studieförberedande gymnasieprogrammen
              där alla skulle slussas in till en högskola: Gör Marie Granlund
              en skillnad på värdet av praktisk kunskap och teoretisk? Enligt
              mitt förmenande är praktisk kunskap lika mycket värd som teoretisk
              kunskap. Vi har behov av bådeoch.
            </seg>
          </u>
          <note type="speaker" xml:id="i-4aa404dfb4701e8b-0">
            Anf. 185 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-10">
            <seg xml:id="i-48a4464b1b8ee58b-0">
              Fru talman! Det är självklart att vi ska ha uppföljning och utvärdering,
              så är det redan i dag. Den kan säkert behöva förstärkas. Men när
              det ska förstärkas måste det också finnas resurser att förstärka
              med. Då går det inte att samtidigt sänka skatten.
            </seg>
            <seg xml:id="i-e1fbb56ff161a34d-0">
              Socialdemokraterna tycker inte att alla ska gå på högskolan.
              Vad vi säger är att flera måste göra det om Sverige ska vara konkurrenskraftigt.
              Vad vi också säger, vilket näringslivsorganisationer och arbetstagarorganisationer
              håller med om, är att de enklaste arbetena i dag i Sverige, i
              svensk industri eller svensk servicesektor, faktiskt kräver att
              man har grundläggande kunskaper med sig. De praktiska kunskaperna
              måste kombineras med teoretiska. Det var det som den nya gymnasieskolan
              skulle leda till och som ni har stoppat.
            </seg>
          </u>
          <note type="speaker" xml:id="i-8aca0c5a50b3e63c-0">
            Anf. 186 MARGARETA PÅLSSON (m) replik:
          </note>
          <u who="margareta_palsson_933b97" xml:id="i-00d8f5e927c5450e-0">
            <seg xml:id="i-f438844460519d0c-0">
              Fru talman! Jag begärde replik när Marie Granlund sade att man
              efter den borgerliga mandatperioden och fyraårigt regeringsinnehav
              skulle kunna konstatera om eleverna tyvärr inte föddes i rätt
              familj. Precis så är det i dag. Det har kanske Marie Granlund
              inte uppmärksammat riktigt. Det är så att 25 % av alla elever
              som går ut grundskolan inte har godkänt betyg i ett eller flera
              ämnen. De socioekonomiska förhållandena i familjerna slår igenom
              otroligt markant i elevernas resultat. Häromdagen läste vi att
              det är mammornas utbildningsnivå som avgör vilket resultat eleverna
              får.
            </seg>
            <seg xml:id="i-51c1bcb54c34a829-0">
              Med Allians för Sverige och med vår utbildningspolitik kommer
              det att bli en kunskapsskola. Vi kommer mycket tydligare att fokusera
              på kunskap. Därför skulle jag vilja fråga: Hur skulle ni, om ni
              hade fått behålla regeringsmakten, ha sett till att alla skulle
              klara målen i grundskolan?
            </seg>
          </u>
          <note type="speaker" xml:id="i-73dab0b1a026c5a2-0">
            Anf. 187 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-11">
            <seg xml:id="i-43abab7d1c4193ae-0">
              Fru talman! Jag upplever det som helt riktigt att socioekonomiska
              saker många gånger bestämmer en människas liv. Det är utgångspunkten
              till att Socialdemokraterna finns. Det vill vi radera ut. Men
              frågan är: Blir det bättre av att man stänger för väldigt många
              mammor att vidareutbilda sig? Blir det bättre av att många mammor
              nu kommer att tvingas till låglönejobb? Blir det ett bättre samhälle?
            </seg>
            <seg xml:id="i-bc4899d58ebff53e-0">
              Vi skulle vilja fortsätta byggandet av det som har varit. Allting
              är inte bra, men vi ville fortsätta att satsa på de skolor som
              har det absolut jobbigast, fortsätta att satsa så att lärarna
              får bättre utbildning och fortsätta att satsa på gymnasieskolan
              som är så oerhört viktig.
            </seg>
          </u>
          <note type="speaker" xml:id="i-45ba3ead4cac85b0-0">
            Anf. 188 MARGARETA PÅLSSON (m) replik:
          </note>
          <u who="margareta_palsson_933b97" xml:id="i-00d8f5e927c5450e-1">
            <seg xml:id="i-520bf62402e681a5-0">
              Fru talman! Det är just det som är problemet. Vi har i dag en
              socialdemokratisk trekvartsskola. Om ni hade fortsatt att regera
              hade följden blivit att den hade fortsatt därför att ni ville
              göra mer av samma sak som har givit så dåliga resultat.
            </seg>
            <seg xml:id="i-386ee9fb2781a3b5-0">
              Jag skulle vilja fråga Marie Granlund om det hon hela tiden säger,
              att vi vill sortera eleverna. Vi vill inte sortera, vi vill ge
              föräldrarna valfrihet. Det är där det skiljer i synen i våra uppfattningar.
              Att öppna förskolan och öppna skolorna, att ge fristående skolor
              möjlighet att bli flera, och ge de kommunala skolorna den möjligheten
              också, ger människor en valfrihet och eleverna en valfrihet. Det
              är inte sorteringsskola, sorteringsskola är någonting helt annat.
            </seg>
          </u>
          <note type="speaker" xml:id="i-57ae361d680b9ec1-0">
            Anf. 189 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-12">
            <seg xml:id="i-1f95a5dfb2cebe99-0">
              Fru talman! Valfrihet kan vara väldigt bra, men valfrihet är
              inte bara att välja till. Valfrihet kan också innebära att man
              väljer bort och att skolor faktiskt kan välja bort elever. Vi
              socialdemokrater tycker inte att det är en bra form. Vi tycker
              framför allt inte att det är en bra form i förskolan som nu kommer
              att genomföras. Vi tycker att det är en väldigt dålig form.
            </seg>
            <seg xml:id="i-5a4ebfd048c292a4-0">
              Det är klart att det är en sorteringsskola som alliansen förespråkar,
              att dela upp i olika skolor. Alla kan inte, har jag hört i flera
              inlägg, och alla måste inte. Vi säger att alla människor är olika.
              Men alla människor och alla elever måste faktiskt ha grundläggande
              kunskaper i svenska, engelska och matematik för att klara sig
              i arbetslivet, i alla fall i det arbetsliv som hittills har varit
              i Sverige där vi inte har haft så många låglönejobb. Men det är
              klart att i alliansens nya Sverige kanske det går bra att klara
              sig utan svenska, engelska och matte.
            </seg>
          </u>
          <note type="speaker" xml:id="i-7c8ceb5b504d5b91-0">
            Anf. 190 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-cf35b972b2ceb3c5-0">
            <seg xml:id="i-1073f832fd0c8c16-0">
              Fru talman! Jag hör också till dem som med stor fascination har
              lyssnat på Marie Granlunds beskrivning av den skola som vi kommer
              att få. Jag tycker att det hade varit på sin plats och ganska
              klädsamt med en viss självrannsakan inför den nuvarande skolan,
              som ju faktiskt inte är en produkt av alliansen.
            </seg>
            <seg xml:id="i-dd09230f6136e1b2-0">
              Marie Granlund ägnade större delen av sitt anförande åt framtiden,
              som vi egentligen inte vet så mycket om. Vi vet däremot hur skolan
              i dag ser ut. Vi vet att det är 2025 % av eleverna som går ut
              utan godkänt och utan de kunskaper som Marie Granlund säger att
              alla ska ha. Jag undrar om Marie Granlund är nöjd med det. Det
              vore intressant att höra vilka konkreta åtgärder hon skulle vilja
              föreslå.
            </seg>
          </u>
          <note type="speaker" xml:id="i-48158e8faae4767c-0">
            Anf. 191 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-13">
            <seg xml:id="i-fb4576c0a3714c72-0">
              Fru talman! Det är riktigt att vi inte vet så mycket om framtiden.
              Det enda vi vet är att det kommer att bli mer och mer kunskapsinnehåll
              i industri, näringsliv och på alla arbetsplatser. För att kunna
              vidmakthålla den världsställning som Sverige har i jämförelser
              som gjorts i olika internationella undersökningar, måste man fortsätta
              att satsa på kunskap och utveckling.
            </seg>
            <seg xml:id="i-6767febc8c5b2b5b-0">
              Fru talman! Allting är inte toppen i svensk skola, men den är
              långt ifrån så dålig som alliansen vill måla en bild av. Jag skulle
              vilja säga att ni målar bilden så för att ni vill rättfärdiga
              de metoder ni vill använda, nämligen att börja sortera och skilja
              ut elever. Det är därför som ni målar så svart. Vi tycker att
              man i stället måste förstärka med resurser och utbildning av lärare.
            </seg>
          </u>
          <note type="speaker" xml:id="i-b5c28f3f1ee3e962-0">
            Anf. 192 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-cf35b972b2ceb3c5-1">
            <seg xml:id="i-a6e156a2536d1939-0">
              Fru talman! Det är intressant att Marie Granlund har så stora
              tankar och visioner om framtiden. För att skapa den skola som
              du pratar om är det väl kanske bra om man också har en lärarkår
              med sig. Där finns stora brister och det saknas en del. Vi har
              en lärarroll i förändring. Vi vet också att var fjärde lärare
              överväger att lämna sitt yrke därför att de tycker att de har
              en arbetssituation som är helt otillfredsställande. Väldigt många
              lärare är också långtidssjukskrivna.
            </seg>
            <seg xml:id="i-928b48a669ca8e68-0">
              För att man ska kunna skapa den skola som du pratar om behöver
              man ha en profession som är utrustad på ett lämpligt sätt och
              har goda arbetsvillkor, och det har inte lärarna i dagens skola
              som är skapad av Socialdemokraterna.
            </seg>
          </u>
          <note type="speaker" xml:id="i-fe913cb32f3c6e0b-0">
            Anf. 193 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-14">
            <seg xml:id="i-778eaebca0fd1d5b-0">
              Fru talman! Alla internationella undersökningar pekar på att
              den sammanhållna skolan är den mest konkurrenskraftiga som finns.
              Det är så man bygger ett land starkt, och det är också så man
              bygger den enskilda individen stark. Trygga människor vågar. Jag
              är alldeles övertygad om att det är på det sättet.
            </seg>
            <seg xml:id="i-ddc62b0424c440a4-0">
              Självklart är lärarna nyckeln i skolan. Det är därför som vi
              också vill satsa på dem. Lärare är jätteviktiga. Nu finns ingen
              repliktid kvar, men jag skulle vilja höra vad alliansen vill göra
              där. Vi satsar på lärarfortbildning, som är oerhört viktigt, och
              det behövs mer pengar till detta. Självklart, läraryrket är jätteviktigt.
            </seg>
          </u>
          <note type="speaker" xml:id="i-a1173afc9d74ae20-0">
            Anf. 194 ROSSANA DINAMARCA (v):
          </note>
          <u who="rossana_dinamarca_0bda0d" xml:id="i-432fcbc7abf0a94a-0">
            <seg xml:id="i-1992c3026a247bf3-0">
              Fru talman! Redan i årskurs 5 når elever med högutbildade föräldrar
              kunskapskraven i betydligt högre grad än elever vars föräldrar
              har låg utbildning. Det visar resultaten från 2006 års ämnesprov
              som Skolverket presenterade i måndags.
            </seg>
            <seg xml:id="i-c715d956e068e758-0">
              Elever med högskoleutbildade föräldrar når bättre resultat på
              alla delprov. Den bakgrundsfaktor som slår igenom mest på resultaten
              är mammans utbildningsnivå. De elever vars mamma endast hade grundskoleutbildning
              hade genomgående svårare att klara kravnivåerna. Skolverkets rapport
              visar också att elever med utländsk bakgrund når kravnivåerna
              i mindre utsträckning jämfört med elever med svensk bakgrund.
            </seg>
            <seg xml:id="i-d1794126f3e2c78b-0">
              Tidigare i år presenterade Skolverket också en rapport om likvärdigheten
              i svensk skola. Den visade bland annat att den tilltagande skolsegregationen
              inneburit att elevers möjligheter att uppnå utbildningsmålen inte
              är likvärdiga utan i större utsträckning beror på vilken skola
              eleverna går på. I rapporten är man försiktig men uttrycker ändå
              att det är svårt att bortse från att kommunaliseringen och valfrihetsreformerna
              bidragit till ökningen i variation mellan skolor och skolsegregation.
            </seg>
            <seg xml:id="i-8c38ae54d02ebcfb-0">
              Vänsterpartiet verkar för att alla barn i skolan ska ha samma
              möjligheter att skaffa sig kunskap och utvecklas efter sina egna
              förutsättningar och behov oavsett bakgrund. Det betyder inte att
              alla ska vara lika, tvärtom. Olikheterna måste få utrymme för
              att skolan ska bli en plats för mångfald och demokratisk samverkan
              mellan människor i ett jämlikt samhälle. Skolan spelar en central
              roll för att ge alla en grund att stå på och för att ge eleverna
              de redskap som behövs för att utvecklas i skolan, men också resten
              av livet.
            </seg>
            <seg xml:id="i-9dec02ca001c5cc6-0">
              Vänsterpartiet vill ha en skola där eleverna får det stöd och
              den stimulans som behövs för att ta emot, skaffa och söka kunskap.
              Kunskap är en demokratisk rättighet och inte en handelsvara. Vi
              vill därför ha en gemensamt finansierad och demokratiskt styrd
              skola där det är behoven som styr resurstilldelningen. I en likvärdig
              skola ges varje elev goda möjligheter att få sina behov tillgodosedda,
              och på så sätt kan alla elever nå målen.
            </seg>
            <seg xml:id="i-943791e2f3c27f79-0">
              Om den sociala bakgrunden inte ska slå igenom kan resurserna
              inte fördelas som i dag. Vi kan inte sätta samma pris på varje
              elev. Mer resurser måste gå till skolor och områden där behoven
              är stora.
            </seg>
            <seg xml:id="i-3e9e0cda135a871b-0">
              Skolan ska vara kompensatorisk så att skillnader i elevernas
              bakgrund motverkas och inte har någon betydelse för utbildningen.
              Därför menar vi i Vänsterpartiet att skolarbetet ska göras på
              skoltid med stöd och hjälp av lärare. Många elever kan inte få
              den tid och den studiero som de behöver hemma. Vi kan inte heller
              ha ett system som förutsätter att föräldrarna har kompetensen
              eller möjligheten att ge den hjälp och det stöd barnet behöver.
              Bedömningarna av elevernas prestationer ska göras på grundval
              av deras kunskaper och inte på vilka hemförhållanden de har.
            </seg>
            <seg xml:id="i-747b9c706c08f02f-0">
              Det är i grundskolan som eleverna tillsammans med sina lärare
              ska bygga upp sin studievana och studieteknik. Detta är inte något
              som uppnås per automatik genom ett antal hemläxor.
            </seg>
            <seg xml:id="i-cd203271aadbd3c1-0">
              Den borgerliga regeringen har valt att inte verka för en likvärdig
              skola utan verkar i stället för en gammaldags skola som slår ut
              elever i tidiga åldrar. Man verkar för att omvandla skollagen
              till en straffkatalog. I stället för att satsa på åtgärder för
              att stimulera intresset för lärande verkar regeringen för disciplinära
              åtgärder à la 50-tal.
            </seg>
            <seg xml:id="i-bf42a7819e26f10b-0">
              Fru talman! Jag vill också i detta anförande lyfta fram frågan
              om studenternas ekonomi.
            </seg>
            <seg xml:id="i-110ecd5a65263ca9-0">
              En förutsättning för att få bland annat flera behöriga lärare
              men också för att bryta den sociala snedrekryteringen till högskolor
              och universitet är att förändra de studiesociala förhållandena.
              En del handlar om studenternas ekonomi. Vänsterpartiet var med
              och drev igenom ett första steg i återställandet av studiemedlen.
              I valrörelsen blev det en budgivning om hur mycket de olika partierna
              skulle lägga på studiemedlen. Vänsterpartiet var det enda parti
              som föreslog 1 200 kr i månaden det som krävs för att nå den av
              FN och EU satta fattigdomsgränsen.
            </seg>
            <seg xml:id="i-9c24bec35b7cf21b-0">
              Vänsterpartiet håller fast vid att studiemedlen måste återställas
              skyndsamt. Därför föreslår vi i vår budgetmotion en höjning med
              1 200 kr i månaden. Genom vårt förslag kan vi lösa en akut situation,
              men det finns en rad problem med dagens studiemedelssystem som
              återstår att lösa. Vi har därför för avsikt att återkomma om vilka
              ytterligare åtgärder som behövs för att förbättra studerandes
              ekonomiska och sociala situation. Det handlar till exempel om
              att successivt öka bidragsdelen i studiemedlen för att ge studerande
              en möjlighet att påverka sin skuldsättning och den framtida återbetalningen
              av studiemedel. Ett annat problem, som är upphov till dagens situation,
              är att studiemedlen förlorar i värde och att de därför behöver
              indexregleras på något annat sätt än genom att knytas till prisbasbeloppet.
            </seg>
            <seg xml:id="i-1d7195a0ef49a4ee-0">
              I valrörelsen var det, som sagt, en budgivning. Där lovades bland
              de borgerliga partierna allt mellan noll och 1 000 kr. När vi
              nu har fått se regeringens budgetproposition kan vi konstatera
              att det var moderaternas noll-bud som vann. Det är bara att beklaga.
            </seg>
          </u>
          <note type="speaker" xml:id="i-a3ce9f51d53fb8ca-0">
            Anf. 195 LARS HJÄLMERED (m) replik:
          </note>
          <u who="lars_hjalmered_274051" xml:id="i-c7b5464656a9b022-0">
            <seg xml:id="i-816e6e4400e01677-0">
              Fru talman! Jag tänkte som utgångspunkt ta det som Rossana Dinamarca
              sade om våra olika livschanser. Jag kan hålla med på en punkt,
              nämligen att utbildning ska vara det viktigaste instrumentet för
              att utjämna livschanser. Därför är det viktigt att vi har en skola
              och en utbildning som fokuserar på kunskap. Då är betygen jätteviktiga.
            </seg>
            <seg xml:id="i-f6770a965e876cf3-0">
              Jag kommer in på den punkt där jag vet att du och Vänsterpartiet
              har uttryckt en stor skepsis. Vi tycker att det är viktigt med
              återkoppling och att elever och föräldrar vet hur man ligger till
              i skolan och att man också kopplar det till stöd. Det är inte
              minst viktigt för alla elever som inte har en bra bakgrund och
              som inte har stöd hemifrån.
            </seg>
            <seg xml:id="i-2b4b58fde146ae31-0">
              Hur ska man sköta det i skolan om man inte har en tydlig återkoppling
              och kopplar stödresurserna till det?
            </seg>
          </u>
          <note type="speaker" xml:id="i-ef71781c97044038-0">
            Anf. 196 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-432fcbc7abf0a94a-1">
            <seg xml:id="i-dd62bb12944b0e52-0">
              Fru talman! Återkoppling kan se väldigt olika ut. Jag tror att
              betyg är en dålig återkoppling. De säger ganska lite. Man lämnar
              bara ut en bokstav eller en siffra beroende på vilket system man
              väljer. Vi tycker att det är viktigt att man har bra utvecklingssamtal
              redan från tidig ålder med eleven och tillsammans med elevens
              föräldrar.
            </seg>
            <seg xml:id="i-dadf4f1f89614d00-0">
              Jag tror inte på den modell som man har från regeringens sida:
              att det handlar om flera prov, tidigare betyg och flera grader
              på betyg. Det säger väldigt lite. En bättre återkoppling sker
              med kommunikation med eleven.
            </seg>
          </u>
          <note type="speaker" xml:id="i-8f8bd1c502756e52-0">
            Anf. 197 LARS HJÄLMERED (m) replik:
          </note>
          <u who="lars_hjalmered_274051" xml:id="i-c7b5464656a9b022-1">
            <seg xml:id="i-6b06b4d284aba2f4-0">
              Fru talman! Det är under de tidiga åren i skolan som kunskapsbasen
              läggs för alla elever, inte minst i svenska och matematik. Jag
              tror att det är väldigt viktigt att man där har tydliga kunskapskontroller
              som visar om eleven ligger rätt till eller är i behov av särskilt
              stöd. Det är viktiga kunskaper som ligger till grund för hur det
              ska gå i skolan längre fram, inte minst i många andra ämnen.
            </seg>
            <seg xml:id="i-cae0e4efd2bcf182-0">
              Jag tror att kunskapskontroller, betyg och återkoppling är utomordentligt
              viktigt. Jag tror inte heller att tidigare betyg, som vi förhoppningsvis
              får, utesluter kommunikationen. Det är ett samspel däremellan.
              Det vore olyckligt om vi kom in på den punkt som Vänsterpartiet
              föreslår, nämligen en betygsfri och egentligen kravlös skola.
            </seg>
          </u>
          <note type="speaker" xml:id="i-bb3b8d06c089eb28-0">
            Anf. 198 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-432fcbc7abf0a94a-2">
            <seg xml:id="i-18a99b7916cc6a82-0">
              Fru talman! Man kan ställa krav på olika sätt. Den borgerliga
              regeringen menar att man ställer krav genom prov och betyg. Vi
              menar att man ska ställa de kraven på hemmet och barnen. Vi menar
              att kraven ska ställas på skolan och skolans lärare. Samtidigt
              som vi ställer de kraven måste vi vara beredda att ge resurserna.
              Det är därför vi också i vår politik säger att vi behöver flera
              lärare, vi behöver mindre klasser, vi behöver en bättre arbetsmiljö
              en arbetsmiljö som utformas av eleverna tillsammans med lärarna.
              Vi måste ha en arbetsmiljö som stimulerar till lärande.
            </seg>
            <seg xml:id="i-0fbfd728e453c7a6-0">
              Vi har tagit upp frågan om öppna skolbibliotek bland annat där
              det finns möjlighet att söka kunskap och kanske också drömma sig
              bort i en bok och att man skapar intresset för läsande. Det är
              en väldigt viktig aspekt.
            </seg>
            <seg xml:id="i-7ef60235f14b74da-0">
              De ingredienserna är viktigare för att få upp till exempel matematikkunskaperna
              än tidiga betyg.
            </seg>
          </u>
          <note type="speaker" xml:id="i-a62e1753cf2d31f7-0">
            Anf. 199 OSKAR ÖHOLM (m) replik:
          </note>
          <u xml:id="i-98d8b142ee8b2f27-9" who="unknown">
            <seg xml:id="i-b23ea87fbb2d2315-0">
              Fru talman! Rossana Dinamarca beskriver ett väldigt viktigt samhällsproblem.
              Efter att en vänsterkartell under tolv år har styrt skolan börjar
              det återigen spela allt större roll vilken social bakgrund man
              kommer ifrån.
            </seg>
            <seg xml:id="i-d0d39c33b93a3452-0">
              Vi är överens om att vi måste hitta sätt att kompensera för det
              och låta människor få samma chanser oavsett varifrån man kommer
              och vilken bakgrund man har.
            </seg>
            <seg xml:id="i-ee4b18bcb903e1da-0">
              Det jag samtidigt blir skrämd av är en människosyn som säger
              att det inte spelar någon roll för om man kommer från en viss
              bakgrund kommer man för alltid att ha sämre chanser.
            </seg>
            <seg xml:id="i-b61f3fb396c53353-0">
              Jag undrar över Vänsterpartiets förslag att förbjuda läxläsning.
              Det upplever jag snarare som att man beskriver ett problem och
              försöker förbjuda någon sorts effekter i stället för att komma
              till rätta med det som betyder något och erbjuda eleverna samma
              möjligheter att lyckas.
            </seg>
            <seg xml:id="i-dab3bdb315545750-0">
              Hur kan förbjudande av läxor bidra till bättre kunskaper i skolan?
            </seg>
          </u>
          <note type="speaker" xml:id="i-5ac1434845de5ef0-0">
            Anf. 200 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-432fcbc7abf0a94a-3">
            <seg xml:id="i-92c3d8770ce27404-0">
              Fru talman! Om Oskar Öholm hade läst våra förslag hade han sett
              att det inte står en rad om att förbjuda läxor. Det handlar om
              att arbetet i skolan ska skötas på skoltid. Vi har i valrörelsen
              sagt att man ska avskaffa hemläxorna. Det innebär inte att vi
              säger att läxor inte får förekomma. Läxorna ska göras i skolan.
              Läxor kan se väldigt olika ut. Vi menar att det är viktigt att
              man särskilt under den tidiga delen i grundskolan inte bara skickar
              hem en bok och förväntar sig att det är så man får kunskap och
              att allt är löst genom att man bara skickar hem en bok. I så fall
              hade vi löst ganska mycket.
            </seg>
            <seg xml:id="i-2bb62a08dbabf233-0">
              Vi menar att skolan ska hjälpa till att ge den studievana och
              den studieteknik som man så småningom behöver i gymnasiet och
              vid högre studier.
            </seg>
            <seg xml:id="i-c1362b4c9f133b35-0">
              Oskar Öholm pratar om att kompensera. Det är ju just det som
              valfriheten har skapat. Man kompenserar inte. I dag spelar det
              roll vilken skola man väljer för vilken utbildning man kommer
              att få. Så får det inte vara.
            </seg>
          </u>
          <note type="speaker" xml:id="i-2e80e2a9b7f19abb-0">
            Anf. 201 OSKAR ÖHOLM (m) replik:
          </note>
          <u xml:id="i-98d8b142ee8b2f27-10" who="unknown">
            <seg xml:id="i-a5f310ad8bae851c-0">
              Fru talman! Jag är ledsen om jag missförstod eller tycker att
              det är otydligt. Att allt skolarbete ska utföras på skolan tolkar
              jag som att läxor förbjuds. Så har det också beskrivits av många
              av de partikamrater till Rossana Dinamarca som har beskrivit detta.
            </seg>
            <seg xml:id="i-52fc3856d5013e68-0">
              Jag tycker fortfarande att det är ett problem. Den människosynen
              beskriver just att man inte kan anpassa sig till hur samhället
              fungerar i övrigt, det vill säga skolan handlar inte bara om vad
              man gör där. Det är en process som inte bara pågår i skolan utan
              också i hemmet, i samarbete med föräldrar och i samarbete med
              andra. I stället bör man, tycker jag, satsa på det som är viktigt
              och låta dem komma till sin rätt och ha personer som kan hjälpa
              till, till exempel flera speciallärare i skolan.
            </seg>
          </u>
          <note type="speaker" xml:id="i-1beb64c0fb929686-0">
            Anf. 202 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-432fcbc7abf0a94a-4">
            <seg xml:id="i-e5be6aedf80a267b-0">
              Fru talman! Jag talade om att jag vill att skolan ska stimulera
              till lärande, inte bara i skolan utan också efter skolan, inte
              bara under den tid man går i skolan från ettan upp i gymnasiet
              utan hela livet. Det är det som är poängen. Det vi skapar i dag
              är att vissa elever bara hatar skolan. De fortsätter inte att
              lära efter skolan. Det är den uppgiften skolan har, att stimulera
              intresset för lärande, för att söka kunskap och skaffa sig kunskap.
              Det är det som är själva poängen i vår politik.
            </seg>
          </u>
          <note type="speaker" xml:id="i-54bc469407bfce54-0">
            Anf. 203 FREDRIK MALM (fp) replik:
          </note>
          <u xml:id="i-98d8b142ee8b2f27-11" who="unknown">
            <seg xml:id="i-297757bb5566f0c0-0">
              Fru talman! Jag delar Rossana Dinamarcas analys och upprördhet
              över det sociala arvet och hur stor roll det spelar för unga människor
              i dag. Problemet är ju att åtgärder från Vänsterpartiets sida
              för att skapa livschanser åt de ungdomar som kommer från hem där
              inte Vilhelm Moberg och Selma Lagerlöf trängs med varandra i bokhyllan
              lyser med sin frånvaro.
            </seg>
            <seg xml:id="i-3588404a3ce82552-0">
              Vi har de senaste åren sett hur avhoppen i den svenska skolan
              har ökat dramatiskt på gymnasienivå. 80 % av eleverna på det individuella
              programmet på det svenska gymnasiet hoppar av.
            </seg>
            <seg xml:id="i-7759d5152121ea85-0">
              Vi ser att elever i årskurs 9 inte når målen när de kommer in
              på gymnasiets nationella program. Det finns väldigt lite åtgärder
              för att lösa detta. I stället hoppar ni på Folkpartiet för att
              vi säger att lugn och ro är viktigt och att studiero är viktigt
              för att man ska klara målen i skolan.
            </seg>
            <seg xml:id="i-f04510db17372486-0">
              Vad har ni egentligen för förslag på det här området?
            </seg>
          </u>
          <note type="speaker" xml:id="i-d8283a87ecf2703e-0">
            Anf. 204 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-432fcbc7abf0a94a-5">
            <seg xml:id="i-417e0a7405dbebcc-0">
              Fru talman! Lugn och ro kan man uppnå på många olika sätt. Vänsterpartiet
              menar att man kan uppnå lugn och ro genom att elever och lärare
              och de som arbetar på skolan tillsammans sätter upp hur arbetsmiljön
              ska fungera. Vi vet att det i dag finns en stor brist när det
              gäller elevskyddsombud på skolorna och att de inte får vara med
              och påverka sin arbetsmiljö.
            </seg>
            <seg xml:id="i-1df04685241f9a80-0">
              Barnombudsmannen säger att ett ökat elevinflytande också innebär
              en bättre arbetsmiljö med just lugn och ro som Fredrik Malm vill
              ha i skolan.
            </seg>
          </u>
          <note type="speaker" xml:id="i-0dad2b28c06d1434-0">
            Anf. 205 FREDRIK MALM (fp) replik:
          </note>
          <u xml:id="i-98d8b142ee8b2f27-12" who="unknown">
            <seg xml:id="i-21fa75ebde41fafb-0">
              Fru talman! Jag blir lite konfunderad över om det är elevskyddsombuden,
              som förvisso är mycket viktiga, som ska se till att det blir lugn
              och ro i skolan.
            </seg>
            <seg xml:id="i-612dc5b025537fe2-0">
              Det som den nya regeringen nu gör är att öka anslagen. Under
              det första året satsar vi 10 miljoner svenska kronor på ett forskningsbaserat
              åtgärdsprogram mot mobbning. Vi satsar 50 miljoner kronor på att
              öka samverkan mellan skola, socialtjänst, barn- och ungdomspsykiatri
              och polis för att se, identifiera och kunna hjälpa de elever som
              slås ut och faller mellan stolarna. Det är sådana åtgärder som
              krävs.
            </seg>
            <seg xml:id="i-43fb9c2585f30d05-0">
              De elever som har det svårast hjälps inte av Vänsterpartiets
              skola, därför att i Vänsterpartiets skola saknas dessa krav. Där
              saknas förväntningar på eleverna, där saknas ambitionerna och
              så vidare. Det är ju också det som skapar den utslagning som vi
              har sett.
            </seg>
            <seg xml:id="i-e49f0da0868fad66-0">
              Dubbelt så mycket socialism innebär inte att skolan i Sverige
              blir dubbelt så bra. Tvärtom blir det nog dubbelt så illa i så
              fall, tror jag.
            </seg>
          </u>
          <note type="speaker" xml:id="i-ba936f3f63ec5fd2-0">
            Anf. 206 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-432fcbc7abf0a94a-6">
            <seg xml:id="i-aaa032a85f8baa06-0">
              Fru talman! Vad Folkpartiet tycker om elevinflytande har blivit
              glasklart, särskilt med den skolminister som vi har.
            </seg>
            <seg xml:id="i-40c604cf97eb1ff7-0">
              Det som har påvisats är att elevinflytande också förbättrar arbetsmiljön
              i skolan. Det är det som ni vill motverka.
            </seg>
            <seg xml:id="i-a54d99fe247454a1-0">
              Vi tror inte att vi får en bättre arbetsmiljö i skolan genom
              ordningsomdömen. Vi tror inte att vi får en bättre skola genom
              flera disciplinära åtgärder i skolan eller ökade befogenheter
              för lärarna.
            </seg>
            <seg xml:id="i-3afc8e1d2369ec24-0">
              Vi tror att vi får en bättre skola med fokus på kunskap genom
              att vi har flera lärare, att vi har mindre klasser, att vi har
              specialpedagoger inte bara som mentorer för lärarna utan som är
              med ute i klassrummen och arbetar med de elever som har behoven.
              Vi ställer kraven på skolan. Det är det som är skillnaden mellan
              min och din politik.
            </seg>
          </u>
          <note type="speaker" xml:id="i-a9a15f06a89d6c8e-0">
            Anf. 207 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-cf35b972b2ceb3c5-2">
            <seg xml:id="i-506ef78d68be25de-0">
              Fru talman! Resultatet i våra svenska skolor av den politik som
              har förts är delvis bra. Vissa skolor och vissa klasser fungerar
              utmärkt. Men vi måste också vara ärliga och konstatera att det
              på vissa områden och i vissa skolor råder rena vilda västern.
            </seg>
            <seg xml:id="i-bac177bc567973d9-0">
              Det finns elever som är väldigt utsatta, och det finns lärare
              som känner att de inte har de redskap som de borde kunna få. Där
              fattas det en hel del.
            </seg>
            <seg xml:id="i-15667f5cb8330b33-0">
              Och vi har inte hört några andra förslag från vänsterkartellen
              än att man ska avskaffa betygen.
            </seg>
            <seg xml:id="i-d95934354f940c45-0">
              Rossana Dinamarca säger att alla ska ha samma kunskap men att
              alla inte ska behandlas lika. Jag kan då förundras över Vänsterpartiets
              inställning och kategoriska avvisande av friskolor som faktiskt
              skapar ett knippe av olikheter. Hur kommer det sig?
            </seg>
          </u>
          <note type="speaker" xml:id="i-1578c88a88d56cc4-0">
            Anf. 208 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-432fcbc7abf0a94a-7">
            <seg xml:id="i-f19e180e77556191-0">
              Fru talman! Lärarna vill ha redskap. Jo, men frågan är vilka
              redskap som lärarna ska ha. Den borgerliga regeringen vill att
              de ska ha möjlighet till disciplinära åtgärder. Och det är med
              disciplinära åtgärder som man tror att man löser problemen i skolan.
              Vi menar att ni har helt fel. Vi menar att de redskap som lärarna
              behöver är resurser. Och man kan inte sätta samma pris på varje
              elev. Därför menar vi att resurstilldelningen till skolorna måste
              förändras, så att det är behoven som styr och inte antalet elever
              i skolan.
            </seg>
            <seg xml:id="i-ca57eddc2394b782-0">
              Och Eva Johnsson kan inte ha lyssnat på mitt anförande om hon
              tror att vi vill förbättra skolan bara genom att avskaffa betygen.
              Jag har nämnt en rad saker.
            </seg>
          </u>
          <note type="speaker" xml:id="i-74e8ed4480164732-0">
            Anf. 209 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-cf35b972b2ceb3c5-3">
            <seg xml:id="i-ec51c735ca324c29-0">
              Fru talman! Jag vill gärna ta upp betygen. Jag har lyssnat på
              hela Rossana Dinamarcas anförande, och jag saknar fortfarande
              en rad åtgärder.
            </seg>
            <seg xml:id="i-394cb7e27028adeb-0">
              Rossana Dinamarca sade tidigare att ett betyg bara är en siffra
              och inte ett redskap. Vi menar med stort eftertryck att ett betyg
              inte bara är en siffra. I den nuvarande skolan ingår det i lärarnas
              uppdrag att också ha utvecklingssamtal, uppföljande betygssamtal,
              i samband med att de sätter betygen. Och det är självklart att
              det kommer att gälla även fortsättningsvis. Men vi vill ge betyg
              tidigare, och vi vill vara tydligare mot föräldrarna.
            </seg>
          </u>
          <note type="speaker" xml:id="i-50446810d333aed0-0">
            Anf. 210 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-432fcbc7abf0a94a-8">
            <seg xml:id="i-e0691793e5713fcd-0">
              Fru talman! Om jag inte hinner redogöra för allt, så rekommenderar
              jag Eva Johnsson att läsa vår motion För en likvärdig skola .
              Där presenterar vi en rad åtgärder som har sin utgångspunkt i
              de 14 punkter för en likvärdig skola som vi presenterade före
              sommaren. Det handlar bland annat om, vilket också återkommer
              i vår budgetmotion, att vi vill erbjuda frukost till alla elever
              därför att vi tycker att det är en viktig förutsättning för att
              eleverna ska kunna klara skoldagen. Vi tycker att det är viktigt
              att vi försöker stoppa avgifter för skolluncher för gymnasieeleverna.
              Därför vill vi ha en ändring i skollagen så att alla gymnasieelever
              erbjuds skollunch.
            </seg>
            <seg xml:id="i-b969f1f1de75af25-0">
              Vi vill återuppväcka bildningstanken. Därför tycker vi inte att
              det är hemläxorna som ger kunskap, utan vi vill ha flera lärare
              i skolan. Det återkommer vi också till i vår budgetmotion, där
              vi säger att det behövs 20 000 flera lärare i grundskolan och
              i förskolan.
            </seg>
            <seg xml:id="i-cb56555e26385329-0">
              Jag hinner inte ta upp flera saker, men jag rekommenderar att
              du läser vår motion där vi föreslår en rad åtgärder.
            </seg>
          </u>
          <note type="speaker" xml:id="i-87c5f6dd58f7b7aa-0">
            Anf. 211 PETER RÅDBERG (mp):
          </note>
          <u who="peter_radberg_980aa0" xml:id="i-8e850aa9e2fe5a91-0">
            <seg xml:id="i-85a1b904c240e654-0">
              Fru talman! Regeringen minskar den riktade satsningen till kommunerna
              för vuxenutbildningen med 600 miljoner kronor år 2007. Som en
              konsekvens av detta drar man också ned studiemedlen med 240 miljoner
              kronor för 2007 och 2008. Minskningen för vuxenutbildningen på
              600 miljoner kronor slår direkt mot komvux en utbildningsform
              som kan vara livsviktig för många människor för att få en utbildning
              på äldre dagar eller för att komplettera sina gymnasiebetyg. Till
              detta kommer inte heller alla program att erbjuda högskolekompetens.
              I ljuset av detta är neddragningen av komvux, som blir en konsekvens
              av detta, ännu mer ofattbar.
            </seg>
            <seg xml:id="i-5415978b46030605-0">
              Miljöpartiet motsätter sig med all kraft att regeringen drar
              ned på stödet till kommunerna samt minskar studiemedlen.
            </seg>
            <seg xml:id="i-1b0613c1ad24741c-0">
              I dag ligger studiemedlen på ca 7 250 kr i månaden. Miljöpartiet
              fick i vårpropositionen igenom en höjning av studiemedlen med
              300 kr, fördelade med 100 kr i bidragsdelen och 200 kr i lånedelen.
            </seg>
            <seg xml:id="i-36a0cb1935e86d6c-0">
              Det var ett steg i rätt riktning, men fortfarande är nivån alldeles
              för låg. Miljöpartiet anser, precis som Rossana Dinamarca var
              inne på, att studiemedlen ska höjas. Och det är lite kapplöpning
              här om vem som erbjuder mest. Men vi föreslår en höjning av studiemedlen
              med 900 kr. För att studenternas skuldbörda inte ska bli tyngre
              är det viktigt att det är bidragsdelen som höjs.
            </seg>
            <seg xml:id="i-a5e5dbdfe487774a-0">
              Jag trodde faktiskt att vi var överens om att ett litet land
              som Sverige överlever tack vare att vi har en bra utbildning.
              Det är därför obegripligt att regeringen lägger fram förslag som
              försämrar för människor som vill få en andra chans och gå på komvux
              och försämrar för dem som inte kan få studiemedel.
            </seg>
            <seg xml:id="i-b6ae25362db0b8bd-0">
              Jag ska också ta upp nationella prov och alternativ pedagogik.
              Regeringen föreslår att man ska införa ett nationellt prov i årskurs
              3 samt att skolorna ska inrätta obligatoriska kontrollstationer
              i årskurserna 3, 5 och 8.
            </seg>
            <seg xml:id="i-b8b844818042532a-0">
              Miljöpartiet anser att den pedagogiska friheten i skolan måste
              bli större och inte mindre. Införandet av kontrollstationer som
              styr vid vilken tidpunkt eleverna ska ha utvecklat den ena eller
              den andra färdigheten riskerar att hindra kunskapsutvecklingen.
              Att från regeringens håll komma med detaljerade pekpinnar om i
              vilken ordning eleverna ska lära sig saker och ting är sannolikt
              kontraproduktivt. Hur undervisningen planeras varierar också beroende
              på vilken pedagogisk inriktning som skolan har. Detaljstyrningen
              från centralt håll riskerar att slå undan fötterna på många framgångsrika
              skolor som arbetar just med alternativ pedagogik.
            </seg>
            <seg xml:id="i-e38bb75ac9c7a7d2-0">
              En färsk undersökning som har gjorts av Lärarförbundet och Lärarnas
              Riksförbund visar att 80 % av föräldrarna faktiskt är nöjda med
              den information som skolan ger när det gäller kunskapsnivån för
              deras barn.
            </seg>
            <seg xml:id="i-fee01de76fc7f769-0">
              Med detta som utgångspunkt är det svårt att förstå varför dessa
              kontrollstationer ska behövas. De medför inget nytt.
            </seg>
            <seg xml:id="i-2df94322a91fdc4e-0">
              Om jag fortsätter med betygsdelen kan vi notera att regeringen
              också har för avsikt att låta utreda ett obligatoriskt betyg från
              årskurs 3. Vi vet sedan gammalt att de borgerliga partierna har
              den visionen. Miljöpartiet anser att det är olyckligt om detta
              skulle ske.
            </seg>
            <seg xml:id="i-391ed4688a0c0269-0">
              Betyg är dåligt just som pedagogiskt instrument eftersom det
              säger otroligt lite om vad en elev faktiskt kan och vilka utvecklingsmöjligheter
              eleven har. Tidigare betyg leder också till just minskad pedagogisk
              frihet i skolan genom att man centraliserar.
            </seg>
            <seg xml:id="i-7fa5441c39821ddb-0">
              Många skolor som drivs utifrån alternativ pedagogik använder
              inte betyg som ett pedagogiskt instrument. För dessa skolor vore
              ett beslut om tidigare betyg helt enkelt förödande.
            </seg>
            <seg xml:id="i-c6db1b6c71831662-0">
              Jag vill avslutningsvis också komma in på gymnasiereformen för
              2007. Regeringen föreslår, som vi har diskuterat tidigare, att
              gymnasiereformen ska återkallas. Det tycker vi är mycket olyckligt.
              Det är allvarligt när regeringen svänger, som vi tycker, 180 grader
              när vi var mer eller mindre överens innan valet.
            </seg>
            <seg xml:id="i-9a60c4939c9d244d-0">
              Miljöpartiet hade mängder av åsikter om GY-07. Den innehåller
              samtidigt väldigt många viktiga delar som nu går förlorade genom
              att regeringen drar tillbaka reformen. En viktig del var att frisök
              skulle införas, vilket skulle ge samma möjligheter för elever
              i kommunala skolor som elever i friskolor, nämligen att söka vilken
              gymnasieskola som helst i landet. Detta går nu till intet genom
              att regeringen skjuter upp gymnasiereformen. Den kommer troligtvis
              inte att genomföras under mandatperioden.
            </seg>
            <seg xml:id="i-aeeb9d885d8b1c13-0">
              Det fanns heller ingen från de borgerliga partierna som hade
              något att invända mot Miljöpartiets motion för ett par år sedan.
              När vi föreslog detta var de borgerliga partierna och Miljöpartiet
              överens i sak. Men i och med att ni drar tillbaka förslaget har
              någonting hänt sedan valet.
            </seg>
            <seg xml:id="i-842434278cc8ab29-0">
              En annan del som också skjuts upp är lärlingsutbildningen, som
              var aviserad i gymnasiereformen07 och som hade stark förankring
              på arbetsmarknaden. Den kommer heller inte att genomföras under
              den här mandatperioden. Det tycker vi är mycket olyckligt.
            </seg>
          </u>
          <note xml:id="i-d642e8d7f5146b83-2">
            I detta anförande instämde Mehmet Kaplan (mp).
          </note>
          <note type="speaker" xml:id="i-3776c4e6484f77ae-0">
            Anf. 212 ULF NILSSON (fp) replik:
          </note>
          <u who="ulf_nilsson_15fa88" xml:id="i-18733d4eee4f5146-2">
            <seg xml:id="i-ba7559986cee0705-0">
              Fru talman! Att gymnasiereformen07 blev uppskjuten beror på att
              vi tänker oss en större gymnasiereform. Det fanns en del saker
              som var bra i GY07, inte så många, men till dem hör frisöket till
              vilket vi naturligtvis kommer att återkomma. Och vi vill ha en
              ännu mer utvecklad lärlingsutbildning med samarbete med företagen
              än GY07 föreslog.
            </seg>
            <seg xml:id="i-0a4ee032d76d2d8d-0">
              Den kommunala vuxenutbildningen är ju viktig. Miljöpartiet får
              det att låta som en drastisk nedskärning. I verkligheten är det
              med en tredjedel av det extra statliga bidraget. Mycket ligger
              redan på kommunerna, och resten av det gamla statliga bidraget
              går in till kommunerna i påse. Kommunerna får alltså prioritera
              själva.
            </seg>
            <seg xml:id="i-826124685c452ad0-0">
              Sedan ska vi inte glömma bort att folkhögskolorna får 400 miljoner
              mer i den borgerliga budgeten. Det är också en form av vuxenutbildning.
            </seg>
            <seg xml:id="i-c9fdf3a14e9e37fe-0">
              Ändå tror jag att komvux måste skärpa sig lite grann. Talartiden
              räcker inte, jag får ställa den frågan sedan. Det var många saker
              att ta upp.
            </seg>
          </u>
          <note type="speaker" xml:id="i-d8a1a2fcf35653df-0">
            Anf. 213 PETER RÅDBERG (mp) replik:
          </note>
          <u who="peter_radberg_980aa0" xml:id="i-8e850aa9e2fe5a91-1">
            <seg xml:id="i-64d7d36c391bc7aa-0">
              Fru talman! Det är precis som du säger. Nu får kommunerna själva
              bestämma. Alla vi som jobbar i kommunerna vet ju att när man får
              minskade anslag är det klart att komvux kommer att dras ned.
            </seg>
            <seg xml:id="i-8441ed337f8c1786-0">
              Vad kommer det att innebära om komvux dras ned? Jo, att färre
              får möjlighet att utbilda sig. Färre får möjlighet att komma in
              på högskolan och så vidare. Detta kan i sin tur leda till ökad
              arbetslöshet. Jag tycker att det är jätteallvarligt. Som en konsekvens
              av detta drar ni också ned studiemedlen. Miljöpartiet tycker att
              det är en olycklig väg som regeringen har slagit in på.
            </seg>
          </u>
          <note type="speaker" xml:id="i-2a4ae8b6c3922b5e-0">
            Anf. 214 ULF NILSSON (fp) replik:
          </note>
          <u who="ulf_nilsson_15fa88" xml:id="i-18733d4eee4f5146-3">
            <seg xml:id="i-38c1f0e4a88a4f42-0">
              Fru talman! Kommunal vuxenutbildning är ju i första hand till
              för dem som saknar en utbildning. Men vi har fått ett systemfel.
              Alltfler läser på komvux för att höja sina betyg, fast de har
              en avslutad gymnasieutbildning. Enligt Lärarnas Riksförbund kostar
              det ungefär 600 miljoner. Jag skulle gärna vilja höra vad Miljöpartiet
              vill göra åt problemet att lika många söker till komvux som till
              högskolan i dag.
            </seg>
            <seg xml:id="i-ec0a7bcbc55683aa-0">
              Sedan överväger den borgerliga regeringen att införa en lag som
              faktiskt ger dem som inte har högskolebehörighet rätt, oavsett
              vilken kommun de bor i, att läsa på komvux. En sådan rättighet
              finns inte i dag. Jag vill gärna höra vad Miljöpartiet tycker
              om det förslaget också.
            </seg>
          </u>
          <note type="speaker" xml:id="i-2a59778806f0022e-0">
            Anf. 215 PETER RÅDBERG (mp) replik:
          </note>
          <u who="peter_radberg_980aa0" xml:id="i-8e850aa9e2fe5a91-2">
            <seg xml:id="i-2d9a5bd8010fcd47-0">
              Fru talman! Jag kan dela din uppfattning att man inte ska använda
              komvux för att läsa upp betygen och därmed ta plats där. Den uppfattningen
              delar Miljöpartiet fullt ut.
            </seg>
            <seg xml:id="i-dfbb9a8a02daff27-0">
              Men det är ändå olyckligt. Komvux kan inte dra ned för att människor
              har för hög utbildning. Det är precis tvärtom. Vi måste öka kunskapsnivån
              för att bli konkurrenskraftiga gentemot andra länder och för att
              öka svensk kompetens rent allmänt. Vi i Miljöpartiet ser detta
              som ett steg i fel riktning. Vi ska utöka komvux. Vi har varit
              inne på att 25 % inte klarar svenska, matte och engelska. De här
              människorna kommer troligtvis att behöva komplettera sin utbildning
              längre fram. Då kan ju komvux vara en väg att gå. Vi beklagar
              i alla fall att det blir neddragning av komvux.
            </seg>
          </u>
          <note type="speaker" xml:id="i-1f67f1cdad5387b4-0">
            Anf. 216 FREDRIK MALM (fp) replik:
          </note>
          <u xml:id="i-98d8b142ee8b2f27-13" who="unknown">
            <seg xml:id="i-9f3ed87b4e698479-0">
              Fru talman! Peter Rådberg talar om utvärderingar och nationella
              prov. I dag har man obligatoriska nationella prov i årskurs 8,
              och man kan också ha mer frivilliga nationella prov tidigare.
              Vi har sagt i den borgerliga alliansen att den svenska skolan
              är målstyrd. Då måste man också utvärdera att målen nås. Därför
              menar vi att man ska ha ett nationellt prov i årskurs 3 för att
              mäta läs- och skrivförståelsen. Vi vill också ha ett nationellt
              prov i årskurs 5 i svenska, engelska och matematik och i årskurs
              8 i flera ämnen. Det här är ju för att identifiera de elever som
              senare i livet annars inte når målen.
            </seg>
            <seg xml:id="i-0524c522c3cedb0f-0">
              Då säger Peter Rådberg att det här hotar skolornas pedagogiska
              frihet och den alternativa pedagogiken. Då undrar jag, Peter Rådberg,
              är det din och Miljöpartiets uppfattning att det så att säga finns
              en pedagogisk frihet att inte lära ungdomar att läsa, skriva och
              räkna innan årskurs 5? Det blir ju innebörden av att man inte
              ska utvärdera.
            </seg>
          </u>
          <note type="speaker" xml:id="i-400f4387e9597262-0">
            Anf. 217 PETER RÅDBERG (mp) replik:
          </note>
          <u who="peter_radberg_980aa0" xml:id="i-8e850aa9e2fe5a91-3">
            <seg xml:id="i-1403b41e1885fb1d-0">
              Fru talman! Nej, så menar vi så klart inte. Men grejen är ju
              att om du inför nationella prov i årskurs 3 kommer inriktningen
              att bli att man går åt samma håll för att just klara de nationella
              proven i årskurs 3 och 5. Poängen är att det, som vi säger, ska
              finnas massor av blommor som ska blomma och låta alternativ pedagogik
              gälla. Det är på så vis man ökar kompetensen i utbildningen, inte
              genom att centralstyra.
            </seg>
            <seg xml:id="i-38be3e98a7fad8bb-0">
              Läroplan och alla riktlinjer från Skolverket ska ändå upprätthållas.
              Men sträckan till målet kan ju vara ett antal vägar. I och med
              att man börjar centralstyra med nationella prov när det gäller
              årskurs 3 och så vidare kommer man ju att styra in mot en speciell
              väg. Det är det vi tycker är olyckligt.
            </seg>
            <seg xml:id="i-078f7a57189eaebc-0">
              Du har ju Montessoriutbildningar och så vidare som inte har betyg
              utan andra alternativ för att nå samma mål. De kommer naturligtvis
              att känna att de får backa. Kraven gäller, men vägen dit kan utformas
              på många olika sätt.
            </seg>
          </u>
          <note type="speaker" xml:id="i-801e8124248d6cef-0">
            Anf. 218 FREDRIK MALM (fp) replik:
          </note>
          <u xml:id="i-98d8b142ee8b2f27-14" who="unknown">
            <seg xml:id="i-08992ce8f03935ed-0">
              Fru talman! Men problemet här är ju att de blommor som vi vill
              ska blomma väldigt lätt vissnar. Det blir ett mycket stort problem
              för dem som inte lär sig att läsa, skriva och räkna, som sedan
              inte klarar att komma in på gymnasiets nationella program eller
              som därefter hamnar i den stora grupp ungdomar som i dag är arbetslösa,
              unga arbetslösa. Om man inte tidigt identifierar problemen och
              hjälper de eleverna kommer de ju att gå genom årskurs efter årskurs
              fast det kanske inte heter årskurs i den alternativa pedagogiken
              och i slutändan slås de här unga människorna ut.
            </seg>
            <seg xml:id="i-36acb4f244b48724-0">
              Det kan ju inte vara så att Miljöpartiets uppfattning är att
              vi inte ska utvärdera att målen nås. Vi är väl ändå överens om
              att det är ganska klokt att man när man är nio år har en grundläggande
              läs- och skrivförståelse så att man kan ta till sig av de andra
              ämnena och också klara sig i samhället senare i livet.
            </seg>
          </u>
          <note type="speaker" xml:id="i-2e98c0383fe4db28-0">
            Anf. 219 PETER RÅDBERG (mp) replik:
          </note>
          <u who="peter_radberg_980aa0" xml:id="i-8e850aa9e2fe5a91-4">
            <seg xml:id="i-9a121354e1481b3f-0">
              Fru talman! Jag håller helt med dig på en punkt. Vi ska utvärdera.
              Vi har så kallade diagnostiska prov i mängder. Man kan göra detta
              när man vill, från årskurs 1 och upp till årskurs 9. Det är väl
              inget som hindrar en lärare eller en skola att göra detta.
            </seg>
            <seg xml:id="i-da62a1f3ff7e4f9b-0">
              Men det ni pratar om är att ni liksom ska ha ett centralt system
              där alla ska göra ett centralt prov i årskurs 3. Det är det som
              är skillnaden. Vi har inte något emot att vi ska utvärdera. Vi
              kan ha kontrollsystem, vilket även finns i den meningen att man
              gör små kontroller i matematik i årskurs 7, 8 och 9, och även
              i femman och trean, för att som eleverna har uppnått de här målen.
              Det kan göras på många olika sätt.
            </seg>
            <seg xml:id="i-1a43c4cff490bb23-0">
              Jag delar din uppfattning. Skillnaden är att du vill centralisera
              och jag vill låta pedagogiken få avgöra från fall till fall och
              kommun till kommun. Men målet är detsamma. Vi tror då att vår
              modell är den klart överlägsna. Det finns massor med undersökningar
              som visar att du inte får bättre resultat i skolan genom att staten
              ska tala om exakt vad som ska göras och inte göras. Det kan kommunerna
              och den enskilda skolan klara bra själva.
            </seg>
          </u>
          <note type="speaker" xml:id="i-792edac46eb3749d-0">
            Anf. 220 MATS GERDAU (m):
          </note>
          <u who="mats_gerdau_320eeb" xml:id="i-668869546be5a06e-4">
            <seg xml:id="i-d7c3a36144d0737c-0">
              Fru talman! Sverige borde vara en ledande kunskapsnation. Vi
              har goda förutsättningar för det. Eller hur? Vi satsar mycket
              på skolan, säkert mest i världen vad gäller både pengar och lärartäthet.
              Vi har många duktiga lärare. Men tyvärr är vi inte ledande i kunskap.
              Elevernas kunskaper sjunker. Andra länder springer förbi oss.
            </seg>
            <seg xml:id="i-e3c6110edd8f25cd-0">
              Sverige uppvisar störst försämring i matematik och naturvetenskap
              mellan 1995 och 2003 av 16 jämförbara länder. Detta visade en
              internationell studie, TIMSS, för något år sedan. Jag tycker att
              skolpolitiken är något av den förra riksdagsmajoritetens allra
              största misslyckande. Elevernas kunskaper sjönk stadigt medan
              Socialdemokraterna och stödpartierna stod villrådiga och ganska
              handlingsförlamade.
            </seg>
            <seg xml:id="i-8360ca0d946e722b-0">
              Vad bidde det av den stora gymnasiereformen? Det bidde en liten
              tummetott. Av skollagen bidde det inte ens det. Det bidde ingenting
              alls. Kanske berodde det på en oenighet mellan de tre partierna,
              men säkerligen också på en stor vilsenhet inom socialdemokratin
              om vartåt man skulle. Det tyckte jag vi hörde i Marie Granlunds
              inlägg tidigare. Visionerna saknas.
            </seg>
            <seg xml:id="i-d0590257da483c43-0">
              Göran Persson hade sju ministrar på Utbildningsdepartementet
              under sina tio år som statsminister. Men det räcker inte med att
              byta minister och behålla den gamla politiken när man vill ändra
              och göra förbättringar. Det är som om Socialdemokraterna inte
              vill se problemen. De satte sig själva på åskådarbänken när vi
              i alliansen tog initiativet. Vi är eniga. Vi är otåliga att genomföra
              de 143 punkter som vi gick till val på och som vi har fått väljarnas
              stöd för.
            </seg>
            <seg xml:id="i-6f062dd5681bc6b1-0">
              Fru talman! Jag tänkte beröra tre av de områden som är särskilt
              viktiga för oss moderater. Det första handlar om fokus på kunskaper.
              Sverige måste överge flumskolan. Vi moderater vågar säga det som
              Socialdemokraterna aldrig sade, nämligen att kunskapsförmedlingen
              är skolans viktigaste uppgift. Näst kärlek är väl kunskap det
              bästa vi kan ge våra barn och kanske det främsta som just det
              offentliga kan bistå med.
            </seg>
            <seg xml:id="i-b3908181beba6768-0">
              Skolan ska hålla hög kvalitet för alla elever varje dag. Det
              är ett högt ställt mål, men det är faktiskt helt nödvändigt. Varje
              dag man går i skolan ska göra skillnad jämfört med om man inte
              går i skolan. Allt annat vore orimligt. Kunskapsmålen måste därför
              överordnas andra mål i kursplanerna och läroplanen. Man blir lätt
              skrämd när man ser att ordet kunskap inte finns med i vissa kommuners
              skolplaner. Grön flagg, bullerfria bord, gratis frukost i all
              ära, men fokus måste ligga någon annanstans. Kan eleverna inte
              läsa och skriva, kan de inte tillgodogöra sig allt det andra värdefulla
              som vi också vill ge dem.
            </seg>
            <seg xml:id="i-512fc6d6b469e707-0">
              Då kommer vi till det andra, fru talman, nämligen att följa upp
              elevernas och skolornas utveckling mycket bättre än vad vi gör
              i dag. Det duger helt enkelt inte att tusentals elever varje år
              glider igenom skolan utan att bli sedda och utan att få den hjälp
              de har rätt till. Skolverkets utbildningsinspektion måste bli
              betydligt vassare. Man kan inte säga att kvalitetsarbetet fungerar
              och att den pedagogiska verksamheten är god samtidigt som elevernas
              betyg rasar och var tredje elev lämnar grundskolan med stora kunskapsluckor,
              vilket jag läste i rapporten över Södertälje skolor som inspekterades
              för något år sedan.
            </seg>
            <seg xml:id="i-de79ded3efec1fca-0">
              Parallellen att operationen lyckades men patienten dog ligger
              inte så långt bort.
            </seg>
            <seg xml:id="i-2016136c2e59a258-0">
              Vi måste följa elevernas kunskapsutveckling från början. Det
              tycker vi är jätteviktigt. Det handlar om tester, prov, utvärderingar,
              mätningar, betyg och omdömen. Först när man vet hur det går kan
              det sättas in insatser mot eventuella problem.
            </seg>
            <seg xml:id="i-c8e4a56ae9741f71-0">
              Det tredje, fru talman, handlar om att öka valfriheten. Vi måste
              ge varje individ större möjlighet att hitta en skola som passar
              just honom eller henne. Det finns inte en skola som passar alla
              elever. Vi måste se till att det blir lättare för lärare och annan
              skolpersonal att förverkliga sina idéer om en bra skola och starta
              en egen skola. Sammantaget höjer det kvaliteten på skolväsendet.
              Det är inte så konstigt. Elever väljer till det de tycker är bra
              och väljer bort det de inte tycker är bra. Det är bra eftersom
              det höjer kvaliteten för oss alla. Föräldrarna blir en hävstång
              för höjd kvalitet, och det tjänar vi alla på.
            </seg>
            <seg xml:id="i-0f925d28cd3bb2ea-0">
              I Nacka har vi prövat några av åtgärderna. Jag har varit kommunalråd
              där i ett antal år. Vi ser positiva effekter. Vi utvärderar elevernas
              kunskaper från början. Vi har infört skriftliga omdömen. Det är
              en god information till eleverna och föräldrarna om hur skolgången
              går. Vi var först ut med skolpeng och valfrihet för 15 år sedan.
              Och resultaten har inte låtit vänta på sig. Vi har sett hur elevernas
              kunskaper tydligt stiger, till skillnad från hur det ser ut i
              en del andra kommuner. Vi är bland de bästa i Sverige i dag. Vi
              ser allt nöjdare föräldrar och elever i de mätningar vi gör. Inte
              minst viktigt: Vi ser en lärarkår som faktiskt stortrivs. Så vill
              jag se det i hela Sverige.
            </seg>
          </u>
          <note xml:id="i-e463683b4ec89102-0">
            I detta anförande instämde Lars Hjälmered, Betty Malmberg, Margareta
            Pålsson och Oskar Öholm (alla m) samt Eva Johnsson (kd).
          </note>
          <note type="speaker" xml:id="i-906ec5aaf3713996-0">
            Anf. 221 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-432fcbc7abf0a94a-9">
            <seg xml:id="i-cd5c9a53d669014a-0">
              Fru talman! Mats Gerdau inleder med att säga att man vill bli
              en ledande kunskapsnation. Samtidigt är Moderaternas planer för
              gymnasiet att sänka kunskapsnivån genom att renodla de praktiska
              programmen. Alla andra säger att vi behöver mer kunskap.
            </seg>
            <seg xml:id="i-ff572aa5e65aac10-0">
              Det är inte som det var på 50- och 60-talen där man kunde börja
              som springpojke eller gå in på en arbetsplats och ställa sig på
              linan och börja jobba. Det ställs högre krav i dag. I en globaliserad
              värld står valet mellan att konkurrera med kunskap eller med låga
              löner. Den politik som jag kan se att de borgerliga har drivit
              fram handlar om att vi ska konkurrera med låga löner. Eller har
              jag fel?
            </seg>
          </u>
          <note type="speaker" xml:id="i-bc15e0a03bcfa025-0">
            Anf. 222 MATS GERDAU (m) replik:
          </note>
          <u who="mats_gerdau_320eeb" xml:id="i-668869546be5a06e-5">
            <seg xml:id="i-713ec9e016bf494d-0">
              Fru talman! Du har alldeles uppenbart helt fel. Det handlar inte
              om att sänka kunskapsnivån utan det handlar om att inte behöva
              ha samma kunskapskrav för alla utbildningar. Det kan vara olika
              förkunskapskrav för olika typer av utbildningar.
            </seg>
            <seg xml:id="i-4babda5500120e76-0">
              I den värld som Socialdemokraterna tillsammans med Vänsterpartiet
              och Miljöpartiet har styrt ett antal år i Sverige är det en fjärdedel
              av gymnasieeleverna som inte slutför en treårig utbildning inom
              fyra år. Det är den värld vi lever i, och det vill vi moderater
              göra någonting åt.
            </seg>
            <seg xml:id="i-b11478b7973c32b7-0">
              Vi kan inte bli en ledande kunskapsnation om vi på allvar tror
              att vi ska ha samma kunskaper för alla. Det måste vara olika kunskaper
              för olika människor. Det ska vara yrkeskunskaper med djup och
              bredd. Det ska vara teoretiska kunskaper med djup och bredd. Men
              det behöver inte vara samma kunskaper för alla. Det är det som
              skiljer mest mellan oss inom alliansen och er på vänsterkanten.
            </seg>
          </u>
          <note type="speaker" xml:id="i-3caffb83bcd3fb60-0">
            Anf. 223 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-432fcbc7abf0a94a-10">
            <seg xml:id="i-c61929d462a8e42d-0">
              Fru talman! Den borgerliga politiken menar då att framtiden ska
              vara avgjord redan vid 15 års ålder. Det är bara så man kan tolka
              den borgerliga politiken när det framgår att det ska bli svårare
              för den person som har avslutat sin utbildning att skaffa sig
              högskolebehörighet eftersom det avskaffas för de praktiska programmen.
            </seg>
            <seg xml:id="i-912cae80b9fde9b0-0">
              Man pratar om lika eller inte lika. Jag funderar över hur Moderaterna
              ser på likvärdighet. Är det något man vill förändra i synen på
              skolan? Hur ser Moderaterna på likvärdighet? Det skulle vara intressant
              att få höra.
            </seg>
          </u>
          <note type="speaker" xml:id="i-9fbb9833d2105673-0">
            Anf. 224 MATS GERDAU (m) replik:
          </note>
          <u who="mats_gerdau_320eeb" xml:id="i-668869546be5a06e-6">
            <seg xml:id="i-53da0f587b16c66c-0">
              Fru talman! Skolverket har nyligen konstaterat att vi inte längre
              har en likvärdig skola i Sverige. Det är ett resultat av den politik
              som bland annat Vänsterpartiet har haft stort inflytande över.
              Vi vill göra något åt det. Det ska vara lika värde på utbildningen
              i Sverige, inte lika utbildning. Tyvärr är det många på vänsterkanten
              som alltid drar likhetstecken mellan lika och likvärdig.
            </seg>
            <seg xml:id="i-635aa5e6bd8de8fa-0">
              Vi vill skapa utrymme för varje elev att förverkliga sina drömmar
              och visioner och ge en god utbildning utifrån deras önskemål,
              vad de vill förverkliga och vad de har för framtidsplaner. Det
              handlar inte alls om att de när de är 15 år ska avgöra sitt livsval.
              Det ska finnas flera chanser.
            </seg>
            <seg xml:id="i-de13c9f4e9ffb9dd-0">
              Som Ulf Nilsson tidigare talade om handlar det till exempel om
              utökade möjligheter att läsa på komvux om de senare i livet vill
              plugga vidare på universitet eller högskolor. Den rätten har de
              inte i dag. Den vill uppenbarligen inte Vänsterpartiet ha.
            </seg>
            <seg xml:id="i-6dd5900f7416df7e-0">
              Ni vill ge samma utbildning för alla. Det är en utbildningsväg
              som slår ut väldigt många elever i dag.
            </seg>
          </u>
          <note type="speaker" xml:id="i-dc14c1df2ff089c1-0">
            Anf. 225 EVA OLOFSSON (v) replik:
          </note>
          <u who="eva_olofsson_b34e2b" xml:id="i-fd0307ad2ccfe848-5">
            <seg xml:id="i-2e9c1f2bb7b651f1-0">
              Fru talman! Jag vill ta upp en fråga. Jag har under de här dagarna
              hört alliansen om och om igen tala om att bryta utanförskap och
              att människor ska in i arbete. Det verkar rimma väldigt illa med
              de åtgärder man föreslår och den syn man har på vuxenutbildning.
            </seg>
            <seg xml:id="i-507e82a5759685cd-0">
              En av de första saker man gör är att ta bort rekryteringsbidraget.
              Det är till för människor som ofta är arbetslösa, lågutbildade
              och inte kommer in på en utbildning som leder direkt till jobb.
              De ska våga börja studera utan att sätta sig i skuld med en gång
              och sedan kunna gå vidare till studier och jobb.
            </seg>
            <seg xml:id="i-ee36a3b43428d512-0">
              I Göteborg är det 1 300 personer som har fått den här chansen
              under år 2006. Jag vill fråga dig: Vad ska du ge för ett alternativ
              till de människor som har fått en chans genom rekryteringsbidraget,
              som ni hastigt och lustigt tar bort?
            </seg>
          </u>
          <note type="speaker" xml:id="i-2af74b2eaf029cf2-0">
            Anf. 226 MATS GERDAU (m) replik:
          </note>
          <u who="mats_gerdau_320eeb" xml:id="i-668869546be5a06e-7">
            <seg xml:id="i-beaabad24fd34a18-0">
              Fru talman! Det är oerhört viktigt att ungdomar i Sverige får
              en bra yrkesutbildning så att de sedan får ett bra arbete. Där
              finns det stora brister i Sverige i dag. Det tänker vi göra någonting
              åt. Det är därför vi har blåst av GY-07. Vi utbildar inte de duktiga
              snickare, elektriker eller andra människor som vi behöver i dag.
              Det gör att mängder av människor går ut i arbetslöshet och har
              en oviss framtid. Det vill vi ändra så att de får djupa och bra
              kunskaper.
            </seg>
            <seg xml:id="i-17f29813df836f2f-0">
              När det gäller rekryteringsbidraget tycker vi att det är fel
              att studenter som läser samma utbildningar har olika villkor på
              de utbildningarna. Det är rätt rimligt att man har samma möjligheter
              till försörjning som alla sina klasskamrater. Det är inte riktigt
              rätt att vissa har mer pengar och mer i bidrag än vad andra har.
              Det är den enkla förklaringen.
            </seg>
            <seg xml:id="i-a6fb83d0fea5fe98-0">
              Vi vill också satsa väldigt mycket mer på en lärarsatsning i
              skolan för att höja kvaliteten. De pengarna måste komma någonstans
              ifrån.
            </seg>
          </u>
          <note type="speaker" xml:id="i-3bedff5f60dc96d2-0">
            Anf. 227 EVA OLOFSSON (v) replik:
          </note>
          <u who="eva_olofsson_b34e2b" xml:id="i-fd0307ad2ccfe848-6">
            <seg xml:id="i-45291caeb1dedd10-0">
              Fru talman! Det är tyvärr en väldigt tråkig inriktning som alliansen
              har som går igen i hela politiken. Man säger att det ska vara
              rättvist, och så ser man inte att människor har fått olika möjligheter
              med sig.
            </seg>
            <seg xml:id="i-1dedb17ce573cd5d-0">
              Bidraget riktar sig just till människor som kommer från hemförhållanden
              där man inte förväntar sig att de studerar. De har kanske misslyckats
              i skolan. Då hjälper det inte att skolan blir bättre för nya elever,
              vilket jag inte tror att den blir med Moderaternas politik.
            </seg>
            <seg xml:id="i-32e3054f06710415-0">
              Det handlar om människor som står ganska långt från tanken att
              börja studera och skuldsätta sig. Det är kommunerna som bedriver
              uppsökande och vägledande verksamhet, ibland med samarbete mellan
              socialtjänst, vuxenutbildning och ibland andra aktörer, och som
              beslutar vilka människor som får den här chansen.
            </seg>
            <seg xml:id="i-e1c9e2fe1c8f1df0-0">
              Vad Moderaterna nu gör är att de utestänger några av de människor
              som bäst skulle behöva vuxenutbildning. Med den skulle de kunna
              växa, studera vidare och få jobb. Det tycker jag är en väldigt
              skev politik. Rättvisa är inte alltid rättvis, som du sade, om
              alla ska behandlas lika.
            </seg>
          </u>
          <note type="speaker" xml:id="i-f990f2e1d123223f-0">
            Anf. 228 MATS GERDAU (m) replik:
          </note>
          <u who="mats_gerdau_320eeb" xml:id="i-668869546be5a06e-8">
            <seg xml:id="i-3acb95b01622c74b-0">
              Fru talman! Det är rätt märkligt. Vi hade ett val för en halv
              månad sedan. Innan dess har Socialdemokraterna styrt tillsammans
              med Vänsterpartiet i tolv år, tror jag. Det har bara gått en och
              en halv månad, och så har de inte ansvar för någonting och för
              hur det har sett ut här i Sverige.
            </seg>
            <seg xml:id="i-5f602e1889b94297-0">
              Vi lastas för alla problem som faktiskt finns i samhället i dag.
              Kanske Eva Olofsson borde vara lite självkritisk. Hur kommer det
              sig att alla dessa tusentals människor behöver de här pengarna
              och att de inte vågar gå in i en utbildning? Vem bär ansvaret
              för det?
            </seg>
            <seg xml:id="i-169983bed592dd99-0">
              Vi har en gigantisk uppgift inom alliansen och regeringen att
              ändra på den inriktning vi har. Det gäller att skapa en framtid
              för Sverige så att vi ska kunna få flera som vågar satsa på en
              utbildning och där det faktiskt lönar sig att utbilda sig.
            </seg>
            <seg xml:id="i-99013db4cd8d949c-0">
              Det är vår stora utmaning. Det handlar om att satsa från början
              och förbättra kvaliteten i grundskolan redan från de första åren.
              Det ska göras med lärarsatsningar, skärpt utvärdering och mer
              valfrihet, till exempel.
            </seg>
          </u>
          <note type="speaker" xml:id="i-2de4bc0b21fb45f7-0">
            Anf. 229 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-15">
            <seg xml:id="i-9de45db7c1065027-0">
              Fru talman! Vi har länge hört från den borgerliga alliansen att
              allting är väldigt dåligt i Sverige. Allting är långtifrån bra.
              Men det finns olika undersökningar, till exempel från World Economic
              Forum, som säger att det är bra i Sverige om man jämför med de
              flesta länder. Man brukar inte betrakta World Economic Forum som
              en stödtrupp till Socialdemokraterna.
            </seg>
            <seg xml:id="i-4e359f6182bb2935-0">
              Du talar om att flera ska utbilda sig. Hur rimmar det med att
              man drar ned så kraftigt på den kommunala vuxenutbildningen? Flera
              ska utbilda sig, men inte vissa utan bara några. Tror du verkligen
              att Sverige kommer att bli starkare för att man hindrar vissa
              från att utbilda sig? Det är min fråga.
            </seg>
          </u>
          <note type="speaker" xml:id="i-1a63b798d18489dc-0">
            Anf. 230 MATS GERDAU (m) replik:
          </note>
          <u who="mats_gerdau_320eeb" xml:id="i-668869546be5a06e-9">
            <seg xml:id="i-9c4d1823f1168307-0">
              Fru talman! Marie Granlund lyssnade nog inte på inledningen på
              mitt anförande. Jag har inte någonsin påstått att allt är dåligt
              i Sverige eller att alla skolor är dåliga. Det är precis tvärtom.
              Vi har i Sverige väldigt goda förutsättningar att bli en ledande
              kunskapsnation. Det gäller i synnerhet när vi nu har fått en ny
              regering som också prioriterar kunskaper i skolan.
            </seg>
            <seg xml:id="i-52e0c378039be743-0">
              Marie Granlund var säkert heller inte inne i kammaren när vi
              för en stund sedan diskuterade neddragningen på komvux. Det är
              väldigt många elever på komvux som i dag läser utbildningar som
              de redan har godkända betyg i. De konkurrenskompletterar på ett
              sätt som vi tycker är rätt otillständigt.
            </seg>
            <seg xml:id="i-94eff7b7c872fe64-0">
              Våra gemensamma resurser ska inte användas till att elever enbart
              höjer sina betyg. Lärarnas Riksförbund har kommit fram till att
              det kostar ungefär 600 miljoner kronor i Sverige, om jag inte
              minns fel. Det vill vi naturligtvis ändra på.
            </seg>
            <seg xml:id="i-bd9dfe94f1491ef0-0">
              Vi ska inte använda skattepengar till att elever enbart läser
              upp sina betyg när de redan har fått godkända kunskaper. Det kanske
              ni på vänsterkanten tycker är helt rätt, men vi tycker att det
              är fel använda skattepengar.
            </seg>
          </u>
          <note type="speaker" xml:id="i-780f0a6ca59ba8ad-0">
            Anf. 231 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-16">
            <seg xml:id="i-66f768101f2a3b32-0">
              Fru talman! Vi har precis samma åsikt i den frågan. Därför stoppade
              vi i somras möjligheten att läsa om sina betyg. Men kommunal vuxenutbildning
              är så mycket mer.
            </seg>
            <seg xml:id="i-23dcab33e833f9d3-0">
              Kommunal vuxenutbildning är till för de människor som tidigare
              har fått minst av samhällets utbildningsresurser. De kanske inte
              var födda i en familj som hade stolta utbildningstraditioner men
              kom på när de var 30 eller 35 år att de också fick vara med, kunde
              studera och hitta ett annat yrke.
            </seg>
            <seg xml:id="i-9a8071f84a0473d4-0">
              Det är så Sverige har växt sig starkt i globaliseringen. Det
              är så vi har klarat konkurrensen. Andra länder ser upp till oss
              för att alla får vara med. Det är inte förutbestämt när man är
              15 år och gör sina val. Man kan faktiskt komma igen gång på gång.
            </seg>
            <seg xml:id="i-1bf4e0c2c3de640d-0">
              Jag skulle vilja fråga hur det rimmar med att ni säger att ni
              vill satsa på utbildningspolitik när ni stoppar tusentals människor
              att vidareutbilda sig.
            </seg>
          </u>
          <note type="speaker" xml:id="i-b371d7b58f824b8a-0">
            Anf. 232 MATS GERDAU (m) replik:
          </note>
          <u who="mats_gerdau_320eeb" xml:id="i-668869546be5a06e-10">
            <seg xml:id="i-c69c7868e3509a66-0">
              Fru talman! Mitt svar blir precis som jag sade alldeles nyss.
              Vi ska inte ha mängder med elever som konkurrenskompletterar.
              Det är fortfarande många som ägnar sig åt det, oavsett om det
              möjligen har blivit någon förändring i något slags förordning.
            </seg>
            <seg xml:id="i-03971a99bfded6ef-0">
              Det är många kommuner där man fortsätter med detta. Det är många
              socialdemokratiskt styrda kommuner där man inte skärper de principer
              som vi här uppenbarligen är helt överens om. Jag tror inte att
              jag behöver kommentera någonting ytterligare.
            </seg>
          </u>
          <note type="speaker" xml:id="i-121858b3b5388bfd-0">
            Anf. 233 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-77f4f482b70ad3b0-0">
            <seg xml:id="i-d80391e3cae5af31-0">
              Fru talman! Det var väldigt intressant att höra Mats Gerdaus
              anförande. Jag kan hålla med om att det finns problem i dag i
              de svenska skolorna. Väldigt många skolor är bra. Men det finns
              också skolor där alla elever inte klarar sig. Ofta är det skolor
              i utsatta områden.
            </seg>
            <seg xml:id="i-45b73b0dc5c91cc5-0">
              Det är därför vi socialdemokrater vill fördela resurserna efter
              behov så att de elever som behöver hjälp och stöd kan få det för
              att klara skolan. Vi vill också införa lärlingsprogram i gymnasiet.
              Detta är något som ni säger nej till.
            </seg>
            <seg xml:id="i-f6c382d6b591adbf-0">
              I stället vill ni införa betyg i lägre åldrar. Ni vill ha skilda
              klasser för tjejer och killar. Ni vill införa fler disciplinära
              åtgärder och nationella prov vid tidigare åldrar.
            </seg>
            <seg xml:id="i-82ff62db49883f8d-0">
              Min fråga är: På vilket sätt förbättrar det den svenska skolan?
              På vilket sätt hjälper det eleverna i de utsatta områdena så att
              de klarar sig? Ofta handlar det om barn som kommer från familjer
              där de kanske inte har samma stöd eller kanske inte har svenska
              som modersmål.
            </seg>
          </u>
          <note type="speaker" xml:id="i-0b55dc9d49b9e67b-0">
            Anf. 234 MATS GERDAU (m) replik:
          </note>
          <u who="mats_gerdau_320eeb" xml:id="i-668869546be5a06e-11">
            <seg xml:id="i-87728056b584b8d3-0">
              Fru talman! Det är just de eleverna som behöver den borgerliga
              politiken mest, skulle jag vilja säga. När man inte har traditionen
              hemifrån är det oerhört viktigt att skolan är tydlig: Hur går
              det för mina barn? Hur går det för eleverna i Tensta, i Rinkeby
              och i Fisksätra och överallt där det inte finns så goda hemtraditioner?
              Den tydliga informationen och återkopplingen till alla föräldrar
              behövs från början.
            </seg>
            <seg xml:id="i-5246019d40757d85-0">
              Detta kan kopplas till att vi förstärker stödet när man behöver
              det. Vi vill återinföra speciallärarutbildningen. Det ska vara
              flera speciallärare, så att man får riktig adekvat hjälp när man
              behöver det, när man är liten. Med små barn är det små problem.
              Med stora barn blir det stora problem.
            </seg>
            <seg xml:id="i-0d8c4e0862d7407e-0">
              Ni står för en skola som är en trekvartsskola som släpper ut
              tusentals elever varje år utan att de har godkända kunskaper i
              svenska. Den skolan står ni för. Ni har inga förslag på eller
              idéer om hur vi ska förbättra den, utan det är more of the same
              , mer av den politik som faktiskt har lett till stora misslyckanden.
            </seg>
          </u>
          <note type="speaker" xml:id="i-ce8c251e94b2f7dd-0">
            Anf. 235 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-77f4f482b70ad3b0-1">
            <seg xml:id="i-9a54ba487c6dff40-0">
              Fru talman! Jag funderar igen på den här eleven som inte klarar
              sig i skolan, som kanske inte har bra betyg i andra ämnen. På
              vilket sätt tror du att det hjälper den personen, den eleven,
              när personen får veta att den har dåligt ordningsomdöme eller
              har dåliga betyg överlag? På vilket sätt hjälper man den eleven
              att faktiskt klara sina mål när man inte har någon annan politik
              än att se till att det ska vara nationella prov i tidiga åldrar?
              Man har betyg i lägre åldrar men inte någonting mer.
            </seg>
          </u>
          <note type="speaker" xml:id="i-2f06c6a704840de1-0">
            Anf. 236 MATS GERDAU (m) replik:
          </note>
          <u who="mats_gerdau_320eeb" xml:id="i-668869546be5a06e-12">
            <seg xml:id="i-6d6f3463106a4d5c-0">
              Fru talman! Det hjälper definitivt inte den eleven att inte tala
              om för eleven att den inte når målen och att inte följa upp om
              eleven når målen eller inte. Det är precis det som är Socialdemokraternas
              politik: Lyft på mattan och sopa in alla problem! Vi har precis
              motsatt uppfattning: Utvärdera från början! Följ elevernas kunskapsutveckling!
              Sätt in insatser när det är nödvändigt! Det kan vara speciallärare
              och annat pedagogiskt material. Det finns massor med goda idéer.
              Men om man inte talar om för de här eleverna hur det går gör man
              dem en otjänst. Det kallas ibland för snällfälla. Man tror att
              man är snäll, men det är man verkligen inte, för man gör de eleverna
              en stor otjänst. Det tänker vi rätta till.
            </seg>
          </u>
          <note type="speaker" xml:id="i-c32823108f4e2576-0">
            Anf. 237 SOFIA LARSEN (c):
          </note>
          <u who="sofia_larsen_6f5ad8" xml:id="i-fd9b732cac1c4a70-2">
            <seg xml:id="i-36cb963d1de88ece-0">
              Fru talman! Enligt Skolverkets siffror var det 91 400 elever
              som för första gången satte sin fot i skolan i höstas. Det var
              91 400 barn, helt unika barn med olika förutsättningar och med
              olika behov i sitt lärande. Jag är övertygad om att de allra flesta
              av de barnen gick till skolan i höstas med en stor nyfikenhet
              och en väldigt stor lust att lära sig nya saker.
            </seg>
            <seg xml:id="i-d2e3a570198db999-0">
              Vår utgångspunkt i alliansens skolpolitik är att ge de här barnen
              möjlighet till en fortsatt lust för lärande, ge alla elever en
              unik chans att lyckas, om vi bara kan få hjälpa och stötta och
              uppmuntra dem på rätt sätt.
            </seg>
            <seg xml:id="i-c9d336770261ed18-0">
              Vi i Allians för Sverige är också övertygade om att just de första
              åren, den första tiden som eleven är i skolan, är de viktigaste
              och att det är där de stora insatserna ska till och inte de sista
              åren som det tyvärr har varit alldeles för många gånger i svensk
              skolpolitik. Det är en skolpolitik som har gjort att väldigt många
              elever har fått gå dessa nio år i grundskolan utan att någon har
              tagit tag i dem och stöttat och hjälpt dem att nå de godkända
              kunskaperna.
            </seg>
            <seg xml:id="i-5ac825f240c689bd-0">
              Om alla elever ska ha en ärlig chans att lyckas, om eleverna
              ska kunna behålla just den här lusten till lärandet, måste vi
              också ha en skola som i mycket större utsträckning än i dag tillåter
              individuella möjligheter och val. Vi ska ju inte ha en skola där
              alla lär på samma sätt och det tar samma tid.
            </seg>
            <seg xml:id="i-fb74b3383bc724a0-0">
              Vi hade en diskussion här tidigare om vad en likvärdig skola
              betyder. En likvärdig skola betyder inte att allt ska ske på samma
              tid, på samma sätt och under samma år. En likvärdig skola är för
              oss i Centerpartiet och i Allians för Sverige en lika möjlighet
              för alla elever att lyckas och nå målen. Det är en likvärdig skola,
              och det är en skola som vi långtifrån har fått i dag.
            </seg>
            <seg xml:id="i-de4ec4105103336c-0">
              Vi vill arbeta för att sätta fokus på kunskap och för att sätta
              fokus på att eleverna mår bra. Det låter inte särskilt konstigt,
              men det är ju det som har varit så konstigt de senaste åren med
              vänsterkartellens politik. Man har nämligen lagt fokus på något
              annat. Och nu visar det sig att det kommer intern kritik inom
              Socialdemokraterna. Man säger: Vi måste också ta upp kampen för
              kunskapen i svenska skolan. Välkomna till debatten, och välkomna
              i kampen för elevens rättigheter att nå målen i skolan!
            </seg>
            <seg xml:id="i-165797bf9840bc5d-0">
              Vi i Allians för Sverige har en del utmaningar framför oss vad
              gäller skolpolitiken. Vi vet att var fjärde elev i grundskolan
              inte klarar målen. Vi vet att var fjärde gymnasieelev inte klarar
              att slutföra gymnasiet på fyra år, något som ska ta tre år. Vi
              vet att det individuella programmet är bland de största programmen
              på gymnasieskolan, vilket är en absurd situation. När man går
              till gymnasieskolan ska man ha tillräckliga färdigheter från grundskolan.
            </seg>
            <seg xml:id="i-0b8723dc1d6d7d69-0">
              Vi kommer att lägga fokus på en skola där eleverna kan lyckas
              och där de får stöd och hjälp och där de kan känna sig trygga.
              Det var det vi fick väljarnas stöd för i valet, och detta kommer
              vi nu också att börja genomföra. Vi har några viktiga delar i
              det arbetet.
            </seg>
            <seg xml:id="i-1845a6dff340ce37-0">
              För det första måste vi ha en mer elevanpassad skola som utgår
              från den unika elevens förmåga, kunskaper och förutsättningar.
              En viktig del där är den individuella utvecklingsplanen, som vi
              har fört fram, som vi vill förstärka. Där har man en samverkan
              mellan den enskilda eleven, läraren och hemmet. Det måste vi fortsätta
              med, och det måste vi stärka.
            </seg>
            <seg xml:id="i-634538ef8aac8e9c-0">
              För det andra behöver vi satsa tidigt. Det är otroligt viktigt
              för varje elev. Extra stöd och hjälp ska ges tidigt och inte på
              slutet. Tidiga insatser ska också kopplas till en tidig utvärdering.
              Det är därför vi har sagt att vi vill ha ett nationellt prov och
              se om barnen kan läsa och skriva i årskurs 3. Vi ser att insatser
              och utvärdering går hand i hand. Det är oerhört viktigt för den
              enskilde eleven. Det är också viktigt att vi ser att vi har en
              svensk skola som är på rätt väg, att vi vänder den negativa trend
              som vi är inne i i dag. Vi anser också att vi, förutom specialpedagogerna,
              behöver få tillbaka speciallärarna, som kan hjälpa den enskilde
              och stötta denne i målsträvan.
            </seg>
            <seg xml:id="i-5475ec5e63e32be6-0">
              För det tredje kommer vi att storsatsa på dem som arbetar i skolan,
              nämligen lärarna. Utan duktiga och engagerade lärare fungerar
              ju inte skolans verksamhet alls. Därför har vi bland annat lagt
              en stor summa pengar i vår budget på en ordentlig fortbildning
              för de svenska lärarna. Vi vill också ge dem tydliga redskap i
              form av mål, mer tydliga mål än i dag, och i form av befogenheter
              för att de ska kunna utföra sitt arbete.
            </seg>
            <seg xml:id="i-612a2f105ceed74b-0">
              Fru talman! Vi kommer också att förbättra och stärka den svenska
              gymnasieskolan. I dag har ju alldeles för många elever stora kunskapsluckor
              när de går in i gymnasieskolan. Vi vill se till att vi får en
              ny reform med tre vägar i gymnasiet, ett högskoleförberedande
              program, ett yrkesförberedande program och en modern lärlingsutbildning.
              Det är viktiga delar med en hög kvalitet som ger möjligheter till
              fortsatt lärande men också till att gå ut i yrkeslivet direkt.
            </seg>
            <seg xml:id="i-124d6d89c0150d1d-0">
              Allians för Sverige har stora och flera utmaningar framför sig
              i politiken. Vi börjar vårt arbete nu. Vi börjar utveckla flera
              delar och områden, för vi vill forma en skola som sätter eleven
              i centrum och som ger alla elever en ärlig chans att lyckas.
            </seg>
          </u>
          <note xml:id="i-d7263bd0a2af69ff-0">
            I detta anförande instämde Ulrika Carlsson i Skövde och Karin
            Nilsson (båda c), Lars Hjälmered, Betty Malmberg, Sven Yngve Persson,
            Margareta Pålsson och Oskar Öholm (alla m) samt Eva Johnsson (kd).
          </note>
          <note type="speaker" xml:id="i-4216390933da9ed1-0">
            Anf. 238 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-432fcbc7abf0a94a-11">
            <seg xml:id="i-a8d9935ddb8107ef-0">
              Fru talman! Sofia Larsen, och Centern, var en av dem som lovade
              att höja studiemedlen. Man fick till och med certifikat från Sveriges
              förenade studenter för detta. Varför sviker ni studenterna?
            </seg>
          </u>
          <note type="speaker" xml:id="i-6877b6ebeb7e44a4-0">
            Anf. 239 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-fd9b732cac1c4a70-3">
            <seg xml:id="i-ffdc6f7973cab89e-0">
              Fru talman! Den högre utbildningen och en chans för så många
              som möjligt att studera vidare är väldigt viktiga för Centerpartiet
              och också för Allians för Sverige. Det är därför som vi storsatsar
              och ser till att stärka kvaliteten i grundutbildningen men också
              satsar stora delar och resurser på forskningen.
            </seg>
            <seg xml:id="i-0c68e53c3dd0caeb-0">
              Det är ingen hemlighet att Centerpartiet tog ett större steg
              än vad regeringen gjorde i budgeten. Vi lade 500 kr mer. Vi såg
              också till att vi hade en större övervikt på bidragsdelen än på
              lånedelen, och det är någonting som Centerpartiet kommer att sträva
              efter.
            </seg>
          </u>
          <note type="speaker" xml:id="i-b8bce7b72bc1e085-0">
            Anf. 240 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-432fcbc7abf0a94a-12">
            <seg xml:id="i-f6077cf90f4aaf77-0">
              Fru talman! Det är lovvärt att man vill stärka kvaliteten i högskolan,
              men det handlar också om att se till att studenterna får del av
              den. Vi vet att det finns en snedrekrytering vad det gäller studenter
              till högskola och universitet.
            </seg>
            <seg xml:id="i-69d0b25172c3306e-0">
              En viktig faktor i det här är studiemedlen, för att också våga
              börja studera. Vi har fakta på att en stor andel av studenterna
              lägger mer än hälften av sina studiemedel på hyran. Man lever
              under fattigdomsgränsen. Det spelar lite roll vad Centern föreslog
              i vårens budget. Nu sitter ni i position och har makt. Det var
              bara Moderaterna som föreslog noll, och i budgeten blev det också
              noll. Alltså inget av vare sig Centerns, Kristdemokraternas eller
              Folkpartiets förslag på olika summor har gått igenom.
            </seg>
          </u>
          <note type="speaker" xml:id="i-ae9018f9cd07a6d6-0">
            Anf. 241 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-fd9b732cac1c4a70-4">
            <seg xml:id="i-ebedc2d81035a4cc-0">
              Fru talman! Det är helt riktigt som Rossana Dinamarca är inne
              på. Vi har fortfarande tyvärr en snedrekrytering och en snedfördelning
              in i den högre utbildningen. Det gör vi allt för att försöka förbättra.
              Vi börjar med grundskolan, stärker gymnasieskolan. Vi ser också
              till att man får ökade möjligheter att komma in vid en högre utbildning.
            </seg>
            <seg xml:id="i-be351f883a19fb9c-0">
              Studiemedlen är en viktig del. Den förberedande utbildningen
              är en ännu viktigare del men också att vi kan se att utbildning
              lönar sig, att utbildning kan leda till jobb. I dag har vi alldeles
              för många som har studerat under en lång utbildning, fått höga
              studielån och inte kommer ut i arbete. Just att de som studerar
              och lägger både tid och pengar på att utbilda sig ska få en chans
              till arbete som också ger lön för mödan är en av de stora uppgifter
              som Allians för Sverige har tagit på sig.
            </seg>
          </u>
          <note type="speaker" xml:id="i-5583f4da23b223e4-0">
            Anf. 242 EVA OLOFSSON (v) replik:
          </note>
          <u who="eva_olofsson_b34e2b" xml:id="i-fd0307ad2ccfe848-7">
            <seg xml:id="i-c5088ebc4b1c1ae3-0">
              Fru talman! Jag vill återkomma till vuxenutbildningen. Självklart
              innebär det inte när man tycker att vuxenutbildningen är väldigt
              viktig att man inte vill satsa allt vad man kan på förskolan,
              grundskolan och gymnasieskolan. Naturligtvis vill man det. Men
              det finns människor i dag, och det kommer att finnas människor
              framöver som av olika skäl faktiskt behöver en chans att studera
              i vuxen ålder. Jag hade kanske inte så stora illusioner om Moderaternas
              engagemang i den frågan trots allt tal om utanförskap, men jag
              hade faktiskt lite större förhoppningar att Centerpartiet med
              sin lite annorlunda bas skulle ha en annan syn på vuxenutbildningen.
              Göteborg förlorar 60 miljoner på försämringarna av vuxenutbildningen.
              Sedan 2002 har man inte kunnat kompletteringsläsa i Göteborg,
              utan det är en medveten satsning på de människor som har låg utbildning,
              som har svårt att få jobb och som verkligen behöver vuxenutbildning
              för att få en chans till i livet. Jag vill höra av dig Sofia om
              den här försämringen av vuxenutbildningen och borttagningen av
              rekryteringsbidraget man räknar att bara 15 % av dem som skulle
              ha läst enligt rekryteringsbidraget behöver studiemedel. Försvårar
              det inte för människor att komma in i arbetslivet?
            </seg>
          </u>
          <note type="speaker" xml:id="i-fd2d136041d54cec-0">
            Anf. 243 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-fd9b732cac1c4a70-5">
            <seg xml:id="i-6ddd28ba02dc8d53-0">
              Fru talman! Det är helt riktigt som Eva Olofsson säger. Det är
              viktigt att vi har en bra vuxenutbildning, en vuxenutbildning
              som håller hög kvalitet. Det är också en av anledningarna till
              att vi var inne på att säga att vuxenutbildning inte ska vara
              till för att man ska konkurrenskomplettera såsom det till stora
              delar har varit. Vi går in och säger att vi stärker gymnasieskolan
              och grundskolan i stället så att man känner sig redo för arbetslivet
              eller för att gå till ett livslångt lärande.
            </seg>
            <seg xml:id="i-5323ab3d56690c54-0">
              Det måste finnas en chans helt riktigt att kunna förändra sitt
              livsval vad gäller yrke men också att kunna komplettera på olika
              sätt. Men vi vet också att vuxenutbildningens breddning har varit
              en del i konjunkturtänkandet. Vi vet att väldigt många människor
              har varit arbetslösa. Allians för Sverige ser till att de människorna,
              som hellre vill ha ett arbete, kommer ut på arbetsmarknaden och
              får den möjligheten. Det är det viktigaste som Allians för Sverige
              arbetar för.
            </seg>
          </u>
          <note type="speaker" xml:id="i-0ba82cc1e3a1be02-0">
            Anf. 244 EVA OLOFSSON (v) replik:
          </note>
          <u who="eva_olofsson_b34e2b" xml:id="i-fd0307ad2ccfe848-8">
            <seg xml:id="i-7dba34bffff30559-0">
              Fru talman! När man hör Allians för Sverige låter det som om
              den gruppen är väldigt stor. Någonstans kring en miljon brukar
              den beskrivas som, men man brukar räkna in lite av varje. Är det
              inte så att för att de här människorna ska komma in i ett jobb
              räcker det bara inte att jobben kommer och att människorna finns?
              De måste också ha den kunskap och den utbildning som gör att de
              får jobbet, att arbetsgivaren är intresserad av den personen.
              Den vuxenutbildning som finns i dag bedrivs väldigt ofta med inriktning
              på att man ska kunna få ett jobb, på att stärka personen att gå
              vidare till studier men lika mycket i ett nära samarbete med arbetsförmedling,
              kanske kommunens socialtjänst, med uppsökande verksamhet, med
              motiverande verksamhet just för att bryta människors arbetslöshet
              och stärka dem så att de faktiskt blir attraktiva på arbetsmarknaden.
            </seg>
          </u>
          <note type="speaker" xml:id="i-ae40634130899131-0">
            Anf. 245 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-fd9b732cac1c4a70-6">
            <seg xml:id="i-d7cacac60fc4e3bb-0">
              Fru talman! Precis som jag nämnde i mitt tidigare inlägg tycker
              vi fortfarande att vuxenutbildningen är en viktig del i det livslånga
              lärandet. Den stora delen av vuxenutbildningen finns ju kvar.
              Vi har också gjort den stora satsningen på fortbildningen som
              vi gjorde under våren.
            </seg>
            <seg xml:id="i-901c573401748e4e-0">
              Vi har också sett att vi vill ha ett mer rättvist och långsiktigt
              hållbart system för vuxenstudierna och studiemedlet för det. I
              dag har det varit relativt orättvist att vissa får en summa pengar
              och andra får ta ett studiemedel. Vi vill gå vidare sedan för
              att kunna stärka den möjligheten och skapa ett rättvist långsiktigt
              system.
            </seg>
          </u>
          <note type="speaker" xml:id="i-6b62b309ec332c0d-0">
            Anf. 246 PETER RÅDBERG (mp) replik:
          </note>
          <u who="peter_radberg_980aa0" xml:id="i-8e850aa9e2fe5a91-5">
            <seg xml:id="i-60db9b97c44d71eb-0">
              Fru talman! Sofia Larsen, du pratar om likvärdig skola och nämner
              att ni vill införa nationella prov i årskurs tre för att se om
              eleverna kan läsa. Min fråga är då: Litar inte Sofia på att lärarna
              i dag kan sköta detta? De har gjort det tidigare på ett alldeles
              utmärkt sätt. Är man beroende av att staten ska skicka ett nationellt
              prov till nioåringarna för att skolan i sin tur ska se om den
              har klarat målen eller inte? Varför kan inte skolan få sköta detta
              själv? Och varför kan man inte lämna över det till professionen,
              till lärarna? De kan dessutom göra fler prov under samma vecka,
              under samma läsår eller termin. Min fråga är: Varför kan inte
              skolan själv få sköta det här testet av läsförmågan?
            </seg>
          </u>
          <note type="speaker" xml:id="i-118d6ac40a210ae8-0">
            Anf. 247 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-fd9b732cac1c4a70-7">
            <seg xml:id="i-7bbbd28c1155ba1b-0">
              Fru talman! Professionen är den som ska styra på den lokala skolan.
              Vi vill ge den ytterligare makt och möjligheter att styra pedagogisk
              inriktning, precis som vi gjorde i alliansen i samarbete med Miljöpartiet
              under förra mandatperioden. Vi vill i alliansen fortsätta att
              ge den större makt och befogenheter.
            </seg>
            <seg xml:id="i-16049b105d8be0de-0">
              Men vi har också sett ett behov av att lärarna ska få ytterligare
              stöd i sitt arbete. Ett stöd i den professionens arbete är just
              att vi får en typ av utvärdering mycket tidigare än vad vi har
              i dag. Det har också varit ett önskemål från många av de lärare
              som är ute på skolorna: Ge oss ett redskap i vår utvärdering!
              När vi ser att vi kommer att göra tidiga insatser vill vi också
              ge ett redskap för utvärderingen, för den enskilda eleven men
              också för att vi ska se att skolpolitiken generellt ger ett resultat,
              se att vi kommer tillbaka till en mycket bättre inriktning.
            </seg>
          </u>
          <note type="speaker" xml:id="i-58293e2a9230fd29-0">
            Anf. 248 PETER RÅDBERG (mp) replik:
          </note>
          <u who="peter_radberg_980aa0" xml:id="i-8e850aa9e2fe5a91-6">
            <seg xml:id="i-99e98050ff9891fe-0">
              Fru talman! Jag håller så klart med om att man ska hjälpa skolorna
              i den meningen att man kan öka fortbildningen, man kan ge resurser
              och så vidare. Men att skicka ett nationellt prov till nioåringen
              för att på så vis hjälpa och se om eleven har klarat sina svenskkunskaper
              eller inte tycker jag nästan är ett förakt mot lärarkåren. Det
              är klart att det klarar den mycket väl själv. Det har de gjort
              i alla tider och kommer även fortsättningsvis att göra det. Det
              stöd som de vill ha måste ju vara fortbildning. Det ska vara resurser
              och så vidare, inte ett nationellt prov för att testa av. För
              då blir det, som jag själv sade i min inledning, att man likställer
              utbildningen väldigt mycket om alla nioåringar i hela Sverige
              ska göra samma prov. Det är mångfalden som skapar att kunskapen
              i svenska till exempel skulle öka.
            </seg>
          </u>
          <note type="speaker" xml:id="i-bfb4c37723268b09-0">
            Anf. 249 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-fd9b732cac1c4a70-8">
            <seg xml:id="i-a3de91eafda13551-0">
              Fru talman! I dag har vi en ganska stor klyvning i vår skola,
              en klyvning som innebär att det är en viss typ av elever som klarar
              sig rätt så bra genom grundskolan men en allt större och växande
              andel som inte klarar sig och som har fått gå och går helt osynliga
              på många sätt genom den svenska skolan. Många av lärarna själva
              har sagt att de vill ha redskap, och vi i Allians för Sverige
              har sagt att vi kommer att göra allt som vi kan stegvis för att
              se till att de stora krafterna ska läggas tidigt, att vi får insatser
              men att vi också har en tydlig utvärdering. Det har ingenting
              att göra med professionens möjlighet att till exempel välja pedagogik
              eller hur man arbetar. Det ger ytterligare, skulle jag säga, en
              ökad rättighet och chans för olika typer av pedagogiska inriktningar
              för att kunna se att det vi gör blir bra. Det ska vara ett redskap
              i arbetet som vi tycker är tydligt och bra och som kommer att
              stärka elevens möjligheter.
            </seg>
          </u>
          <note type="speaker" xml:id="i-99e824b31f1b6205-0">
            Anf. 250 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-77f4f482b70ad3b0-2">
            <seg xml:id="i-c6b4e41fe01c8358-0">
              Fru talman! Liksom Rossana tänkte jag också prata om höjningen
              av studiemedlet och fribeloppet. Jag var runt i valrörelsen på
              i stort sett alla högskolor och universitet, där den borgerliga
              alliansen dyrt och heligt lovade att höja studiemedlet och slopa
              fribeloppet. Om det var som Folkpartiet ville 400 kr eller som
              Kristdemokraterna 1 500 kr var man inte riktigt överens om, men
              att man skulle höja, det lovade man.
            </seg>
            <seg xml:id="i-2fc469db915a3be0-0">
              Därför är min fråga till dig, Sofia Larsen: När kommer den studiemedelshöjningen,
              och när kommer ni att slopa fribeloppet?
            </seg>
          </u>
          <note type="speaker" xml:id="i-df781acb6d777271-0">
            Anf. 251 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-fd9b732cac1c4a70-9">
            <seg xml:id="i-955826540b5fa762-0">
              Fru talman! De första prioriteringar som Allians för Sverige
              har gjort i sin budget är det som vi gemensamt lade fram i vår
              valplattform. Det var det som vi gemensamt gick till val på för
              att få en ny regering. Tyvärr, kan jag säga, finns studiemedelshöjningen
              inte med där, men vi hoppas att den kan komma framöver.
            </seg>
            <seg xml:id="i-cc2d171e9ad5c5d0-0">
              Det absolut viktigaste för studenterna är att man kan se att
              den tid och de resurser jag lägger på min utbildning också leder
              till ett arbete. I dag kan vi se att alldeles för många studenter
              det tror jag att vi håller med varandra om inte får möjligheten
              att komma ut till jobb direkt. Det är totalt förödande, för kunskaper
              är också en färskvara. När man kommer ut som student ska man ha
              chans till ett arbete. Det vi lägger vår stora kraft på är att
              få flera människor i arbete och att ge flera chans till arbete.
            </seg>
          </u>
          <note type="speaker" xml:id="i-b01357770df79ece-0">
            Anf. 252 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-77f4f482b70ad3b0-3">
            <seg xml:id="i-b2883caffe066e91-0">
              Fru talman! Först vill jag säga att om man har läst på högskola
              eller universitet är ens chanser på arbetsmarknaden betydligt
              bättre än om man har en kortare utbildning. Jag håller dock verkligen
              med om att de som läser på högskola naturligtvis också ska kunna
              komma ut till ett arbete.
            </seg>
            <seg xml:id="i-a299c4a8a4d24fb6-0">
              Jag vet att ni i Centerpartiet också lovade att man skulle få
              ett halvårs praktik när man gick på högskola eller universitet.
              Vad är det för åtgärder ni har för att dessa studenter ska kunna
              komma ut i arbete?
            </seg>
          </u>
          <note type="speaker" xml:id="i-0016c9b41673ba96-0">
            Anf. 253 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-fd9b732cac1c4a70-10">
            <seg xml:id="i-8bc24d8bbcda9dbc-0">
              Fru talman! Det är en lång rad av konkreta förslag som vi lägger
              fram för att få flera människor i arbete. Bland annat satsar vi
              på att slopa arbetsgivaravgiften för ungdomar. Vi ser till att
              man får ökade möjligheter att starta och driva företag. Vi ser
              till att företagen får större chanser och möjligheter att anställa
              också specifikt i de mindre och medelstora företagen som behöver
              få in flera utbildade till sina företag för att öka tillväxten.
            </seg>
            <seg xml:id="i-a597c6628ad225e5-0">
              Att se till att flera kommer i arbete är alliansens huvudfråga
              och också det vi har lagt störst kraft och ekonomi på.
            </seg>
          </u>
          <note type="speaker" xml:id="i-28ce18c7e5324588-0">
            Anf. 254 THOMAS STRAND (s) replik:
          </note>
          <u who="thomas_strand_a4f0e0" xml:id="i-2f6757a5bd8c7a8d-0">
            <seg xml:id="i-1119e1d40c520196-0">
              Fru talman! Jag skulle vilja ta min utgångspunkt i några ord
              som Sofia Larsen använde i sitt anförande. Orden var elevanpassad
              och eleven i centrum. Det får mig att tänka på elevinflytande.
              Om jag har förstått det hela rätt finns det en ambition i den
              borgerliga regeringen att ta bort lokala styrelser med elevmajoritet.
              Därför vill jag ställa frågan: Hur rimmar det med tanken på elevanpassning
              och eleven i centrum?
            </seg>
          </u>
          <note type="speaker" xml:id="i-f17439c85c76a7f2-0">
            Anf. 255 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-fd9b732cac1c4a70-11">
            <seg xml:id="i-ed5af555bb430c92-0">
              Fru talman! Att elevinflytande är väldigt viktigt, säger både
              vi inom Centern och alliansen. Det skrev vi in i det dokument
              som vi tog fram före valet, och vi kommer också att fortsätta
              att arbeta med elevinflytande.
            </seg>
            <seg xml:id="i-299294e83e9879cf-0">
              Det är dock en stor skillnad att som elev känna att här får jag
              vara med och påverka på riktigt och här behöver vi se över lite
              mer hur man kan ha dessa möjligheter i skolan och att säga att
              vi ska ha gymnasiestyrelser med elevmajoritet där man sitter som
              minderårig och styr över gymnasieskolan. Vi har ju också kunnat
              se att eleverna själva inte har tyckt att det har varit så väldigt
              intressant. Därför säger vi att elevinflytande är oerhört viktigt,
              men vad gäller skolorna är det professionen, precis som jag diskuterade
              tidigare, som ska styra i högre grad än i dag.
            </seg>
          </u>
          <note type="speaker" xml:id="i-3a52bd07cb94d0fc-0">
            Anf. 256 THOMAS STRAND (s) replik:
          </note>
          <u who="thomas_strand_a4f0e0" xml:id="i-2f6757a5bd8c7a8d-1">
            <seg xml:id="i-efd44813ea1de83a-0">
              Fru talman! Jag kommer från Vaggeryds kommun. Vi har en gymnasieskola
              med en lokal styrelse med elevmajoritet och är oerhört nöjda med
              dess utveckling. Vi ser det som en demokratiskola. Elever får
              ökad kunskap i att fungera på ett bra sätt. Därför känns det märkligt
              när man nu visar ambitioner att ta bort dessa möjligheter. Kan
              det verkligen rimma med ökad kunskap och en demokratiskola där
              man ger eleven möjlighet att vara med och tycka, tänka och ta
              beslut inom vissa givna ramar?
            </seg>
          </u>
          <note type="speaker" xml:id="i-c69781a860aa3590-0">
            Anf. 257 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-fd9b732cac1c4a70-12">
            <seg xml:id="i-bdfe6d1808a766ba-0">
              Fru talman! Det är ett väldigt bra arbete som Thomas Strand har
              gjort i sin kommun. Jag rekommenderar den kommunen att fortsätta
              med det arbetet. Det finns absolut ingenting som hindrar det.
            </seg>
            <seg xml:id="i-e1016a4364ff41d6-0">
              Det vi i Allians för Sverige säger är att vi ska fortsätta med
              och gärna stimulera elevinflytandet, men just att ha elever som
              sitter och styr över en skola tycker vi rimmar illa med det vi
              också säger om att professionen ska få en ökad makt över sin egen
              skola både vad gäller pedagogisk inriktning och vad gäller ekonomin.
            </seg>
          </u>
          <note type="speaker" xml:id="i-2931f2d311eb7c9a-0">
            Anf. 258 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-17">
            <seg xml:id="i-4653ffc18ddf4b39-0">
              Fru talman! Jag skulle vilja fråga Sofia Larsen hur den borgerliga
              alliansen egentligen tänker. Vi hade tagit fram en helt ny gymnasieskola.
              Nu avbryts hela den planeringen. Någonstans ligger det i sakens
              natur att ni inte tycker att vi socialdemokrater har bra idéer.
              Kanske tycker ni inte heller att LO har det, kanske inte TCO och
              kanske inte heller Saco. Men nu är till och med Svenskt Näringsliv
              med och säger att man tycker att det är väldigt bakåtsträvande
              med den gymnasieskola som ni föreslår där eleverna på de yrkesinriktade
              programmen inte ska få lära sig svenska, matematik eller engelska.
              Det kommer inte att vara med i den utbildningen.
            </seg>
            <seg xml:id="i-557d30061bc75dbf-0">
              Har de fel, de som finns mitt ute i verkligheten, de som lever
              med det här och som vet vad som krävs för att man ska kunna utföra
              arbetsuppgifterna?
            </seg>
          </u>
          <note type="speaker" xml:id="i-822411c8bc3a07e4-0">
            Anf. 259 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-fd9b732cac1c4a70-13">
            <seg xml:id="i-02234b9f8ab2438a-0">
              Fru talman! Jag tror att Marie Granlund har missuppfattat vår
              politik vad gäller gymnasieskolan. Svenska, engelska och matematik
              kommer att finnas kvar som en väldigt viktig del i gymnasieskolan
              oavsett om man väljer ett högskoleförberedande program, ett yrkesförberedande
              program eller lärlingsprogrammet.
            </seg>
            <seg xml:id="i-3bb0618974b325f7-0">
              Det vi dock ser med den gymnasieskola vi har i dag och där har
              industrin varit otroligt missnöjd är att vi har tappat bort väldigt
              många elever. Industrin och företagen på väldigt många orter och
              i många kommuner har sagt: Titta, vi får inte den arbetskraft
              vi behöver! Därför har man startat egna fristående gymnasieskolor
              som passar industrin och företagen på orten på ett bra sätt. I
              flera fall har till och med kommunen gått in i styrelserna för
              dessa eftersom man inte har sett att man kan göra om den kommunala
              skolan på det sättet. Det behövs alltså en ny och kvalitativt
              bättre gymnasieskola.
            </seg>
          </u>
          <note type="speaker" xml:id="i-5dd3e23921a790fa-0">
            Anf. 260 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-18">
            <seg xml:id="i-f34a9b48a3fe189f-0">
              Fru talman! Sofia Larsen svarar inte på min fråga. Det är riktigt
              att allting inte är bra i yrkesutbildningen i dag. Det var därför
              ett nytt förslag var på väg fram med både ett nytt yrkesinriktat
              program och en ny kvalificerad lärlingsutbildning. Till skillnad
              från det ni ska ta fram innebar dock vårt förslag inga stängda
              dörrar. Det är precis det som Svenskt Näringsliv, LO, TCO, Saco,
              Vänsterpartiet, Miljöpartiet och Socialdemokraterna protesterar
              emot. Vi säger: Detta är inte bra! Arbetslivet kräver grundläggande
              kunskaper i svenska, engelska och matte, och det gäller faktiskt
              alla. Jag vill veta hur den borgerliga alliansen tänker.
            </seg>
          </u>
          <note type="speaker" xml:id="i-2be5917f401a5bf3-0">
            Anf. 261 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-fd9b732cac1c4a70-14">
            <seg xml:id="i-da8183f7d076d9ee-0">
              Fru talman! I Socialdemokraternas gymnasieskola är det en mycket
              stor del som har gått det individuella programmet, nämligen de
              som inte har klarat grundskolan men ändå kommit in. Det är också
              en stor del som inte har klarat gymnasieskolan på fyra år, en
              skola som ska ta tre år. Det är Socialdemokraternas skola som
              inte har förmått att uppfylla de behov som svensk industri och
              svenska företag har ute på sin marknad för att kunna bli konkurrenskraftiga.
            </seg>
            <seg xml:id="i-a73146592cb1081f-0">
              Vi vill ha en mycket bättre yrkesutbildning och en mycket bättre
              lärlingsutbildning än den som Socialdemokraterna lade fram under
              våren. Vi ser att vi behöver gå steget längre.
            </seg>
            <seg xml:id="i-c2057bceba0f23e7-0">
              Det finns ingenting i den politik som vi förespråkar som hindrar
              dessa elever att läsa till en högskolebehörighet. Men det finns
              inte heller någonting som säger att alla elever behöver ha en
              högskolebehörighet. Det är ju det som har kraschat alldeles för
              många elevers drömmar i Socialdemokraternas skola.
            </seg>
          </u>
          <note type="speaker" xml:id="i-6eeed3ac354e5880-0">
            Anf. 262 ULF NILSSON (fp):
          </note>
          <u who="ulf_nilsson_15fa88" xml:id="i-18733d4eee4f5146-4">
            <seg xml:id="i-9498bbb54d4ce299-0">
              Fru talman! Jag personligen tycker att något av det roligaste
              är när man lär sig någonting nytt och känner att man växer. Jag
              vet att väldigt många människor har samma upplevelse. Därför tycker
              jag att det är väldigt viktigt att alla som är intresserade av
              att skaffa sig kunskaper ska få uppleva den glädjen. Således ska
              våra skolor och våra högskolor och universitet erbjuda bästa tänkbara
              miljö för lärandet oavsett om det handlar om en yrkesinriktad
              utbildning eller om det handlar om en akademisk utbildning.
            </seg>
            <seg xml:id="i-ebb073077d5d527d-0">
              I dag tänkte jag framför allt prata om högskoleutbildning som
              vi nämnt väldigt lite om här.
            </seg>
            <seg xml:id="i-76af8dacafa69d38-0">
              Hur upplever en ung människa akademiska studier i dag? Jag träffar
              ganska många ungdomar, ganska många studenter inte minst i Lund
              där jag bor, men också på andra håll. De allra flesta tycker att
              det är roligt och spännande med högskolestudier, men de tycker
              också att det kunde vara mycket bättre. En student sade att det
              lite grann börjar likna en utbildningsfabrik. Det är överfulla
              föreläsningssalar och det finns lite tid för handledning. Det
              är grupptentor i stället för individuella tentor. Rätt många tycker
              också att studierna är för svåra helt enkelt därför att de inte
              har fått lära sig det de ska lära sig i gymnasieskolan.
            </seg>
            <seg xml:id="i-30b1c8d51b218062-0">
              Den gamla socialdemokratiska ideologin hade som mål att 50 %
              av en årskull skulle läsa på högskolan. Därför byggde man ut i
              rekordfart. Resurserna hängde inte med. Man talade mer om statistik
              över hur många som påbörjar studier. Däremot talade man väldigt
              lite om hur många som klarar sina studier bra.
            </seg>
            <seg xml:id="i-1b35b8c928a21511-0">
              Nu ser vi att det finns många problem. Det är många avhopp och
              långa tider fram till avklarad examen liksom stor arbetslöshet
              bland akademiker. Därför menar jag att det är dags för en ny strategi.
              Politiken ska inte bara handla om hur många platser vi har. Den
              ska också handla om innehåll och om nivån på utbildningen. Det
              är dags att mer tala om kvalitet, inte bara om kvantitet.
            </seg>
            <seg xml:id="i-a3bdd445ac23129d-0">
              Detta innebär att vi i Folkpartiet tillsammans med övriga i Allians
              för Sverige kommer att arbeta för ett antal reformer inom utbildningen.
              Inte minst måste vi bryta mönstret med att alla problem skickas
              vidare från förskoleklassen till högskolan. Läsa, skriva och räkna
              ska man lära sig i de första årskurserna i skolan, inte i åttan
              och nian. På gymnasiet ska grundskolan inte repeteras, och på
              högskolan ska gymnasiet inte repeteras. Vi ser ju att gymnasiekurser,
              till exempel gymnasiematten, allt oftare måste repeteras på högskolorna.
              Och allt oftare måste nybörjarkurser anordnas i till exempel moderna
              språk, som man borde ha läst på gymnasiet eller på komvux.
            </seg>
            <seg xml:id="i-1cb16355d9fefd97-0">
              Ofta får man frågan: Vill ni inte göra något åt detta med social
              snedrekrytering? En del säger att det är det pris vi får betala,
              men jag tycker att det är en pessimistisk syn. Det är viktigt
              att vi bryter den sociala snedrekryteringen. Men det får inte
              ske till priset av sänkt kvalitet. Visionen måste vara att öppna
              universitet och högskolor för alla som har intresse och fallenhet
              för studier. Men samtidigt ska vi garantera en bibehållen hög
              kvalitet i utbildningen.
            </seg>
            <seg xml:id="i-0d10f7acc13cf234-0">
              Därför, fru talman, måste vi successivt höja förkunskapskraven
              i högskolan. Det är inte vettigt att man, som i dag är fallet,
              till exempel kan komma in på högskolan fastän man inte är godkänd
              i svenska. Gymnasiet måste få riktiga studieförberedande utbildningar
              där man inte kan välja bort ämnen som språk eller naturvetenskap
              om man ska gå vidare till högskolan.
            </seg>
            <seg xml:id="i-0c4f712a6d5bbc1b-0">
              Ämnen som är viktiga för högskolestudier måste väga tyngre i
              konkurrensen om högskoleplatser. Den gymnasieelev som väljer mellan
              studier i matlagning och drinkblandning eller studier i fysik
              eller franska ska veta att det lönar sig bättre att läsa fysik
              eller franska.
            </seg>
            <seg xml:id="i-2853346a7621647c-0">
              En lärare på högskolan ska vara både lärare och forskare. Vi
              har nu fått en situation där lärarnas tid inte räcker till för
              vare sig forskning eller utbildning. Det är tråkigt för studenterna
              och naturligtvis också farligt för Sverige att miljön för forskarna
              är så osäker och att de är så beroende av tillfälliga anslag de
              närmaste månaderna.
            </seg>
            <seg xml:id="i-97cd5376b020bf50-0">
              Därför är det väldigt viktigt att vi nu skapar en miljö där fri
              forskning frodas och där forskarna blir kvar och inte så fort
              de gör karriär söker sig till andra länder. Det är också viktigt
              att universitet och högskolor kan fungera som samhällets självkritiska
              spegel. Därför ska de stå fria från politisk detaljstyrning. Således
              måste vi se till att det finns forskningsprojekt som inte detaljstyrs
              politiskt.
            </seg>
            <seg xml:id="i-ce84d29e90a8381e-0">
              Vi ser redan nu att regeringen förbereder ett förslag om att
              avpolitisera högskolestyrelserna som ett steg mot mer självständiga
              högskolor.
            </seg>
            <seg xml:id="i-5e08fddeb444984d-0">
              Vi ser också att alltfler ungdomar nu väljer att inte söka sig
              till högre utbildning och att antalet ansökningar har minskat.
              Det är väl inte så konstigt. Det här behöver inte vara ett negativt
              tecken; alla vill inte bli akademiker. Därför är det också väldigt
              viktigt att vi när vi talar om den eftergymnasiala utbildningen
              tänker på att det ska finnas en bra yrkesutbildning efter gymnasieskolan.
              Systemet med kvalificerad yrkesutbildning måste utvecklas. På
              sikt ser jag en vision om en yrkeshögskola.
            </seg>
            <seg xml:id="i-c5983014d0d69078-0">
              Nu stärker vi successivt resurserna till högskolornas utbildning
              och forskning, och vi går i riktning mot att skapa miljöer som
              är av första klass när det gäller akademisk nivå. Vi skapar utrymme
              för elitforskning. Jag tycker att det är väldigt roligt att vara
              med i det arbetet.
            </seg>
          </u>
          <note xml:id="i-fb8bdad2746219e5-0">
            I detta anförande instämde Gunnar Andrén och Fredrik Malm (båda
            fp), Betty Malmberg och Oskar Öholm (båda m) samt Ulrika Carlsson
            i Skövde och Sofia Larsen (båda c).
          </note>
          <note type="speaker" xml:id="i-31169b6df256dc45-0">
            Anf. 263 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-19">
            <seg xml:id="i-b4a6e2ed117d467f-0">
              Fru talman! Det finns många saker som man skulle kunna ställa
              frågor om, men jag tänker koncentrera mig på två saker. Det satsas
              på forskning ja men inte så som Ulf Nilsson i valrörelsen och
              i radiodebatter sagt. 1 % av bruttonationalprodukten skulle ju
              satsas på detta. Jag skulle vilja ha en förklaring om varför detta
              vallöfte har svikits.
            </seg>
            <seg xml:id="i-e8f85974bcb1750b-0">
              När det gäller forskning skulle jag också vilja fråga hur det
              kommer att bli med stamcellsforskningen framöver. Kommer Sverige
              fortsatt att driva på i EU till förmån för denna oerhört viktiga
              forskning?
            </seg>
          </u>
          <note type="speaker" xml:id="i-bce8844518b862e7-0">
            Anf. 264 ULF NILSSON (fp) replik:
          </note>
          <u who="ulf_nilsson_15fa88" xml:id="i-18733d4eee4f5146-5">
            <seg xml:id="i-72099047ebced5e3-0">
              Fru talman! Vi kan börja med stamcellsforskningen. Alla vet att
              det har funnits lite kritiska synpunkter från Kristdemokraterna.
              Men det är någonting som vi har diskuterat i alliansen. Det är
              helt klart att det gemensamma alliansprogrammet om forskning inte
              kommer att försämra för stamcellsforskningen. Tvärtom välkomnar
              vi verkligen denna och tror att det finns stora möjligheter där.
            </seg>
            <seg xml:id="i-c0dded73018aea17-0">
              Visst, vi ska satsa 1 % av bnp på forskning. Det är viktigt,
              och det är ett löfte som vi tänker leva upp till. Som ett första
              steg när det gäller att trappa upp forskningsresurserna detta
              visade alliansen på före valet och har lagt fram motioner om här
              i riksdagen ökar vi resurserna med 200 miljoner i nästa års budget.
              Det är precis vad vi utlovat. Sedan ska det stegvis ske en höjning.
              Dessutom lägger vi hela ökningen på fakultetsanslagen, vilket
              gör att man successivt får större möjligheter till flera doktorandtjänster
              och flera fasta forskartjänster. Detta är väldigt viktigt.
            </seg>
          </u>
          <note type="speaker" xml:id="i-f030f5b03286d8c6-0">
            Anf. 265 MARIE GRANLUND (s) replik:
          </note>
          <u who="marie_granlund_2a02ae" xml:id="i-892c184a9b0dd7e1-20">
            <seg xml:id="i-d3e892c00c59a644-0">
              Fru talman! Det är glädjande att Kristdemokraterna har fått lämna
              sin reaktionära syn på stamcellsforskningen. Detta välkomnar verkligen
              vi socialdemokrater.
            </seg>
            <seg xml:id="i-5f5f4ae3c068749f-0">
              Jag skulle vilja återgå till forskningsanslagen. Ulf Nilsson!
              Du sade i valrörelsen att 1 % av bruttonationalprodukten skulle
              gå till den civila forskningen. Din partiledare, utbildningsminister
              Lars Leijonborg, sade i lördagsintervjun att det inte kommer att
              bli så. Jag skulle därför gärna vilja ha ett svar på frågan hur
              ni på detta sätt kan svika era vallöften.
            </seg>
          </u>
          <note type="speaker" xml:id="i-09c7df2c887a2aeb-0">
            Anf. 266 ULF NILSSON (fp) replik:
          </note>
          <u who="ulf_nilsson_15fa88" xml:id="i-18733d4eee4f5146-6">
            <seg xml:id="i-c55bb2759f73194b-0">
              Fru talman! Vi har faktiskt inte lovat att vi ska nå upp till
              1 % av bruttonationalprodukten nästa år, utan vi har sagt att
              vi ska nå dit i den femårsplan beträffande budgetförstärkningar
              som vi föreslog i valrörelsen.
            </seg>
          </u>
          <note type="speaker" xml:id="i-c6fe26db173e4ec0-0">
            Anf. 267 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-432fcbc7abf0a94a-13">
            <seg xml:id="i-d509e5bbe3ad1254-0">
              Fru talman! Bland annat Ulf Nilsson och Folkpartiet var ute i
              valrörelsen och deltog i budgivningen kring studiemedlen. Man
              lovade inte bara en höjning av studiemedlen utan också att fribeloppen
              skulle tas bort. Ingenting av detta har vi sett i den borgerliga
              budgeten vare sig för nästa år eller för de kommande tre åren.
            </seg>
            <seg xml:id="i-a067ca97e3d34c4a-0">
              Ulf Nilsson ställde i sitt anförande här kvaliteten mot åtgärder
              för att göra något åt den sociala snedrekryteringen. Står de sakerna
              verkligen i motsats till varandra enligt Folkpartiets syn? Är
              det inte viktigt att se till den lilla ökning av sökande med arbetarklassbakgrund
              eller invandrarbakgrund som vi i dag ser till högskolan? Tycker
              ni verkligen att detta är oviktigt och vill strypa den? Studiemedlen
              spelar en väldigt stor roll just för de här grupperna.
            </seg>
          </u>
          <note type="speaker" xml:id="i-cb858ef1aaf4f74b-0">
            Anf. 268 ULF NILSSON (fp) replik:
          </note>
          <u who="ulf_nilsson_15fa88" xml:id="i-18733d4eee4f5146-7">
            <seg xml:id="i-ad5756f56ae6845a-0">
              Fru talman! Rossana Dinamarca vet hur det kan vara när man är
              flera partier man måste ibland kompromissa. Rossana Dinamarca
              sade att vi i valrörelsen hade talat om höjda studiemedel. Vänsterpartiet
              har i tolv år talat om höjda studiemedel men har stått bakom varenda
              budget som inte alls har levt upp till de förslagen, senast i
              vårbudgeten. Ni kan verkligen inte tala om att ni har förverkligat
              era löften här i riksdagen när ni har varit med och haft makten.
            </seg>
            <seg xml:id="i-245300e0ca6eb185-0">
              Jag säger som Sofia Larsen att vi kommer att arbeta för att snarast
              höja studiemedlen ännu mer. Men i den budget som vi har lagt fram
              har vi inte nått dit, utan vi gör en massa andra bra satsningar
              på kvalitetshöjningar i skolan och högskolan. Naturligtvis är
              huvudsatsningen att få flera jobb.
            </seg>
          </u>
          <note type="speaker" xml:id="i-7518bf6cbe3aba7b-0">
            Anf. 269 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-432fcbc7abf0a94a-14">
            <seg xml:id="i-164769fc0fb8dee0-0">
              Fru talman! Vi lägger i vårt budgetalternativ fram ett tydligt
              förslag om att man ska återställa studiemedlen med den höjning
              som vi då föreslog, 1 200 kr, för att lösa den här akuta situationen.
              Vi kan inte sätta det i motsats till en höjd kvalitet i högskolan.
              Jag ser inte att det finns ett motsatsförhållande i det, som uppenbarligen
              Ulf Nilsson ser.
            </seg>
            <seg xml:id="i-323cb0696c04194a-0">
              Jag tror att det här handlar om att försöka komma undan. Vi har
              också förslag om att skapa flera jobb, riktiga jobb. Där försöker
              ni prata om dynamiska effekter. Det finns faktiskt inte några
              förslag om riktiga jobb. Det är det som är skillnaden mellan Folkpartiets
              och den borgerliga alliansens politik och Vänsterpartiets politik.
            </seg>
          </u>
          <note type="speaker" xml:id="i-0fe8a94b64937aca-0">
            Anf. 270 ULF NILSSON (fp) replik:
          </note>
          <u who="ulf_nilsson_15fa88" xml:id="i-18733d4eee4f5146-8">
            <seg xml:id="i-f36f55c091629745-0">
              Fru talman! Det blir en lite ihålig argumentation när jag vet
              att Rossana Dinamarca, om hon var närvarande i kammaren, röstade
              för de studiemedelsförslag som fanns i vårbudgeten och som innebar
              denna höjning. Ni har som sagt inte förverkligat er politik i
              riksdagen i alla fall i form av röstningar när ni var med och
              bestämde.
            </seg>
            <seg xml:id="i-194d65b33be4ba50-0">
              Sedan glömde jag tyvärr svara på frågan om breddad rekrytering
              som jag tycker är väldigt viktig, såsom vi alla naturligtvis tycker.
              Jag tror att det finns två vägar till breddad rekrytering. Den
              ena är naturligtvis ett väl fungerande studiemedelssystem, som
              gör att människor som inte har studietradition ändå känner att
              de vågar. Den andra är en grundskola och gymnasieskola som ställer
              höga krav på alla elever, även dem som inte har stöd hemma. Det
              är mycket viktigt.
            </seg>
            <seg xml:id="i-cba34768ff6aeebe-0">
              Däremot accepterar jag aldrig det som har skymtat fram i regeringspolitiken,
              att ett pris för breddad rekrytering ska vara att man sänker kraven
              på förkunskaperna. Det tycker jag är ett hån mot de nya grupper
              man välkomnar.
            </seg>
          </u>
          <note type="speaker" xml:id="i-a8906b19ca0085f4-0">
            Anf. 271 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-77f4f482b70ad3b0-4">
            <seg xml:id="i-eadf2d6a2c5f83c7-0">
              Fru talman! Först vill jag säga att det är väldigt bra att Ulf
              Nilsson tycker att det är viktigt med breddad rekrytering. Jag
              är stolt över den socialdemokratiska politik som vi har haft under
              de senaste tolv åren, då vi har byggt ut de regionala högskolorna,
              utökat platserna och just satsat på breddad rekrytering.
            </seg>
            <seg xml:id="i-2f677992a477a8c3-0">
              Jag har två frågor till Ulf Nilsson. Först vill jag säga att
              kvantitet och kvalitet inte står mot varandra. Vi utökar platserna
              och satsar 268 miljoner kronor på kvaliteten, precis lika mycket
              som borgarna gör i sin budget. Varför vill ni i den borgerliga
              alliansen minska möjligheterna för svenska gymnasieungdomar att
              läsa på högskolan? Enligt ert förslag är det bara 3738 % av gymnasieungdomarna
              som får möjligheten att gå vidare till högskolan.
            </seg>
          </u>
          <note type="speaker" xml:id="i-0b25220ae9ea7334-0">
            Anf. 272 ULF NILSSON (fp) replik:
          </note>
          <u who="ulf_nilsson_15fa88" xml:id="i-18733d4eee4f5146-9">
            <seg xml:id="i-506f3c0666a27eb9-0">
              Fru talman! Vi har sett, vilket jag tror att jag sade i mitt
              anförande, hur kvaliteten har urholkats under ett antal år. Det
              finns uträknat bland annat av Sulf men även av Högskoleverket
              för flera år sedan att resurserna per student, den så kallade
              prislappen, har minskat och urholkats med 1520 %. Någonstans måste
              man börja tänka efter: När och hur kan vi erbjuda alla de studenter
              som vi välkomnar en bra utbildning? Den gränsen är nådd nu. Naturligtvis
              kommer vi också i framtiden att kunna bygga ut högskolan, men
              nu är det primära målet att skapa bra villkor för de studenter
              som läser där och de som kommer in. Dessutom har sökandetrycket
              minskat väldigt kraftigt, så behovet av nya studieplatser känns
              inte så starkt i dag.
            </seg>
            <seg xml:id="i-0d55b44e8f44ef83-0">
              Däremot är det uppenbart att vi måste jobba med andra eftergymnasiala
              utbildningar, yrkesutbildningar och så vidare. Där är behovet
              väldigt stort. Det ser vi inte minst på vår akademikerarbetslöshet.
            </seg>
            <seg xml:id="i-593257affb2e7928-0">
              Det enkla svaret är alltså att man inte ska lova mer än vad man
              har råd att hålla. Nu satsar vi på kvalitet i stället för på flera
              platser.
            </seg>
          </u>
          <note type="speaker" xml:id="i-524ce08c73ef54f3-0">
            Anf. 273 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-77f4f482b70ad3b0-5">
            <seg xml:id="i-081e83e1448f1d4f-0">
              Fru talman! Ni satsar alltså lika mycket på kvalitet som vi socialdemokrater
              gjorde.
            </seg>
            <seg xml:id="i-ec6fb478b0a82013-0">
              Jag tänkte ta upp en annan fråga som också har med kvalitet i
              högskolan att göra. Det handlar inte bara om pengar, och där tror
              jag att vi är överens. Det handlar också om det resurstilldelningssystem
              som i dag finns och som ni borgare tog beslut om 1993, tror jag
              det var. Det har vi haft en utredning kring, och vi vill förändra
              det systemet. När kommer förslag på det, Ulf Nilsson?
            </seg>
          </u>
          <note type="speaker" xml:id="i-7d9b317f7ac3c2b2-0">
            Anf. 274 ULF NILSSON (fp) replik:
          </note>
          <u who="ulf_nilsson_15fa88" xml:id="i-18733d4eee4f5146-10">
            <seg xml:id="i-42164fcc6cc1ed35-0">
              Fru talman! Jag kan inte arbetsordningen så detaljerat att jag
              vet när det kommer. Men vi har talat om före valet och skrivit
              motioner om att förändra systemet. Framför allt vill vi minska
              den andel av ersättningen som baseras på hur många studenter universiteten
              godkänner. Jag tror att det är risk för kvaliteten om man sitter
              med skrivningen eller tentamen i ena handen och budgeten i den
              andra handen och vet att om jag godkänner den här studenten blir
              det mer pengar. Jag tror att de flesta sköter detta oklanderligt,
              men det är ändå en dålig koppling och ett dåligt incitament.
            </seg>
            <seg xml:id="i-641fb8e8a59f86e8-0">
              En ändring i den riktning som utredningen föreslår har vi diskuterat
              och är positiva till, men det finns mycket att göra inom utbildningens
              område. Jag kan inte utlova några datum när några förslag kommer.
            </seg>
          </u>
          <note type="speaker" xml:id="i-1f0bf840af51158c-0">
            Anf. 275 THOMAS STRAND (s):
          </note>
          <u who="thomas_strand_a4f0e0" xml:id="i-2f6757a5bd8c7a8d-2">
            <seg xml:id="i-73e0dafb92ce5692-0">
              Fru talman! Jag vill ta upp två viktiga aktörer när det gäller
              det livslånga lärandet folkbildningen och vuxenutbildningen. Jag
              börjar med folkbildningen.
            </seg>
            <seg xml:id="i-57111f37421e1780-0">
              I våras presenterade den socialdemokratiska regeringen folkbildningspropositionen
              Lära, växa, förändra . I den poängteras folkbildningens viktiga
              roll i det livslånga lärandet. Den socialdemokratiska regeringen
              markerade tydligt sin uppskattning av folkbildningens arbete genom
              att föreslå ett ökat statligt anslag med 400 miljoner kronor.
            </seg>
            <seg xml:id="i-f380cfdcf6a437da-0">
              Inför den nya regeringens budgetförslag fanns det en oro. Skulle
              Moderaterna, det dominerande partiet i den borgerliga alliansen,
              få sin vilja igenom och minska bidraget till studieförbunden med
              300 miljoner kronor? Nu vet vi att den socialdemokratiska regeringens
              linje ligger fast.
            </seg>
            <seg xml:id="i-251122c8b335d550-0">
              Har då Moderaterna tänkt om i denna fråga? Eller kvarstår hotet
              mot folkbildningen? På Moderaternas hemsida fann jag svaret. Där
              argumenterar Moderaterna än i dag för att man vill minska stödet
              till studieförbunden med 300 miljoner kronor. Med en moderatdominerad
              regering inger det en viss oro.
            </seg>
            <seg xml:id="i-3a7c9505d1a93bf2-0">
              I folkbildningspropositionen konstateras att folkbildningen är
              en angelägenhet för hela samhället och behöver stöd på alla nivåer.
              I den statliga utvärderingen Sufo 2 konstaterades att samhällets
              ekonomiska stöd minskat väsentligt under de senaste tio åren,
              särskilt när det gäller landstings- och kommunanslagen.
            </seg>
            <seg xml:id="i-764c0f3ac2107616-0">
              År 1991 motsvarade kommunbidragen ca 55 % av statens stöd till
              studieförbunden, och år 2005 hade andelen minskat till 30 %.
            </seg>
            <seg xml:id="i-c0b625a2ed402075-0">
              Även landstingen minskar det sammanlagda stödet till studieförbunden,
              år 2005 med 1,5 miljoner kronor. I jämförelse med år 1996 har
              det sammanlagda landstingsanslaget minskat med ca 12 %, omräknat
              till konsumentprisindex.
            </seg>
            <seg xml:id="i-714c1110a2679133-0">
              Finns det då en skillnad på kommuners stöd till studieförbund
              om de styrs av en socialdemokratisk respektive en borgerlig majoritet?
              Ja, det gör det. Kommuner med socialdemokratiskt styre gav i genomsnitt
              ca 49 kr per invånare i stöd år 2005 jämfört med ca 30 kr per
              invånare i borgerligt styrda kommuner.
            </seg>
            <seg xml:id="i-042ae25c477545a2-0">
              Fru talman! Det gör skillnad vem som styr politiskt.
            </seg>
            <seg xml:id="i-50c12c4719e50b92-0">
              Den socialdemokratiska regeringen angav i folkbildningspropositionen
              att den hade för avsikt att ta initiativ till överläggningar med
              Sveriges Kommuner och Landsting om deras bidrag till folkbildningen.
              Nu är min fråga: Hur kommer den borgerliga regeringen att agera?
              Kommer man att fullfölja den socialdemokratiska regeringens intentioner
              om samtal?
            </seg>
            <seg xml:id="i-8c77430461aef978-0">
              Fru talman! Nu ska jag säga några ord om den andra viktiga aktören
              i det livslånga lärandet, den kommunala vuxenutbildningen. Här
              går det en knivskarp skillnad mellan oss socialdemokrater och
              den borgerliga regeringen.
            </seg>
            <seg xml:id="i-a4b33c872a78a79e-0">
              Det är upprörande att den borgerliga regeringen vill minska statsbidraget
              till vuxenutbildningen med 600 miljoner kronor. Det motsvarar
              ca 14 600 färre komvuxplatser. Lika upprörande är att den borgerliga
              regeringen vill avskaffa det särskilda rekryteringsbidraget för
              vuxna, som varit så betydelsefullt för de 16 000 människor över
              25 år som har lägst utbildningsnivå.
            </seg>
            <seg xml:id="i-8d5d6414a9bf3ff1-0">
              För oss socialdemokrater är livslångt lärande inte bara ord utan
              ett begrepp med ideologisk sprängkraft. Vi tror på människans
              utvecklingsmöjligheter, och vi vill värna rätten att studera under
              hela livet. Vi vill fortsätta att höja allas utbildningsnivå eftersom
              vi vet att såväl samhället som den enskilde tjänar på det.
            </seg>
            <seg xml:id="i-e73a9b3e5c33a186-0">
              Samhället förändras ständigt. Gamla yrken försvinner och nya
              växer fram. Att då drastiskt minska möjligheten till omskolning
              och vidareutveckling för många människor är upprörande. Möjligheten
              att finna ett nytt arbete ökar om man som arbetslös vidareutbildar
              sig och höjer sin kompetens. Därför är det svårt att förstå hur
              den borgerliga regeringen resonerar.
            </seg>
            <seg xml:id="i-2bac775ef8b1c092-0">
              Som socialdemokrater kan vi bara tolka detta på ett enda sätt.
              Den borgerliga regeringen vill inte ge alla människor utvecklings-
              och utbildningsmöjligheter. För dem som redan har en utbildning
              är det fortfarande möjligt, men för dem som inte har det ska det
              inte vara möjligt att få stöd till en utbildning. Så skapar man
              det nya klassamhället i vårt land, där de som redan har får mer
              och de som inte har blir helt utan. Vi socialdemokrater är i ständig
              opposition mot sådana orättvisor.
            </seg>
          </u>
          <note xml:id="i-bf9296dc7a042a77-0">
            I detta anförande instämde Magdalena Streijffert (s).
          </note>
          <note type="speaker" xml:id="i-c59becc44bad5557-0">
            Anf. 276 FREDRIK MALM (fp) replik:
          </note>
          <u xml:id="i-98d8b142ee8b2f27-15" who="unknown">
            <seg xml:id="i-1ba6c3f0f3da504b-0">
              Fru talman! Det är alltid lika fascinerande att höra socialdemokrater
              tala om borgerlig skolpolitik. Man talar i termer av att vi skapar
              ett klasssamhälle, att vi sorterar, att vi delar upp, och nu fick
              vi höra detta också. Finns det ingen självkritik från Socialdemokraternas
              sida?
            </seg>
            <seg xml:id="i-26437402221de7de-0">
              Vi har ju sett de senaste tiotolv åren att andelen lärare som
              saknar pedagogisk högskolekompetens har blivit större och större.
              Var fjärde lärare på den kommunala vuxenutbildning som Thomas
              Strand talar om är i dag obehörig. Var fjärde lärare i gymnasieskolan
              är obehörig.
            </seg>
            <seg xml:id="i-c8a83625979aace7-0">
              Det talas om att vi skapar ett klassamhälle. Men vi kan se hur
              resultaten har sjunkit. Enligt den TIMSS-undersökning, som också
              Skolverket refererar till, som går igenom elevernas matematikkunskaper
              på högstadiet hade åttondeklassarna i den svenska grundskolan
              år 2003 sämre matematikkunskaper än vad sjundeklassarna hade åtta
              år tidigare.
            </seg>
            <seg xml:id="i-985c247306a5b7f6-0">
              Vi har sett hur resultaten har försämrats. Vi har sett hur de
              obehöriga lärarna har blivit flera. Vi har sett hur utslagningen
              har ökat. Finns det ingen självkritik från Socialdemokraternas
              sida?
            </seg>
          </u>
          <note type="speaker" xml:id="i-0af040a3add74bb1-0">
            Anf. 277 THOMAS STRAND (s) replik:
          </note>
          <u who="thomas_strand_a4f0e0" xml:id="i-2f6757a5bd8c7a8d-3">
            <seg xml:id="i-ad4dfb846f6a9559-0">
              Fru talman! Nu kom det mycket på en enda gång. Mitt anförande
              handlade om folkbildning och vuxenutbildning i första hand, och
              jag kan konstatera att där finns det en väldigt stor skillnad
              mellan ett borgerligt styrt land och ett socialdemokratiskt styrt
              land.
            </seg>
            <seg xml:id="i-fd07a0a236aa5a8d-0">
              Det är klart att det finns problem i den svenska skolan. Det
              har vi socialdemokrater aldrig tigit om. Men det som jag tycker
              är väldigt jobbigt är när det svartmålas så oerhört mycket från
              den borgerliga sidan. Det finns problem. Det finns också mycket
              som är jättebra. Att det finns obehöriga lärare vet vi, och med
              det måste vi jobba med kraft. Men det är ju inte bara i den kommunala
              skolan. De som har större problem med obehöriga lärare är ju friskolorna.
              Men det här är ett problem som vi gemensamt har att lösa.
            </seg>
          </u>
          <note type="speaker" xml:id="i-1bd7ed57d5d3f0b7-0">
            Anf. 278 FREDRIK MALM (fp) replik:
          </note>
          <u xml:id="i-98d8b142ee8b2f27-16" who="unknown">
            <seg xml:id="i-717350ea9def9dc4-0">
              Fru talman! För att man ska kunna åtgärda de problem som man
              ser i samhället måste man också identifiera problemen, och det
              är vi på den borgerliga sidan beredda att göra. Genom nationella
              prov och andra utvärderingar ser vi de elever som behöver mer
              stöd. Dessa elever går i dag igenom skolan utan fullständiga betyg
              och tvingas sedan att läsa upp dem på komvux.
            </seg>
            <seg xml:id="i-5522541215ce7be1-0">
              Detta livslånga lärande måste också gälla fortbildning för lärare
              exempelvis. Där gör vi väldigt stora satsningar. Men kontentan
              av den generella kritiken från min sida som liberal och som folkpartist
              mot den socialdemokratiska skolpolitiken är denna totala avsaknad
              av självkritik, denna totala avsaknad av förmåga att inse sitt
              eget misslyckande på detta område. Det har däremot väljarna gjort.
              Man har nu gett ett klart besked till den borgerliga alliansen
              att göra om den svenska skolpolitiken så att flera klarar målen,
              så att flera lärare blir behöriga och så att alla i Sverige kan
              få en bättre framtid och ett jobb att gå till.
            </seg>
          </u>
          <note type="speaker" xml:id="i-8fc58fb24d6e7d35-0">
            Anf. 279 THOMAS STRAND (s) replik:
          </note>
          <u who="thomas_strand_a4f0e0" xml:id="i-2f6757a5bd8c7a8d-4">
            <seg xml:id="i-e686782feaba9a77-0">
              Fru talman! Jag tycker inte att det är riktigt sant när du säger
              att vi inte har någon självkritik. Jag vill faktiskt hävda att
              socialdemokratiska skolpolitiker kan se problemen i vitögat och
              ha självkritik. Men det är samma retorik när det gäller skolan,
              att det är antingen eller, att man svartmålar. Så illa är det
              icke.
            </seg>
            <seg xml:id="i-96f6b82c50e40302-0">
              Marie Granlund som stod här före mig sade att det finns problem.
              Men det vill vi åtgärda. Och vi tror definitivt inte på de lösningar
              som den borgerliga regeringen anför och nu vill driva igenom.
              Vi tror att det är helt fel väg att gå. Det är att backa tillbaka,
              att vrida klockan tillbaka.
            </seg>
            <seg xml:id="i-c251b4f345d77253-0">
              Fortbildning för lärare är jätteviktigt för oss. Vi satsar extra
              resurser i vårt budgetförslag på fortbildning av lärare i matte
              och svenska. Det är en ökad satsning. Den satsningen gör inte
              ni, för ni talar allmänt om fortbildning. Vi talar om fortbildning
              i matte och svenska.
            </seg>
          </u>
          <note type="speaker" xml:id="i-5e3f1c10ab5a6416-0">
            Anf. 280 BETTY MALMBERG (m):
          </note>
          <u who="betty_malmberg_2d21fb" xml:id="i-f5f52eeeb7473efd-0" next="cont">
            <seg xml:id="i-0cf8ef60b6090dd5-0">
              Fru talman! Kunskap och kompetens är några av de viktigaste hörnstenarna
              i ett samhälle, eftersom det ju är det som utgör själva grunden
              för ett samhälles utveckling och välstånd. Det är därför som jag,
              och många med mig, har följt de senaste årens rapporter om tillståndet
              i skol- och utbildningsväsendet med stor oro.
            </seg>
            <seg xml:id="i-318b403a5e701dd1-0">
              Rapporterna har handlat om ett försämrat studieresultat, om en
              stökig situation i klassrummen, om en hög andel obehöriga lärare
              och om det individuella programmet, som ju inrättades för att
              ge de elever som gått ut nian med ofullständiga betyg möjlighet
              att läsa upp dem för att få behörighet till gymnasieskolan och
              om att detta IV-program nu är det näst största programmet på gymnasienivå.
            </seg>
            <seg xml:id="i-5bb2d93727e28241-0">
              Rapporterna har vidare handlat om otillräcklig fortbildning för
              lärare, mobbning, gymnasiefiering av högskolan och om forskare
              som får ägna alltför mycket av sin tid åt att söka forskningsmedel
              i stället för att faktiskt forska.
            </seg>
            <seg xml:id="i-28eb7858c1b7932a-0">
              Det här är exempel som vart och ett visar på flera och allvarliga
              brister inom svensk utbildning. Man får inte glömma bort det stora
              svek som samhället därigenom har visat många, för bakom de exempel
              som jag räknat upp finns det ju många människor som har kommit
              till korta människor som egentligen vill och har all rätt att
              tillägna sig kunskaper, människor som efter sin förmåga och på
              olika sätt kan och vill bidra positivt till samhällsutvecklingen
              människor som vi behöver. Därför, fru talman, vill jag säga att
              det är med stor tillförsikt som jag ser fram emot den förbättringens
              väg som den nya regeringen har stakat ut för svensk utbildning.
            </seg>
            <seg xml:id="i-fa69483b8c839b59-0">
              Jag hade plockat fram några exempel, och i den debatt som har
              varit hittills har en hel del av dem redan berörts. Men frågor
              som jag ser som väldigt väsentliga är att ha fokus på kunskap
              och lärande, att varje elev blir sedd och värdet av uppföljning,
              vilket ju är något som sker i allt annat kvalitetsarbete på marknaden,
              inom näringsliv och organisationer. Det är ett medel för att nå
              ständiga förbättringar.
            </seg>
            <seg xml:id="i-c28c9838dd75c3e4-0">
              Med tanke på de bristfälliga resultat som vissa elever får dras
              med och den svåra start det ger dem i livet när de ska vidareutvecklas
              är det viktigt och ett ansvar vi har att ge dem denna möjlighet
              till uppföljning av resultaten, och det på ett tidigt stadium
              när man tidigt kan sätta in åtgärder och stötta eleverna. Det
              är det som vi från alliansen vill göra.
            </seg>
            <seg xml:id="i-8889e12376379f4a-0">
              Jag tänkte uppehålla mig lite vid individualiseringen, för just
              fokus på individen är också en fråga som går starkt igenom i alliansens
              valmanifest på utbildningsområdet. Vi har diskuterat även gymnasierna
              och hur vi nu vill förändra dem och göra tre olika inriktningar:
              en studieförberedande, en yrkesförberedande och en lärlingsutbildning.
              Eftersom det är så många elever på individuella programmet som
              inte har lyckats åstadkomma godkända betyg i de tre kärnämnena
              i grundskolan är det väl inte att undra på att något måste ske
              med gymnasieutbildningen.
            </seg>
            <seg xml:id="i-4482b2a27e7dff8a-0">
              I några av inläggen tidigare i debatten har man talat om att
              alliansen sänker kunskapsnivån. Jag måste säga att det avslöjar
              ett stort förakt, ett förakt för praktisk kunskap.
            </seg>
            <seg xml:id="i-efacdd133d3cb9b8-0">
              Man säger att det enda som räknas är i princip de som går vidare
              på teoretiska högskoleutbildningar. Det är en synpunkt som jag
              inte alls delar.
            </seg>
            <seg xml:id="i-50908a32832bf399-0">
              Fru talman! Jag sade inledningsvis att kunskap och kompetens
              är hörnstenar i ett samhälles välstånd och utveckling. Även om
              begreppet hörnsten i sig självt symboliserar både stabilitet och
              robusthet får vi inte glömma att också hörnstenar kan välta eller
              förlora sin bärighet, även om de normalt sett sitter djupt förankrade
              i marken.
            </seg>
            <seg xml:id="i-27afd7df1f4c87b3-0">
              Därför är det så oerhört viktigt att samhället bärs upp av en
              långsiktig och fokuserad politik för skola, högre utbildning och
              forskning, en politik som fokuserar på kunskap och lärande, kvalitet
              och ständiga förbättringar.
            </seg>
            <seg xml:id="i-407ad9ac0958b5dd-0">
              Jag tillhör också dem som läste artikeln i Dagens Nyheter där
              en socialdemokratisk ordförande i Barn- och utbildningsnämnden
              i Haninge faktiskt delar en hel del av de alliansståndpunkter
              som har förts fram. Det förvånar mig att inte över huvud taget
              någon inom socialdemokratin har kunnat referera eller på något
              vis berätta om vad som är deras fortsatta väg framåt.
            </seg>
            <seg xml:id="i-1f7fb62932bfe3c5-0">
              Jag tror att det finns hopp med tanke på det som denna person
              skrev.
            </seg>
            <seg xml:id="i-bb490ce871a06f4a-0">
              Fru talman! Enligt min uppfattning har alliansen presenterat
              ramarna för ett förslag som borgar för en god fortsättning på
              utbildningspolitiken.
            </seg>
          </u>
          <note xml:id="i-2ff45fec47fc0ec2-0">
            I detta anförande instämde Eva Bengtson Skogsberg, Lars Hjälmered,
            Mats Johansson, Olof Lavesson och Oskar Öholm (alla m), Ulrika
            Carlsson i Skövde och Sofia Larsen (båda c) samt Gunnar Andrén
            och Fredrik Malm (båda fp).
          </note>
          <note xml:id="i-5aa2ed7743a38e05-0">
            Anf. 281 ULRIKA CARLSSON i Skövde (c):
          </note>
          <u who="betty_malmberg_2d21fb" prev="cont" xml:id="i-e28f229165149d95-0">
            <seg xml:id="i-1a64e4677cd80fbf-0">
              Fru talman! Den enskilt viktigaste insatsen för att skapa ett
              öppet och tryggt Sverige är att alla barn och ungdomar får med
              sig tillräckliga kunskaper från skolan. Den tryggheten och öppenheten
              är också en direkt förutsättning för att vi ska kunna vara kreativa
              och företagsamma människor som är med och bidrar till Sveriges
              utveckling.
            </seg>
            <seg xml:id="i-644369d8b3e1bede-0">
              Det blir lätt så att vi målar allt i svart eller vitt. Många
              skolor, lärare och elever gör ett mycket gott arbete på många
              områden. Det sker fantastiska saker varje dag i alla skolor. Många
              barn lär sig nya saker. Man lär sig läsa, skriva och räkna. Man
              lär sig teckna, sjunga, springa snabbare, lösa problem och laborera.
              Det finns så mycket i den svenska skolan.
            </seg>
            <seg xml:id="i-cceb45dae1f677ec-0">
              Det mest tragiska i det hela är att denna möjlighet inte finns
              för alla barn och ungdomar. Den nya regeringen vill ge flera barn
              möjlighet att lyckas i skolan.
            </seg>
            <seg xml:id="i-b2e06aed20fd9379-0">
              Vi kan inte vara nöjda när en av fyra elever lämnar grundskolan
              utan de kunskaper man behöver. Vi har tidigare i debatten hört
              diskussionen om en sorteringsskola. För mig blir det en sorteringsskola
              när man genom det skriftliga betyg man får när man har ett år
              kvar i grundskolan får reda på hur man ligger till. Det är det
              som blir en sorteringsskola, när man på slutet sorterar ut dem
              som inte klarar sig.
            </seg>
            <seg xml:id="i-e6b8cb873e78bbb3-0">
              Alliansen vill skapa en skola med valfrihet. Skolverket gör återkommande
              utvärderingar. På deras hemsida kan man läsa: Bra utbildning i
              Uppsala, men flera måste nå målen i skolan. Eller: Eleverna trivs
              i Strängnäs skola, men flera måste nå målen.
            </seg>
            <seg xml:id="i-e39b842ffe246b6b-0">
              Så är det verkligen. Det är därför vi utformar en ny skolpolitik
              för att flera ska nå målen.
            </seg>
            <seg xml:id="i-70ac32a6eeac8a88-0">
              Vårt program för utbildning heter ju Mer kunskap en modern utbildningspolitik
              för Sverige. Det sträcker sig hela vägen från förskolan till den
              högre utbildningen och forskningen.
            </seg>
            <seg xml:id="i-f943c400e6955508-0">
              Skolpolitiken måste ge de professionella i skolan större möjligheter
              att påverka vardagen. Det är lärare och rektorer som ska få ett
              tydligt kunskapsuppdrag att arbeta med, men man ska ha frihet
              att utforma verksamheten utifrån varje skolas och varje elevs
              förutsättningar. Välutbildade och erfarna lärare är nyckeln till
              framgång. Därför satsar vi mycket på kompetensutveckling, på högre
              kvalitet i lärarutbildningen, på speciallärarutbildning med mera.
            </seg>
            <seg xml:id="i-348254ffab03c44c-0">
              Fru talman! Jag ska komma in på ännu ett område inom skolpolitiken.
            </seg>
            <seg xml:id="i-567f4d75e9cad8d3-0">
              Sverige ligger bland de bästa när det gäller forskning och utveckling.
              Det är viktigt för oss som land eftersom vi är en del på en internationaliserad
              och globaliserad arena. Vi är beroende av en högklassig grundutbildning
              på högskolor och universitet likaväl som av en högklassig forskning
              och utveckling. Därför känns det väldigt viktigt att vi satsar
              på kvalitet och inte bara på kvantitet när vi nu ska stärka detta
              ytterligare.
            </seg>
            <seg xml:id="i-a27303b0065295e0-0">
              Vi slår vakt om en grundutbildning och forskning över hela landet.
              Vi ser positivt på högskolornas samverkan med det omgivande samhället.
              Högskolorna är och bör vara aktiva medspelare i den regionala
              utvecklingen. Vi har under ett antal år sett hur arbetsmarknadsregionerna
              har förstorats. Det finns goda exempel på hur samhället, akademin
              och näringslivet tillsammans bidrar till en spännande utveckling.
            </seg>
            <seg xml:id="i-7401c25565b36db1-0">
              Jag vill nämna ett exempel.
            </seg>
            <seg xml:id="i-1ef66a89e9ab3ac2-0">
              Jag heter Ulrika Carlsson i Skövde. I Skövde har vi en teknikpark
              som heter Gothia Science Park. Här finns ett enskilt exempel som
              finns på så många ställen i Sverige. Kommuner, region och stat
              har tillsammans med högskola och näringsliv gett förutsättningar
              för utveckling. Det som ger själva utvecklingen är att det finns
              företagsamma och kreativa människor med idéer som man omsätter
              till företagsidéer som skapar utveckling och växande företag.
            </seg>
            <seg xml:id="i-10390bafaf07136e-0">
              Jag har som kommunalråd under de senaste åren träffat många företagare
              och många människor från forskning och utbildning som har gett
              ett tydligt besked till mig som politiker. Det stämmer till stor
              del med de intentioner som vi har för den högre utbildningen och
              forskningen. Resurserna måste öka. Det behövs bättre villkor för
              forskare och doktorander. Vi vill premiera kvalitet vid fördelningen
              av statliga forskningsresurser och ge bättre förutsättningar för
              spetsforskning. Listan kan göras lång. Det finns en början i de
              intentioner som vi satsar på i budgeten för 2007 och framåt.
            </seg>
            <seg xml:id="i-32c4701efea8e6d6-0">
              Fru talman! Varför är det här så viktigt?
            </seg>
            <seg xml:id="i-71fb0c107061947e-0">
              Genom den utbildningspolitik som vi för är vi med och förser
              framtiden med en kompetensförsörjning. Vi behöver människor som
              är företagsamma och kreativa, och vi är med och skapar ett samhälle
              som står för företagsamhet, öppenhet och trygghet. Hela skolsystemet
              från förskola till högskola hänger ihop. Därför har vi ett stort
              arbete framför oss att ge förutsättningar för alla barn och ungdomar
              att lämna skolan med kunskap och kreativitet och tillräckliga
              färdigheter för att skapa ett gott liv.
            </seg>
          </u>
          <note xml:id="i-c5c7bad30b3d2917-0">
            I detta anförande instämde Eva Bengtson Skogsberg, Lars Hjälmered
            och Betty Malmberg (alla m), Sofia Larsen och Karin Nilsson (båda
            c) samt Gunnar Andrén, Fredrik Malm och Ulf Nilsson (alla fp).
          </note>
          <note type="speaker" xml:id="i-fb5907c7d31b07bf-0">
            Anf. 282 FREDRIK MALM (fp):
          </note>
          <u xml:id="i-98d8b142ee8b2f27-17" who="unknown">
            <seg xml:id="i-2bd394da7b1578d3-0">
              Fru talman! Vi lever i dag i ett samhälle som kräver mycket av
              oss som individer. Vi konkurrerar i stor utsträckning med kunskap.
              Vi vet hur viktig en god utbildning är för att den enskilda individen
              ska få frihet och makt och också för att kunna konkurrera och
              få jobb på en arbetsmarknad som är ganska tuff i dag.
            </seg>
            <seg xml:id="i-31bcc3815b3066db-0">
              Det blir hårdare och hårdare. Striden om jobben är en strid på
              kniven för många människor. Vi ser hur globaliseringen innebär
              att företag kan flytta ut sin produktion till andra länder. Jobb
              kommer och går snabbare. Man kan producera saker och ting till
              en lägre kostnad någon annanstans. Den unga generationen blir
              också alltmer rörlig över gränserna.
            </seg>
            <seg xml:id="i-126e60c084487147-0">
              Grunden för att klara Sveriges framtid i den värld som vi lever
              i nu och grunden för att klara Sverige som välfärdsnation framöver
              med tanke på de höga ambitioner som vi har är att vi hårdsatsar
              på kunskap och en bra utbildning. Vi kommer inte att klara de
              utmaningar som vi står inför om skolan misslyckas.
            </seg>
            <seg xml:id="i-97f2c75394c2c0fe-0">
              Men samtidigt som utmaningarna är så stora, och samtidigt som
              insikten om vikten av kunskap är väldigt utbredd, har den svenska
              skolpolitiken inte förmått att klara sitt viktigaste uppdrag.
              Man har inte klarat den grundläggande uppgiften att alla elever
              som går ut skolan ska ha grundläggande och tillräckliga kunskaper.
              Avhoppen från gymnasieskolan har varit för många, ordningsproblemen
              har varit för stora, lärarnas status har varit för låg och elevernas
              prestationer har totalt sett varit för svaga.
            </seg>
            <seg xml:id="i-77b8ec682184c0c3-0">
              Detta har inte varit någon hemlighet för oss i den borgerliga
              alliansen. Och jag tror inte heller att det har varit någon hemlighet
              för Socialdemokraterna eller för Vänsterpartiet och Miljöpartiet.
              Även om det, för att uttrycka det milt, har funnits en viss ideologisk
              blockering på det området tror jag inte att det har varit någon
              hemlighet att skolan har misslyckats på en rad områden.
            </seg>
            <seg xml:id="i-1043802004864a22-0">
              Detta har inte heller varit någon hemlighet för väljarna i Sverige
              som nu har gett den borgerliga alliansen förtroende att skapa
              en ny skolpolitik.
            </seg>
            <seg xml:id="i-3f27f55061b6e57d-0">
              Vad innebär då den skolpolitiken? Jo, den innebär en rad förändringar
              för att förbättra studieresultaten, för att höja lärarnas status
              och för att rusta Sverige för de utmaningar som vi står inför.
            </seg>
            <seg xml:id="i-691c7f390cf91e4c-0">
              Ryggraden i denna nya borgerliga skolpolitik var en rapport som
              den borgerliga alliansens arbetsgrupp för skolan, en av sex arbetsgrupper
              under den förra mandatperioden, tog fram. Den presenterades i
              februari i år. Rapporten heter Mer kunskap en modern utbildningspolitik
              , och det är det som det handlar om. Tanken är att detta ska genomföras
              nu.
            </seg>
            <seg xml:id="i-199af04e500fcf12-0">
              Jag vill peka på tre områden som jag ser som särskilt viktiga
              i detta arbete.
            </seg>
            <seg xml:id="i-809c15280def7203-0">
              Det första området är att den borgerliga alliansen vill skapa
              en skola med tre vägar att gå en studieförberedande del, en yrkesförberedande
              del och en lärlingsutbildning. Det skulle bättre rusta dagens
              unga generation såväl för framtida studier som för arbetsmarknaden,
              och det skulle minska avhoppen.
            </seg>
            <seg xml:id="i-739365f3f54cc95d-0">
              Det andra området gäller utvärdering och uppföljning i grundskolan
              och i gymnasiet. Eleverna i den svenska skolan behöver få betyg
              några år tidigare, och det har vi sagt att vi ska genomföra, även
              om det inte blir nästa år. Det behövs flera nationella prov för
              att man ska kunna synliggöra de elever som behöver mer stöd och
              för att man ska kunna ge dem den hjälp som de behöver för att
              klara målen. Det handlar också om att kunna göra jämförelser mellan
              skolor i olika delar av landet för att det ska bli en likvärdighet
              i utbildningen.
            </seg>
            <seg xml:id="i-f22e403fc5a569e0-0">
              Det tredje området är att vi skapar likvärdiga villkor för fristående
              skolor och för kommunala skolor. Sedan friskolereformen genomfördes
              har vi i praktiken sett en explosion, en boom, när det gäller
              valfrihet. I dag går 13 % av gymnasieeleverna i en fristående
              skola, och 7 % av grundskoleeleverna går i en fristående skola.
              Dessutom ökar andelen för varje år. Men detta har motarbetats
              med kraft av partier längre till vänster, Miljöpartiet undantaget.
            </seg>
            <seg xml:id="i-191b9921c76667c2-0">
              Målet för den nya regeringen är förstås att uppvärdera valfrihet
              och mångfald i skolsystemet, och detta ska också vi i utbildningsutskottet
              och de borgerliga ledamöterna här i kammaren bidra till.
            </seg>
            <seg xml:id="i-bedea3f32dfc268f-0">
              Man går väl i grundskolan i nio år, och sedan går de allra flesta
              i gymnasiet i tre år till. Jag tycker inte att det är för mycket
              begärt att man faktiskt själv ska få bestämma var man vill tillbringa
              dessa tolv år av sitt liv. Vi tycker från Folkpartiets sida inte
              att det är politiker som ska bestämma detta.
            </seg>
            <seg xml:id="i-c0c8f35abbfd1dab-0">
              Givetvis är målet för denna skola inte bara dessa kunskaper,
              utan man måste också ha en insikt om att kunskap har ett värde
              i sig. Aristoteles sade någon gång att om du inte bildar dig riskerar
              du att bli styrd av dårar. Och nu hoppas jag i och för sig, trots
              att vi ser stora problem i skolan i dag, att vi inser att den
              svenska befolkningen trots allt är så pass bildad att man har
              valt en klok regering som inte består av dårar. Men det visar
              också att kunskap har ett värde i sig och att kunskap är en garanti
              för upplysning, för humanism och för demokrati. Och det är väldigt
              viktigt att det övergripande målet om kunskap som ett värde i
              sig inte går förlorat.
            </seg>
          </u>
          <note xml:id="i-1de69efdbc249e99-0">
            I detta anförande instämde Gunnar Andrén och Ulf Nilsson (båda
            fp), Lars Hjälmered, Mats Johansson, Olof Lavesson och Betty Malmberg
            (alla m) samt Ulrika Carlsson i Skövde och Sofia Larsen (båda
            c).
          </note>
          <note type="speaker" xml:id="i-3f6704b8f9e72e80-0">
            Anf. 283 OLLE THORELL (s):
          </note>
          <u who="olle_thorell_02f196" xml:id="i-d4f94d358d048a67-0">
            <seg xml:id="i-64f7d9df429b3350-0">
              Fru talman! Det är med glädje som jag tar plats i den här kammarens
              talarstol för första gången. Som ämne för mitt första anförande
              har jag valt något som engagerar mig mycket skolpolitiken. Det
              har jag gjort inte bara för att jag har arbetat som lärare i nästan
              hela mitt vuxna liv utan mest för att den utbildning som vi ger
              våra barn är helt avgörande för deras möjligheter att förverkliga
              sina drömmar och avgörande för Sveriges möjligheter att konkurrera
              i en global ekonomi. Den väg som den borgerliga regeringen har
              slagit in på i skolpolitiken anser jag vara helt förkastlig.
            </seg>
            <seg xml:id="i-13203eeafdc627e8-0">
              Man försöker lösa svåra problem med enkla populistiska medel.
              Man säger sig stå för en kunskapsskola. Javisst, det är självklart
              att man ska lära sig saker i skolan. Vem är emot det? Inte vi
              socialdemokrater i alla fall. Mer ordning och reda slår man på
              trumman för. Javisst, det är klart att det måste finnas normer
              och regler i skolan som man följer. Vem är emot det? Inte vi socialdemokrater
              i alla fall.
            </seg>
            <seg xml:id="i-a96529361a25f60e-0">
              Detta är två exempel där man slår in redan öppna dörrar för att
              plocka billiga politiska poäng. Under hela valrörelsen har vi
              fått höra borgarnas svartmålning av svensk skola. Men jag ställer
              inte upp på det. Jag köper inte den bilden. Skolan är inte en
              verksamhet i kris och kaos. Men visst finns det problem i många
              skolor, och många elever klarar inte målen. De problem som finns
              i samhället finns också i skolan. Men man löser varken skolans
              eller samhällets problem med något slags politisk plastic padding
              . Det finns inga enkla patentlösningar.
            </seg>
            <seg xml:id="i-ad775b8e0749b95a-0">
              Som jag sade finns det problem; det sopar vi inte under mattan.
              Exempelvis är skillnaden mellan skolor för stor. I många kommuner
              är skolresultaten en spegel av den segregering som finns och de
              klasskillnader som existerar. Elever i skolor i välmående villaförorter
              får bättre resultat än elever i socialt utsatta områden. Då krävs
              det ett mer jämlikt samhälle med mindre klyftor, inte mer prov,
              betyg, sortering och katederundervisning.
            </seg>
            <seg xml:id="i-135bee126d4f3da2-0">
              De problem som finns i skolan är inte specifika för bara skolan
              utan speglar samhällets problem. Då räcker det inte att som Folkpartiet
              har gjort hojta om ordning och reda, mer betyg, prov och sortering.
              Man kan inte backa in i framtiden. Man kan inte återgå till den
              skola som fanns på 50-talet. Vi måste ha en modern och effektiv
              skola med mänskliga metoder. Världen har förändrats, och det måste
              också skolan göra.
            </seg>
            <seg xml:id="i-ac6ef9006fe020cd-0">
              Fru talman! Under mina nästan 15 år som lärare på olika stadier
              har jag noterat följande:
            </seg>
            <seg xml:id="i-e05fd560ee830fd4-0">
              De allra flesta lärarna gör ett storartat och ouppmärksammat
              arbete. De tycker att kunskap är viktig och att ordning och reda
              är en självklar förutsättning för elevens lärande.
            </seg>
            <seg xml:id="i-6241e51b250409f0-0">
              Barn och ungdomar i allmänhet är vetgiriga och nyfikna. Och om
              de bara blir stimulerade på rätt sätt har alla möjlighet att utvecklas
              till sin fulla förmåga.
            </seg>
            <seg xml:id="i-392bd42a95c5d54a-0">
              Det största problemet som lärare i dag har är inte huruvida man
              får konfiskera elevens mobiltelefon eller mp 3-spelare. Barn vill
              lära sig saker. Och glada och trygga barn lär sig mer än otrygga
              och hunsade barn.
            </seg>
            <seg xml:id="i-423174ec33d87a28-0">
              Många barn och ungdomar mår dåligt på grund av svåra förhållanden
              i hemmet. Att straffa dem och ge dem ordningsbetyg leder ingen
              vart. Betyg i ordning och uppförande är en återgång till en syn
              på barn och uppfostran som jag trodde att vi hade lämnat bakom
              oss för länge sedan.
            </seg>
            <seg xml:id="i-9aeae66fc1e26c73-0">
              Synen på kunskap som förmedlas av den nya majoriteten är överlag
              gammaldags, tycker jag. Om man får betyg tidigare lär man sig
              mer, sägs det. Men ska elever plugga bara för att få bra betyg?
              Har betyget i sig något värde? Det är ju bara en siffra eller
              en bokstav på ett papper. Självklart har det inte det. Man ska
              plugga för att lära sig något som man sedan kan använda. Betygshetsen
              i svenska skolor är ett större problem. Å ena sidan blir många
              elever nedtryckta i skoskaften av att bli stämplade som icke godkända.
              Å andra sidan finns det mängder av ambitiösa elever som känner
              att de inte duger om de inte får MVG i alla ämnen. Den problematiken
              hör man inget om från borgarna.
            </seg>
            <seg xml:id="i-f23311305f7cf0c8-0">
              En annan sorglig aspekt av högerns skolpolitik är den nedskärning
              man gör i det livslånga lärandet. Man drar ned anslaget till komvux
              med 600 miljoner, och man minskar antalet platser i den högre
              utbildningen. Dessutom river man upp gymnasiereformen som skulle
              modernisera den svenska gymnasieskolan.
            </seg>
            <seg xml:id="i-30528371b5e09885-0">
              De här försämringarna kombinerade med en bakåtsträvande syn på
              lärande, kunskap och elever bådar illa för framtiden. Det vi behöver
              är en trygg kunskapsskola för alla, inte bara för vissa. Det vi
              behöver är en modern skola med effektiv pedagogik, inte flera
              skamvrår och korvstoppning.
            </seg>
          </u>
          <note xml:id="i-f2f42f4384a21af3-0">
            I detta anförande instämde Patrik Björck (s).
          </note>
          <note type="speaker" xml:id="i-d6e933d8fa0982e8-0">
            Anf. 284 GUSTAV BLIX (m) replik:
          </note>
          <u who="gustav_blix_da6148" xml:id="i-d77cdf9b09114aee-0">
            <seg xml:id="i-d5036c86ab4989f7-0">
              Fru talman! Det är glädjande, Olle Thorell, att du tar till orda
              i den viktiga frågan om skolpolitiken. Jag vill också säga att
              det är första gången jag talar i kammaren, så vi är antagligen
              lika nervösa båda två.
            </seg>
            <seg xml:id="i-9345f18ab0231efd-0">
              Men jag vill också säga att det är lite bekymmersamt att du inte
              riktigt ser de svåra problem som finns i svenska skolor. Det är
              konstaterat i flera utvärderingar att vi halkar efter i matte,
              naturvetenskap och läsning. I matte presterar i dag åttorna sämre
              resultat än sjuorna gjorde för tio år sedan. Och antalet lågpresterande
              elever ökar. Utvärderingar visar att gymnasieeleverna inte är
              tillräckligt förberedda för högre utbildning. Samtidigt ser vi
              hur skillnaderna ökar kraftigt både mellan kommunerna och mellan
              olika skolor.
            </seg>
            <seg xml:id="i-eabd10c01ce8ad50-0">
              Till detta har Socialdemokraterna ytterst lite att komma med.
              Den som har någonting intressant att komma med, tycker jag, är
              ett kommunalråd i Haninge, Robert Noord. Han efterlyser att Socialdemokraterna
              numera ska fokusera på kunskap, ha höga förväntningar på eleverna,
              följa upp resultaten tidigare, sluta ta strid mot betygen och
              göra Skolverket vassare. Vad har du för kommentar till det? Jag
              tycker att det låter som en bra agenda för att förbättra resultaten
              i den svenska skolan.
            </seg>
          </u>
          <note type="speaker" xml:id="i-b016aee9abb7586d-0">
            Anf. 285 OLLE THORELL (s) replik:
          </note>
          <u who="olle_thorell_02f196" xml:id="i-d4f94d358d048a67-1">
            <seg xml:id="i-a7a087e6f47a50bd-0">
              Fru talman! Det är sant, Gustav Blix, att svenska elever i vissa
              undersökningar visar sämre resultat än tidigare, bland annat i
              matte. Men på andra områden är svenska elever duktiga, bland annat
              i engelska, läsförståelse och annat.
            </seg>
            <seg xml:id="i-3534aace1cc31d90-0">
              Vi socialdemokrater har ett program för att åtgärda det här.
              Det är inte så att vi sopar problem under mattan. Bland annat
              har vi en särskild satsning på fortbildning för lärare i just
              svenska, matte och engelska som vi skulle ha velat genomföra.
              Nog har vi åtgärder på förslag.
            </seg>
          </u>
          <note type="speaker" xml:id="i-96705e8f3df9c9d5-0">
            Anf. 286 GUSTAV BLIX (m) replik:
          </note>
          <u who="gustav_blix_da6148" xml:id="i-d77cdf9b09114aee-1">
            <seg xml:id="i-d392ba5907710194-0">
              Fru talman! Jag hittar inget svar på någon av mina frågor som
              gäller de förslag som faktiskt finns från ledande socialdemokratiska
              skolpolitiker om vad ni vill göra.
            </seg>
            <seg xml:id="i-85b8895db025279d-0">
              Här har jag en ledande socialdemokrat som säger: Vi har misslyckats
              med att fokusera på kunskap och lärande. Det behöver vi förbättra.
              Vi har inte höga förväntningar på eleverna såsom vi borde ha.
              Vi följer inte upp elevernas resultat tillräckligt tydligt. Vi
              har tänkt fel när vi tar strid mot betygen.
            </seg>
            <seg xml:id="i-3f38ae6dc58d0d64-0">
              Här finns någon som tänker nytt och som har nya idéer om skolpolitik
              som jag inte har hört från Socialdemokraterna på tio år, och du
              har ingen kommentar till det utan läser, precis som vanligt, upp
              en vårproposition som ni nu har lagt fram igen som er finansreservation.
            </seg>
            <seg xml:id="i-999566a054d0d095-0">
              Jag tycker att det är fattigt, och jag tycker att det är tråkigt.
              Jag önskar att Socialdemokraterna kunde komma med nyheter. Hur
              ska vi göra för att reparera de brister i svensk skola som tolv
              år av socialdemokratisk skolpolitik ledde till?
            </seg>
          </u>
          <note type="speaker" xml:id="i-2b7285d0270c057a-0">
            Anf. 287 OLLE THORELL (s) replik:
          </note>
          <u who="olle_thorell_02f196" xml:id="i-d4f94d358d048a67-2">
            <seg xml:id="i-9aec7c72e250bd51-0">
              Fru talman! Jag har visst svar på dina frågor. Det är synd bara
              att det är enbart en minuts repliktid.
            </seg>
            <seg xml:id="i-7c1b50e8f0b65c8c-0">
              Vi vill inte alls bara fortsätta med mer av samma sak. Vi vill
              satsa mer på skolan. Vi vill inte sänka skatterna för de rikaste
              i samhället. Vi vill satsa mer på skolan via fortbildning. Betyg
              behöver inte vara det enda sättet att återkoppla elevernas kunskaper.
              Individuella utvecklingsplaner är ett utmärkt verktyg som vi tycker
              vore ett bra sätt att bättre återkoppla till föräldrar och elever
              hur det går i skolan.
            </seg>
            <seg xml:id="i-aa10d61c1fc49c53-0">
              Fokus på kunskap nämns. Jag har jobbat i skolan i många år, och
              det är väl klart som tusan att det finns ett fokus på kunskap.
              I alla de skolor jag har varit på och på alla konferenser talar
              man om kunskap och lärande, men kanske i andra termer än borgerligheten
              gör. Vi talar om lärande mer än om ett slags korvstoppningskunskap
              som jag tycker borgerligheten förmedlar.
            </seg>
          </u>
          <note type="speaker" xml:id="i-355d94b5151ef22a-0">
            Anf. 288 EVA BENGTSON SKOGSBERG (m) replik:
          </note>
          <u who="eva_bengtson_skogsberg_fbef15" xml:id="i-0ded1df01ea1f24e-0">
            <seg xml:id="i-1b115ee32775ee79-0">
              Fru talman! Olle Thorell säger att det inte behövs flera klyftor.
              Man hör ofta från socialdemokratiskt håll i debatter hotet att
              med moderat politik, med allianspolitik, kommer klyftorna att
              öka. Klyftorna har ökat i hela samhället under ett socialdemokratiskt
              styre, vill jag påstå. Det gäller framför allt löneklyftor, men
              även inom skolpolitiken.
            </seg>
            <seg xml:id="i-a47ee22a7b3d70ca-0">
              Skolresultaten har försämrats. Du pratar om läsförståelse. 17
              % av pojkarna med svensk bakgrund är inte godkända i läsförståelse.
              Jag tycker inte att det är bra. Du tyckte att vi var duktiga i
              läsförståelse. Är du nöjd med detta? Det är min enkla fråga.
            </seg>
          </u>
          <note type="speaker" xml:id="i-67582ef4cd1313dd-0">
            Anf. 289 OLLE THORELL (s) replik:
          </note>
          <u who="olle_thorell_02f196" xml:id="i-d4f94d358d048a67-3">
            <seg xml:id="i-a2ca808ceb812d31-0">
              Fru talman! Vi socialdemokrater brukar ju säga att vi är stolta
              men inte nöjda. Det gäller även i denna fråga. Vi kan inte vara
              helt nöjda så länge det finns elever som går ut grundskolan och
              gymnasiet utan att ha nått de mål som är uppsatta.
            </seg>
            <seg xml:id="i-6eefc2401e8f0427-0">
              Men när det gäller klyftor var det jag försökte säga i mitt anförande
              att skolans problem inte bara är skolans specifika problem. Det
              vill till att man skapar ett samhälle med mindre klyftor överlag.
              Då kommer det även att märkas i skolan. Det borgerligheten gör
              nu med sina förslag om att färre ska få chans att gå på högskolan,
              att a-kassan blir sämre och att de som står utanför arbetsmarknaden
              får det sämre på alla möjliga sätt kommer att skapa större klyftor.
              De klyftorna kommer också att märkas i skolan. Det är jag helt
              övertygad om.
            </seg>
          </u>
          <note type="speaker" xml:id="i-faee0bf5967d8f4b-0">
            Anf. 290 EVA BENGTSON SKOGSBERG (m) replik:
          </note>
          <u who="eva_bengtson_skogsberg_fbef15" xml:id="i-0ded1df01ea1f24e-1">
            <seg xml:id="i-7b10efe32bfdc68b-0">
              Fru talman! Jag förstår ändå inte det som sägs om klyftor. Ni
              tycker att vi kommer att öka klyftorna när ni själva har stått
              för en sådan stor ökning av klyftorna under de här åren.
            </seg>
          </u>
          <note type="speaker" xml:id="i-22137ea9fa4d2fa4-0">
            Anf. 291 OLLE THORELL (s) replik:
          </note>
          <u who="olle_thorell_02f196" xml:id="i-d4f94d358d048a67-4">
            <seg xml:id="i-469b27c0962ce915-0">
              Fru talman! Som jag sade i mitt anförande också är vi inte nöjda
              med allt i svensk skola. Vi är inte nöjda med allt i samhället
              heller. Självklart finns det stora klyftor i samhället. Men vår
              politik tar sin utgångspunkt i att minska dessa klyftor. Vi har
              bedrivit ett arbete under många år och ville få chansen av väljarna
              att fortsätta det arbetet. Jag är stolt men inte nöjd, kan jag
              säga.
            </seg>
          </u>
          <note type="speaker" xml:id="i-1a5d0d496c3685c9-0">
            Anf. 292 BETTY MALMBERG (m) replik:
          </note>
          <u who="betty_malmberg_2d21fb" xml:id="i-73631c821a48fc21-2">
            <seg xml:id="i-1a456aff8521429b-0">
              Fru talman! Stolt men inte nöjd är ju ett honnörsord från er.
              Jag förstår din poäng och vad du vill åt. Men samtidigt är det
              upprörande. Jag känner personligen en hel del av de elever som
              i dag befinner sig på det individuella programmet, som inte lyckades
              nå målen i grundskolan och som i dag har en väldigt svår situation
              när det gäller att komma vidare på sitt livslånga lärande.
            </seg>
            <seg xml:id="i-3e6d446de4c23c88-0">
              Jag vill veta hur du kan upprepa denna floskel gång efter annan
              och göra det med ett slags heder. Detta är påtagliga problem för
              många elever ute i vårt land. Du och ni socialdemokrater är skyldiga
              dem en förklaring, i synnerhet eftersom ni saknar sjukdomsinsikt
              om tillståndet i skolan.
            </seg>
          </u>
          <note type="speaker" xml:id="i-683cff5c5981703d-0">
            Anf. 293 OLLE THORELL (s) replik:
          </note>
          <u who="olle_thorell_02f196" xml:id="i-d4f94d358d048a67-5">
            <seg xml:id="i-472d2c24bdd0442b-0">
              Fru talman! Jag saknar inte alls någon sjukdomsinsikt. Vad gäller
              elever på det individuella programmet är det ju ett misslyckande
              att det nästan har blivit det näst största programmet på gymnasiet.
              Det här har vi velat göra någonting åt med den gymnasiereform
              som ministern och regeringen nu drar tillbaka, vilket kommer att
              skapa ett vakuum i, ja, vem vet hur många år, om det ens hinns
              med denna mandatperiod.
            </seg>
            <seg xml:id="i-6b4bdf4225162986-0">
              Där ville vi tillskapa en modern lärlingsutbildning i nära samverkan
              med näringslivet. Det kommer inte att hända. Situationen för eleverna
              på det individuella programmet kommer nog inte att bli bättre
              med den politik som borgerligheten för. Dessutom minskar man nu
              anslaget till komvux med 600 miljoner, så för de elever som inte
              lyckas i gymnasieskolan minskar chanserna att kunna ta igen det
              på komvux.
            </seg>
          </u>
          <note type="speaker" xml:id="i-08b490976ef50ca7-0">
            Anf. 294 BETTY MALMBERG (m) replik:
          </note>
          <u who="betty_malmberg_2d21fb" xml:id="i-73631c821a48fc21-3">
            <seg xml:id="i-a114d0bb435956ab-0">
              Fru talman! Det är just därför som det för oss är så viktigt
              att man tidigt sätter in åtgärderna, att man tidigt vet vilka
              elever som behöver det extra stödet för att kunna komma ut med
              godkända betyg när de lämnar årskurs 9. Det är för att vi vill
              minska andelen elever som i dag finns på det individuella programmet.
            </seg>
            <seg xml:id="i-0780da55b42f74f0-0">
              Men en hel del av dem som i dag finns på det individuella programmet
              är elever som inte hör hemma där och inte känner sig hemma och
              bekväma med att hela tiden fokusera på teoretiska kunskaper. Detta
              vill vi förändra. Det kommer inte alls att behöva bli någon oreda
              för dem. Vi öppnar möjligheterna för dem med både yrkesförberedande
              utbildning och lärlingsutbildning. Även dessa elever ska självklart
              den dag de skulle vilja det ha möjlighet till teoretiska studier.
              Då hoppas jag att du ställer dig bakom den förklaringen när vi
              lägger fram de förslagen.
            </seg>
          </u>
          <note type="speaker" xml:id="i-8dabeff23c949b53-0">
            Anf. 295 OLLE THORELL (s) replik:
          </note>
          <u who="olle_thorell_02f196" xml:id="i-7fbb7bf7b31c99f8-0" next="cont">
            <seg xml:id="i-8f9e2c7021e306dc-0">
              Fru talman! Vi får väl ta den debatten när ni lägger fram förslagen.
            </seg>
            <seg xml:id="i-e1cea5bb9b7e85b2-0">
              Vad gäller tidiga åtgärder är det ingenting som socialdemokratisk
              skolpolitik är emot. Vi vill satsa på fortbildning av lärare i
              de lägre stadierna i svenska, matte och engelska. Lärarutbildningen
              måste bli bättre på att lära ut förmågan att lära barn att läsa
              och skriva.
            </seg>
            <seg xml:id="i-6c963e4774626601-0">
              Jag har inte heller någonting emot att elevers kunskaper kontrolleras.
              Men det ska inte ske i nationella prov. Jag tror på verktyget
              med individuella utvecklingsplaner i samtal och dialog med elever
              och föräldrar.
            </seg>
            <seg xml:id="i-168a36f790937c35-0">
              Sedan var det frågan om teoretiska kunskaper i gymnasieskolan.
              Jag tror inte på det borgerliga receptet att sänka kraven för
              gymnasieskolan. Jag tror på att integrera i kärnämnena de teoretiska
              ämnena. Jag tror att det är ett bättre recept att utveckla metodiken
              än att sänka kraven.
            </seg>
          </u>
          <note xml:id="i-855592a0192e560c-0">
            Anf. 296 ANDREAS NORLÉN (m):
          </note>
          <u who="olle_thorell_02f196" prev="cont" xml:id="i-0e058db318fd3fc4-0">
            <seg xml:id="i-a30acdbe92c3f652-0">
              Fru talman! Jag har begärt ordet i dag för att tala om betydelsen
              av fri forskning vid fria universitet och högskolor. Jag kommer
              därvid att anlägga ett principiellt perspektiv och beröra vissa
              praktiska frågor, till exempel forskningsfinansiering.
            </seg>
            <seg xml:id="i-c031dbe33cb98f6d-0">
              Fru talman! I ett öppet demokratiskt samhälle är det angeläget
              att det finns många olika röster i den offentliga debatten. Det
              är av stor vikt att det finns ett starkt civilt samhälle med starka
              institutioner som står oberoende av den offentliga makten och
              därmed kan granska och ifrågasätta de politiska makthavarnas åtgärder.
              Historiskt sett har universiteten spelat den rollen i många länder
              i västvärlden.
            </seg>
            <seg xml:id="i-da1c6d32ab00d5ab-0">
              Redan under medeltiden var universiteten betydelsefulla institutioner
              som gjorde viktiga insatser för att utveckla den värdegrund och
              den kultur som våra västerländska samhällen i dag vilar på. Tidigt
              fanns till exempel starkt förankrade föreställningar om rättsstaten
              och dess grundläggande värden. Den teoriutveckling som var nödvändig
              för att komma fram till detta hade i hög grad skett i den akademiska
              världen.
            </seg>
            <seg xml:id="i-aa90b1d85561a0d0-0">
              Man kan också konstatera att starka och självständiga universitet
              befolkade av fria forskare sannolikt är den bästa garanten för
              hög kvalitet och nytänkande i forskningen. Annars riskerar man
              även i forskningen en fokusering på det politiskt korrekta eller
              det i dagsdebatten mest aktuella.
            </seg>
            <seg xml:id="i-8d8792fb7063fa0b-0">
              Historiskt sett har svenska universitet och högskolor haft relativt
              stor självständighet gentemot den politiska makten. Den borgerliga
              regeringen vidtog 19911994 flera reformer för att stärka universitetens
              och högskolornas självständighet. Ett viktigt steg var inrättandet
              av de självständiga forskningsstiftelser som tillfördes omkring
              18 miljarder kronor från de nedlagda löntagarfonderna. Ett syfte
              med stiftelserna var att säkerställa att betydande forskningsresurser
              kunde fördelas oberoende av politiska påtryckningar och utan ängsligt
              sneglande på regeringens aktuella agenda. Oberoendet garanterades
              bland annat genom att stiftelsernas styrelser skulle förnya sig
              själva, alltså på egen hand utse nya ledamöter när det behövdes.
            </seg>
            <seg xml:id="i-24a8284e6409a8f8-0">
              Efter regeringsskiftet 1994 blev en snöpning av den akademiska
              världens självständighet en prioriterad fråga för den nye utbildningsministern
              Carl Tham. En serie strider med inte minst forskarsamhället tog
              sin början. Mest spektakulär blev striden om forskningsstiftelserna.
              När dåvarande utbildningsministern inte kunde förmå stiftelserna
              att be regeringen utse nya ledamöter tog han till lagstiftningen.
              Stiftelselagen ändrades så att regeringen gavs rätt att ändra
              i stiftelseförordnanden även om det stred mot stiftelsens egen
              vilja. Regeringen bestämde därefter att styrelsernas ledamöter
              i forskningsstiftelserna framgent skulle tillsättas av, just det,
              regeringen och bytte därefter ut många av ledamöterna.
            </seg>
            <seg xml:id="i-073e9a55e0f25913-0">
              Det här var ingenting annat än flagrant maktpolitik och rent
              ideologiska åtgärder som bottnade i en för mig helt främmande
              syn på demokratin och politikens roll. Den dåvarande regeringen
              såg varje åtgärd som syftade till att skapa av staten oberoende
              organ som odemokratiska eftersom den politiska sfären därmed fick
              mindre makt. Det enda rimliga i dag är att avskaffa den nya paragrafen
              i stiftelselagen och ge styrelserna åter i uppgift att förnya
              sig själva utan påverkan från regeringen.
            </seg>
            <seg xml:id="i-0f20115cab255f40-0">
              Forskningsstiftelserna står dock bara för en mindre del av forskningsfinansieringen
              i Sverige. Det är därför av stor vikt att även diskutera de forskningsmedel
              som anslås direkt via statsbudgeten. De fördelas dels direkt till
              lärosäten genom så kallade fakultetsanslag, dels till statliga
              forskningsråd. Från forskningsråden får sedan lärosätena söka
              medel.
            </seg>
            <seg xml:id="i-b03c7b2c40e6a3fa-0">
              Under ett antal år valde den förra regeringen att prioritera
              i första hand forskningsrådsmodellen. Den har emellertid tydliga
              nackdelar. Principiellt kan man mot den anföra att den begränsar
              lärosätenas oberoende eftersom de hela tiden måste be någon annan
              om lov för att ha råd att forska. Praktiskt innebär modellen,
              som har nämnts tidigare i talarstolen, att lärosätena måste lägga
              stora resurser på att utforma forskningsansökningar i stället
              för att arbeta med själva forskningen.
            </seg>
            <seg xml:id="i-1cc5afb9e1ac5915-0">
              I någon mån har pendeln svängt de senaste åren, och den nya regeringen
              har glädjande nog betonat fakultetsanslagens betydelse. Enligt
              min uppfattning måste den utvecklingen gradvis förstärkas. Med
              en ökad satsning på fasta forskningsanslag får vi självständigare
              universitet och högskolor som dessutom vågar satsa djärvare.
            </seg>
            <seg xml:id="i-de74175d19e038ae-0">
              För att något kort återgå till 1990-talet innebar Carl Thams
              politik inte bara att forskningsstiftelserna kom åter under statlig
              kontroll utan också att rektorernas och professorernas oberoende
              och status minskades. Rektor fick inte längre vara ordförande
              i lärosätets styrelse. Professorernas särskilda skydd mot uppsägning
              avskaffades. Det är bara några exempel på ytterligare steg som
              ledde i fel riktning.
            </seg>
            <seg xml:id="i-65795a49d4916d85-0">
              Fru talman! Universiteten och högskolorna behövs i ett fritt
              samhälle som självständiga aktörer som inte behöver snegla på
              vad som för dagen är politiskt korrekt. De många inskränkningar
              av den akademiska integriteten som vi tvingades bevittna under
              1990-talet måste rivas upp, och lärosätenas oberoende måste stärkas
              kraftigt. Det här måste vara en prioriterad uppgift för den nya
              regeringen, och jag vet att det är en uppgift som regeringen tar
              på stort allvar.
            </seg>
          </u>
          <note xml:id="i-5caf1ab8422b6180-0">
            I detta anförande instämde Eva Bengtson Skogsberg, Gustav Blix,
            Lars Hjälmered, Mats Johansson, Olof Lavesson, Betty Malmberg
            och Hans Rothenberg (alla m).
          </note>
          <note type="speaker" xml:id="i-bd5131e07765b576-0">
            Anf. 297 LARS HJÄLMERED (m):
          </note>
          <u who="lars_hjalmered_274051" xml:id="i-c7b5464656a9b022-2">
            <seg xml:id="i-8efde1b682465159-0">
              Fru talman! Det är inte en enkel uppgift att komma ut som siste
              talare i ämnet skola och utbildning, men jag ska försöka göra
              det med den äran. Jag tänkte ägna mitt tal åt universitet och
              högskolor och särskilt prata om kvalitet, kårobligatorium samt
              om de fria universiteten och högskolorna.
            </seg>
            <seg xml:id="i-e80b089610907abd-0">
              Utbildningen är ett av de viktigaste områdena för alliansen att
              ta sig an under den kommande valperioden, inte minst därför att
              det är det viktigaste instrumentet för att utjämna livschanser.
              Utbildning tillsammans med arbete och företagande kan göra det
              möjligt för flera att komma någonvart och bli någonting. Den ska
              åter bli en språngbräda för social rörlighet, som det har varit
              i historien.
            </seg>
            <seg xml:id="i-940a8c12c2281ef8-0">
              För att nå dit behöver skola, utbildning och forskning utvecklas
              och bli bättre. Mycket av detta har diskuterats under debattens
              gång. Jag hoppas att vi under den kommande mandatperioden kan
              få flera avgörande ändringar och reformer på plats. Det viktigaste
              är att ändra inriktning och fokusera på kvalitet inom hela utbildningsområdet.
              Därför är det med glädje jag kan konstatera att viktiga steg för
              detta tas i budgetpropositionen, det vill säga att få en skol-,
              utbildnings- och forskningspolitik som kännetecknas av valfrihet,
              mångfald och kvalitet.
            </seg>
            <seg xml:id="i-ef5dbff2c7a03fcf-0">
              Att ge många personer möjlighet att läsa på högskola är bra.
              Men kvantitativa ambitioner får inte gå före kvalitet. Det har
              skett en utbyggnad i landet som i stora stycken har varit bra.
              Men en avgörande invändning som jag lyfter fram är att kvaliteten
              har fått stryka på foten. Det har blivit mer undervisning i storgrupp
              och mindre lärarledd tid och koppling till forskningen på många
              utbildningar.
            </seg>
            <seg xml:id="i-ec2197aa726062d0-0">
              Därför tycker jag att det är viktigt att nu fokusera på kvalitet.
              Studenter ska i sin undervisning på grundläggande och avancerad
              nivå få en möjlighet att förvärva solida ämneskunskaper och förmågor
              som ger goda förutsättningar för arbete, företagande och forskningsutbildning
              längre fram i livet.
            </seg>
            <seg xml:id="i-11b812aef0264b27-0">
              Det är glädjande att utbildningspolitiken i budgetpropositionen
              vrids in på detta område. Det handlar bland annat om den särskilda
              kvalitetssatsningen i grundutbildning som finns med i budgetpropositionen
              och en särskild satsning på forskning på universitet och högskolor
              som sker och som inte är minst viktig.
            </seg>
            <seg xml:id="i-e5205cfadb29b329-0">
              Detta tillsammans med andra viktiga satsningar inom förskolan,
              kunskapsfokus i grundskolan och en ny gymnasieskola som kan komma
              om några år kan åter göra Sverige till en kunskapsnation.
            </seg>
            <seg xml:id="i-b2666573cb4f4322-0">
              Därefter tänker jag komma in lite grann på kårobligatoriet. Det
              är mer av en principfråga. Dess vara eller icke vara har varit
              en aktuell fråga under mycket lång tid. Jag vill betona att min
              egen erfarenhet av studentkårer är positiv. Jag tycker att studentkåren
              har en viktig roll att fylla till gagn både för studenter och
              för lärosäten.
            </seg>
            <seg xml:id="i-dcf39d2d639668ba-0">
              Samtidigt kan jag principiellt inte försvara ett kårobligatorium.
              För mig är det självklart att vi alla ska kunna välja vilka föreningar,
              sammanslutningar etcetera vi ska vara med i respektive vilka vi
              väljer att ställa oss utanför. Det är därför både rimligt och
              naturligt att kårobligatoriet avskaffas.
            </seg>
            <seg xml:id="i-47bebc371fcac1f1-0">
              Vi kan konstatera att varken Norge, Danmark eller Nederländerna
              har ett obligatorium. I till exempel Danmark är ändå en stor del
              av studenterna medlemmar i en studentkår. Där klarar man att företräda
              och arbeta för studenterna med en fortsatt legitimitet.
            </seg>
            <seg xml:id="i-6e5e251b2a0f3526-0">
              Jag är övertygad om att studentkårerna runtom i landet har så
              pass god verksamhet att de både kan förtjäna studenternas förtroende
              och förmå studenterna att fortsatt lösa medlemskap i en studentkår
              också utan ett obligatorium. Jag hoppas därför att regeringen
              kan återkomma i den frågan.
            </seg>
            <seg xml:id="i-5c735c590a887209-0">
              Fru talman! Avslutningsvis vill jag komma in på frågan om frihet
              och självbestämmande för universitet och högskolor. Andreas Norlén
              talade en del om detta. Jag kan bara konstatera som utgångspunkt
              att alliansregeringen i sin budgetproposition har talat om att
              den politiska tillsättningen av styrelser för lärosätena ska försvinna.
              Det är bra, och det är principiellt viktigt.
            </seg>
            <seg xml:id="i-a057729ab6e50410-0">
              Jag hoppas också att vi under mandatperioden ska kunna ta det
              ett steg till. För snart 15 år sedan gjordes Högskolan i Jönköping
              och Chalmers tekniska högskola om till stiftelsehögskolor. Erfarenheterna
              därifrån tycker jag uteslutande är positiva. Studenter, personal
              och omgivning i näringsliv och kommun tycks i båda fallen vara
              nöjda.
            </seg>
            <seg xml:id="i-e290400dc9d2c020-0">
              Skolorna har fått en friare roll som har gagnat utvecklingen.
              De har fått en ekonomisk trygghet som bland annat möjliggjort
              att man har kunnat göra strategiska satsningar på Chalmers inom
              miljö och pedagogisk utveckling. Givet erfarenheterna från Chalmers
              och Högskolan i Jönköping är det dags att ge något eller några
              ytterligare lärosäten i Sverige möjligheten att släppas fria.
              Allt ska göras med målet att skapa en fri akademi som kan erbjuda
              studenter och forskare en frihet, ett oberoende och kreativa miljöer.
            </seg>
            <seg xml:id="i-e618afe0a5878aab-0">
              Det är nödvändigt att beakta ett flertal frågor. Det handlar
              om att ge stabila ekonomiska förutsättningar och säkert att titta
              på lokalfrågor. Det handlar om möjligheter att själv kunna prioritera
              för lärosätet viktiga forskningsområden där det finns goda förutsättningar
              att nå framgång tillsammans genom eget arbete och arbete med avnämare
              men också om olika typer av styrformer.
            </seg>
            <seg xml:id="i-15376929045a3fb2-0">
              Inte minst ska man i det arbetet kanske också titta på andra
              länder. I Tyskland har man många forskningsinstitut. Det kanske
              kan vara en god idé. I andra länder kanske det finns andra former.
              Men målet för detta bör vara att skapa en fri akademi som kan
              erbjuda studenter och forskare en frihet, ett oberoende och kreativa
              miljöer.
            </seg>
          </u>
          <note xml:id="i-81b8bab17e24b6b8-0">
            I detta anförande instämde Eva Bengtson Skogsberg, Gustav Blix,
            Betty Malmberg, Andreas Norlén och Hans Rothenberg (alla m).
          </note>
          <note type="speaker" xml:id="i-7c2846bbe8181ae7-0">
            Anf. 298 PATRIK BJÖRCK (s) replik:
          </note>
          <u who="patrik_bjorck_d8ad48" xml:id="i-531a4c5b1158aa24-0">
            <seg xml:id="i-0dfd4b96772f5201-0">
              Fru talman! Det skulle vara spännande att få ställa en fråga
              om ett påstående som du gör här i ditt anförande, att du åter
              vill göra Sverige till en kunskapsnation. Den fråga som omedelbart
              inställer sig är: Om Sverige åter ska bli en kunskapsnation måste
              det vid något tillfälle ha varit en kunskapsnation. Jag skulle
              vilja att du definierar under vilka tidsperioder som Sverige var
              en kunskapsnation och vem som då hade det politiska ansvaret för
              Sverige.
            </seg>
          </u>
          <note type="speaker" xml:id="i-a50a000a20f3bad3-0">
            Anf. 299 LARS HJÄLMERED (m) replik:
          </note>
          <u who="lars_hjalmered_274051" xml:id="i-c7b5464656a9b022-3">
            <seg xml:id="i-fa34c468f4d9f9df-0">
              Fru talman! Jag tror inte att det gagnar debatten att tala om
              enskilda tidsperioder. Jag kan konstatera att historiskt har utbildning
              varit den viktigaste språngbrädan för en social rörlighet, tillsammans
              med arbete och företagande. Vi kan tydligt i samhället se att
              så inte längre är fallet. Det tycker jag är dåligt och undermåligt.
              Det är någonting vi bör göra mycket åt.
            </seg>
            <seg xml:id="i-638c9e307a08a11a-0">
              Det handlar mycket om det som vi har diskuterat här i debatten.
              Det handlar om att ha ett kunskapsfokus inom grundskolan så att
              eleverna får med sig ordentliga kunskaper. Det handlar om att
              få en ny gymnasieskola på plats med tydliga och bättre utbildningar
              på det området. Det handlar om ett kunskapsfokus och ett kvalitetsfokus
              i den högre utbildningen och forskningen.
            </seg>
            <seg xml:id="i-e9bd3fc61bbb8a76-0">
              Det tillsammans med att vi har en tydlig arbetslinje i samhället
              i övrigt gör att vi kan föra tillbaka till att Sverige åter kan
              vara en kunskapsnation.
            </seg>
          </u>
          <note type="speaker" xml:id="i-3cb047777c6d90c4-0">
            Anf. 300 PATRIK BJÖRCK (s) replik:
          </note>
          <u who="patrik_bjorck_d8ad48" xml:id="i-531a4c5b1158aa24-1">
            <seg xml:id="i-f6bc5389e293ded9-0">
              Fru talman! Vad jag är ute efter är lite en slapphet i debattekniken.
              Jag har lyssnat till debatten här under dagen. Man säger att vi
              socialdemokrater inte har någon sjukdomsinsikt. Det anklagades
              Olle Thorell för här innan. Vi har inga förslag till förändringar
              av det som eventuellt inte fungerar så bra.
            </seg>
            <seg xml:id="i-71f289acfe6816e2-0">
              Du säger att Sverige åter ska bli en kunskapsnation. Då måste
              jag någonstans ändå begära någon sorts hederlighet i att du beskriver
              det. Var det på 1800-talet när högern styrde? Var det då Sverige
              var en kunskapsnation? Är det vad vi ska gå tillbaka till? Var
              det på 60-talet när Olof Palme var utbildningsminister, eller
              var det på 70-talet? När var det Sverige var en kunskapsnation?
            </seg>
            <seg xml:id="i-d94004b5a37f8323-0">
              Det är lite spännande att se. Vi socialdemokrater är de som stått
              för att Sverige faktiskt är en kunskapsnation.
            </seg>
          </u>
          <note type="speaker" xml:id="i-01f6393d26e8ee8d-0">
            Anf. 301 LARS HJÄLMERED (m) replik:
          </note>
          <u who="lars_hjalmered_274051" xml:id="i-c7b5464656a9b022-4">
            <seg xml:id="i-31fd7ab7d9ef8230-0">
              Fru talman! Det vi kan konstatera under delar av 1900-talet är
              att människor genom studier och genom hårt arbete i arbete eller
              företagande har kunnat komma någon vart och bli någonting. Det
              är viktiga duglighetsideal som jag drivs av som person och som
              moderat och del av alliansen. Jag tycker inte att det har haft
              genomslag om vi ser till de senaste åren.
            </seg>
            <seg xml:id="i-b0bca91c753bbf9a-0">
              Vi kan konstatera det om vi tittar på skolresultaten. Jag tror
              inte att du som socialdemokrat med hedern i behåll kan säga att
              du är nöjd när ungefär var fjärde elev går ut grundskolan utan
              ordentliga kunskaper. När var femte pojke i nionde klass inte
              har godkända kunskaper i till exempel läsförståelse måste vi ha
              en annan inriktning på utbildningspolitiken.
            </seg>
            <seg xml:id="i-8c7874739b544245-0">
              Den ska göra att alla personer, oavsett bakgrund, får ordentliga
              kunskaper så att Sverige ska kunna bli en kunskapsnation och så
              att vi ska kunna komma någon vart och bli någonting som personer.
              De möjligheterna ska finnas. Det är viktiga ideal att komma tillbaka
              till som jag tror att alliansregeringen sätter i fokus.
            </seg>
            <seg xml:id="i-cf27d91fd0ce07cd-0">
              Kultur
            </seg>
          </u>
          <note type="speaker" xml:id="i-3919cc30150c8274-0">
            Anf. 302 MARGARETA ISRAELSSON (s):
          </note>
          <u who="margareta_israelsson_83146c" xml:id="i-2bb04821d4195273-0">
            <seg xml:id="i-23b1136dde8cb913-0">
              Fru talman! Så har då Sverige fått en ny kulturminister, den
              andra sedan regeringen Reinfeldts tillträde. Jag hade möjlighet
              att hälsa henne välkommen till riksdagen i sitt nya ämbete i samband
              med en interpellationsdebatt i tisdags. Tyvärr har vi inte glädjen
              att se henne här i dag. Det beklagar jag.
            </seg>
            <seg xml:id="i-b5f55ed37eb14054-0">
              Det gör jag speciellt mot bakgrund av att de partier som företräder
              regeringen under sin tid i opposition ofta beklagade sig då socialdemokratiska
              ministrar inte infann sig till kammaren för debatt. Jag trodde
              att det skulle vara en självklarhet för den nya regeringen att
              visa att det inte är något problem att infinna sig till kammaren
              när det är debatt.
            </seg>
            <seg xml:id="i-279f25f5edb90170-0">
              Nu blir jag ändå lite tveksam. Varför är det bara miljöministern
              som har haft tid att titta in? Det skulle vara intressant att
              få höra mer om det. Det finns å andra sidan flera andra företrädare
              för den nya regeringens kulturpolitik. Jag är därför säker på
              att vi får veta lite om den nya färdriktning som har stakats ut
              för kulturen och kulturarbetarna i Sverige.
            </seg>
            <seg xml:id="i-371d0aba4e0000d9-0">
              Det är väl knappast en överdrift att säga att vi var många som
              ryckte till när en nyutnämnd kulturminister det vill säga den
              förra kulturministern direkt efter sitt tillträde lät meddela
              att riksdagens beslut om public service skulle rivas upp. Det
              var ett beslut som grundades på en fempartiuppgörelse om en sexårig
              avtalsperiod, och som Folkpartiet och Moderaterna inte heller
              hade reserverat sig mot vid kammarens beslut för fyra månader
              sedan.
            </seg>
            <seg xml:id="i-f410cb432ee3a2fd-0">
              Vi var många som först trodde att det här enbart var ett hugskott
              av Cecilia Stegö Chilò. Hennes syn på public service var ju och
              är numera väl känd. Och så småningom blev det även väl känt att
              hon demonstrerade denna sin syn på tv-licensen genom att inte
              betala den. En och annan hoppades nog att hennes avgång skulle
              innebära en återgång till den syn på public service som gällde
              före sommaren. Så var emellertid inte fallet. Den känsla av svek
              och upplevelsen av att ha blivit överkörd som centerpartisten
              Birgitta Sellén och kristdemokraten Dan Kihlström måste ha känt
              delas i högsta grad av oss socialdemokrater.
            </seg>
            <seg xml:id="i-333f13bc50002a02-0">
              Nu lever vi på nytt i osäkerhet om public service-verksamhetens
              framtid. För oss socialdemokrater är frågan om mediernas frihet
              viktig. Vi ser på det här avtalet som vore det en grundlag. Det
              är ett av skälen till att vi strävade efter ett avtal som sträcker
              sig över nästa val. I dag har vi fått klarhet om att inte heller
              regeringen vet vad som ska hända sedan. Statssekreteraren i Kulturdepartementet
              informerade i dag kulturutskottet om att man ännu inte satt sig
              ned för att bestämma om i vilken riktning man ska gå.
            </seg>
            <seg xml:id="i-dd809ac8d6950fcb-0">
              Vi socialdemokrater är mycket oroade. Låt mig göra detta helt
              klart! Vi är oroade.
            </seg>
            <seg xml:id="i-3df64fe46557f5a0-0">
              De signaler som vi får genom diverse uttalanden av statsrådet
              Adelsohn Liljeroth visar att det här kan sluta precis hur som
              helst. Vad ska egentligen SVT få visa för program när de nya moderaterna
              har satt ned foten? Får det vara något att skratta åt? Får det
              vara idrott? Får det vara engagerande? Å herregud, ska det få
              vara lättillgängligt?
            </seg>
            <seg xml:id="i-d89a007a492d4f1b-0">
              När Berlinmuren föll talade vi mycket om och engagerade oss mycket
              för att Östeuropa skulle få bygga en demokratisk framtid. Föga
              anade vi då att Sverige 15 år senare skulle drabbas av statstelevisionens
              intåg. Sveriges nya styre ska sitta med tv-tidningen uppslagen
              på torsdagarnas regeringssammanträden och bestämma vilka program
              som ska få passera för att statsbidrag ska utgå. Jag bävar.
            </seg>
            <seg xml:id="i-aec7a0d4082d3ece-0">
              När ni nu väljer att bryta upp en blocköverskridande överenskommelse
              ställer vi socialdemokrater oss frågan vad syftet egentligen är.
              Det räcker inte bara med ord om omvärldsförändring och effektivare
              resursutnyttjande, som ni skriver i er budgetproposition. Innan
              något annat svar ges kan vi inte tolka förslaget som något annat
              än ett första steg mot en mer politiskt styrd public service-verksamhet
              med ett smalare utbud, en nedmontering av SVT, SR och UR som vi
              säger klart nej till.
            </seg>
            <seg xml:id="i-4c172a6ddc0e2d87-0">
              Samtidigt växer kritiken i landet mot att regeringen vill återinföra
              avgifter på de statliga museerna. I dag, innan jag gick hit, hade
              25 832 personer skrivit på det upprop som har startat. Inte ens
              Kristina Axén Olin är nöjd med kulturministerns linje. Helsingfors
              väljer att ha kvar fri entré för att det är bra, antar jag. När
              vi frågar riksdagens utredningstjänst om de kan kolla vad som
              kommer att hända på museerna visar det sig att avgifterna kommer
              tillbaka och att man räknar med en halverad besöksfrekvens.
            </seg>
            <seg xml:id="i-445e964252234dbe-0">
              44 767 personer har hittat till den namninsamling som en enskild
              medborgare har startat till skydd för a-kassan. Kulturarbetarna
              känner sig särskilt hotade. Det är få förunnat att få en fast
              anställning eller trygg inkomst. Det var bra att många engagerade
              sig för bra och trygga pensioner för kulturarbetarna. Men är det
              inte bra om de har en inkomst innan de får pension?
            </seg>
          </u>
          <note xml:id="i-98b41c4e6650c019-0">
            I detta anförande instämde Patrik Björck, Göran Persson i Simrishamn
            och Lars Wegendal (alla s) samt Torbjörn Björlund (v).
          </note>
          <note type="speaker" xml:id="i-dee476d13007b5b7-0">
            Anf. 303 MATS JOHANSSON (m) replik:
          </note>
          <u who="mats_johansson_7543f1" xml:id="i-0c70635a486beb80-0">
            <seg xml:id="i-bba69cabcafd42d5-0">
              Herr talman! Det tycks vara debutanternas afton i kväll i kammaren.
              Jag tillhör den klubben själv. Jag noterar att den övriga kammarens
              intresse för de kulturpolitiska frågorna förefaller något begränsat.
              Jag beklagar detta. Det är ett viktigt politikområde som vi har
              tagit oss an.
            </seg>
            <seg xml:id="i-901a5a75253f5524-0">
              Anledningen till att jag begärde ordet var framför allt att jag
              ville stilla Margareta Israelssons oro. Hon kände ju oro. Hon
              var till och med mycket orolig över public services framtid. Det
              kan inte vara nyttigt att gå omkring och vara så orolig. Därför
              vill jag bara säga å Moderaternas vägnar att vi känner igen argumentationen.
              Den var lika överdriven i valrörelsen som den är här i kammaren
              just nu.
            </seg>
            <seg xml:id="i-7105aebb1b9f16f7-0">
              Moderaterna slår vakt om public service. Vi vill utveckla public
              service. Vi vill framför allt rädda public service från en del
              av de avarter som har förekommit i public service de senaste åren.
            </seg>
          </u>
          <note type="speaker" xml:id="i-47b08ba4d2f837b8-0">
            Anf. 304 MARGARETA ISRAELSSON (s) replik:
          </note>
          <u who="margareta_israelsson_83146c" xml:id="i-2bb04821d4195273-1">
            <seg xml:id="i-1057230f343b584d-0">
              Herr talman! Stilla oron ja, det är intressant att läsa debatten
              från i juni när vi ansågs överdriva. Vi var oroliga för att ett
              sådant här avtal skulle rivas upp. Vi är oroliga. Det har ju visat
              sig att ni river upp avtal. Ni vill träffa politiska beslut varje
              valperiod. Var ska detta sluta? Det är inte alls något som är
              överdrivet.
            </seg>
            <seg xml:id="i-20b2e005102442a1-0">
              Dessutom tycker jag att det är lite intressant att Mats Johansson
              redan vet hur det ska gå, för det visste ju inte statssekreteraren.
              Men Mats Johansson kanske har andra känningar när det gäller hur
              det kommer att gå med public service. Då lyssnar jag väldigt gärna
              på det. För precis som Mats Johansson sade vill jag inte vara
              rädd och orolig. Kom nu med beskrivningen! Vad är det vi ska få
              se? Ska svenska folket få se på olympiad? Ska Melodifestivalen
              få finnas kvar? Vilka program ska vi få se när vi slår på tv:n
              när ni har bestämt er?
            </seg>
          </u>
          <note type="speaker" xml:id="i-a3b8c1c0a73d9456-0">
            Anf. 305 MATS JOHANSSON (m) replik:
          </note>
          <u who="mats_johansson_7543f1" xml:id="i-0c70635a486beb80-1">
            <seg xml:id="i-b3ebd97f5695a348-0">
              Herr talman! Jag ska så gärna svara å Moderaternas vägnar. Vad
              regeringen i övrigt tänker hitta på vet varken Margareta Israelsson
              eller jag. Men om Moderaterna får bestämma kommer public service-bolagen
              att kunna behålla sin starka ställning när det gäller publiken
              av det enkla skälet att det finns en väldig efterfrågan från publiken
              på den typen av program som SVT och SR ger ut.
            </seg>
            <seg xml:id="i-f4e85dfd56edbee3-0">
              Jag känner igen argumentationen från valrörelsen, som sagt. Då
              var det Leif Pagrotsky som for land och rike runt och sade att
              Moderaterna minsann vill lägga ned både Bolibompa och Sportnytt.
              Det var ett rent påhitt då, och jag tycker att det är synd att
              vi fortsätter torgmötesargumentationen, så jag sätter mig ned.
            </seg>
          </u>
          <note type="speaker" xml:id="i-de9207ea16f83861-0">
            Anf. 306 MARGARETA ISRAELSSON (s) replik:
          </note>
          <u who="margareta_israelsson_83146c" xml:id="i-2bb04821d4195273-2">
            <seg xml:id="i-d46a015bab934883-0">
              Herr talman! Jag tror att jag tillmäter riksdagens kammare större
              makt eller större kraft än att kalla det ett torgmöte. Däremot
              är det ju så att vi, när vi debatterar här, debatterar en budget
              som en regering har framlagt. Då är det väldigt intressant att
              det parti som tydligen har drivit igenom den här förändringen
              av det avtal som fem partier hade slutit också vet precis vilka
              program som ska få visas.
            </seg>
            <seg xml:id="i-cdee62317d0c43a9-0">
              Jag är dock inte lika säker. När jag lyssnar på den kulturminister
              som har samma partifärg förstår jag att det finns oklarheter kring
              om man ska få använda licensmedlen för att upphandla sändningar
              av exempelvis olympiad. Eller ska vi få se hockey-VM? Jag tror
              att jag fortsätter att ta mig friheten att ställa frågan till
              dess att svenska folket och de delar av svenska folket som är
              licensbetalare får svar.
            </seg>
          </u>
          <note type="speaker" xml:id="i-66d30d3c257b3a52-0">
            Anf. 307 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-3e0db749c1d84661-0">
            <seg xml:id="i-f7a48235f706ce08-0">
              Herr talman! Margareta Israelsson inledde inte bara med att känna
              oro utan även stor upprördhet över att kulturministern inte är
              här. Många socialdemokrater har varit upprörda i dag. Jag roade
              mig med att se hur det har sett ut tidigare genom åren. Jag kan
              konstatera att förra året var det inte ens någon socialdemokrat
              i kammaren när det var kulturpolitisk debatt. Året innan dess
              var det tre socialdemokrater och ingen minister, och året innan
              dess var det inte heller någon socialdemokrat i den kulturpolitiska
              debatten. Jag tycker ändå att det känns som att vi har kommit
              lite längre nu än för något år sedan.
            </seg>
            <seg xml:id="i-e556beb1a3020914-0">
              Jag tänkte ställa en mycket kort fråga till Margareta Israelsson.
              Vi fick höra mycket här om synpunkter på regeringens politik.
              Jag tänkte ge dig en chans till. Du har en minut för genmäle.
              Har du någon som helst tanke om vad Socialdemokraterna kommer
              att göra på kulturpolitikens område under den kommande mandatperioden
              eller åtminstone under det kommande året? Det hade varit trevligt
              att åtminstone höra om en enda sak.
            </seg>
          </u>
          <note type="speaker" xml:id="i-00727dce8ded031d-0">
            Anf. 308 MARGARETA ISRAELSSON (s) replik:
          </note>
          <u who="margareta_israelsson_83146c" xml:id="i-2bb04821d4195273-3">
            <seg xml:id="i-4f10ec49950a6392-0">
              Herr talman! Ja, jag har gjort precis samma noteringar när det
              gäller deltagandet av ministrar tidigare. Det var ju inte skälet
              för min fråga, utan det var ju att den som sade att det ska se
              annorlunda ut i kammaren nu hade möjligheten att komma upp till
              bevis.
            </seg>
            <seg xml:id="i-ba919ce1702d8713-0">
              Det går bra att stå här och skrika. Jag tänker inte göra det.
              Jag konstaterar bara att det som ni har anklagat oss för, att
              det ska vara möjligt att vara i kammaren alltid och debattera
              för ministrar, klarar inte heller borgerliga ministrar utom en.
            </seg>
            <seg xml:id="i-f778739b3a01dfa2-0">
              Tankar om vad Socialdemokraterna ska genomföra vi ska inte genomföra
              någonting, för vi styr inte landet, om det inte är så att någon
              vill sluta en överenskommelse med oss över blockgränserna. Det
              är vi väldigt öppna för. Vi tror på den typen av regerande och
              har alltid gjort det. Vi har bara haft egen majoritet vid ett
              tillfälle, så vi är vana att sluta överenskommelser. Vi hedrar
              dem, och vi ser till att vi följer dem. Det har inte varit lika
              bra med den här regeringen.
            </seg>
          </u>
          <note type="speaker" xml:id="i-29a93c1bf76172e9-0">
            Anf. 309 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-3e0db749c1d84661-1">
            <seg xml:id="i-44f55a8a19672c66-0">
              Herr talman! Vad man kan och inte kan är väl en sak, men om man
              satt sig i Sveriges riksdag kan man väl åtminstone vilja någonting.
              Och någon tanke om vad ni vill måste väl ändå finnas.
            </seg>
          </u>
          <note type="speaker" xml:id="i-08db7f12f2c4425b-0">
            Anf. 310 MARGARETA ISRAELSSON (s) replik:
          </note>
          <u who="margareta_israelsson_83146c" xml:id="i-2bb04821d4195273-4">
            <seg xml:id="i-f5ac0ea4fe7584df-0">
              Herr talman! Se där! Visst är det intressant i alla fall att
              det blir en sådan osäkerhet. Nu har ni ju regeringsmakten. Fortsätt
              med det, och vi ska reagera på era förslag. Vi har väckt en motion
              där vi säger nej till att bryta upp avtalet med public service.
              Vi säger nej till att återinföra avgifter på de statliga museerna.
              Vi har också sagt att vi ser med oro på utvecklingen för kulturarbetarna
              när ni nu skapar sådana stora problem för dem med era förslag
              till förändringar i a-kassan. Vi tror inte på idén att sänkta
              skatter med något slags omedelbarhet innebär att det blir mer
              kultur för folket. Vi tror att det krävs andra insatser.
            </seg>
            <seg xml:id="i-33b9e221c111dffb-0">
              Vi säger att alla ska få vara med. Vi hade velat se en möjlighet
              för inspiration av barnkultur under nästkommande år. Det var ett
              förslag vi hade. Vi ville jobba med fritidsgårdar för unga människor
              ute i bostadsområdena och inte ha som utgångspunkt att de ungdomarna
              skulle ha problem av social karaktär eller annan.
            </seg>
          </u>
          <note type="speaker" xml:id="i-d54f5a4e7190b528-0">
            Anf. 311 TORBJÖRN BJÖRLUND (v):
          </note>
          <u who="torbjorn_bjorlund_9bd25c" xml:id="i-39945206a828489f-0">
            <seg xml:id="i-3758fc5e1d75ce5e-0">
              Herr talman! Jag tänker ta upp ämnet idrott och pengar. Idrottsrörelsen
              är med all säkerhet vår största folkrörelse i dag. Vi har under
              lång tid stöttat idrotten från den offentliga sektorn: stat, kommun
              och landsting. Motiveringen är att det är en samhällsviktig företeelse
              för oss. Den organiserade idrotten får i dag ett ekonomiskt stöd
              som är ungefär 1 ½ miljard ifrån statskassan och ungefär 4 ½ miljarder
              från kommun- och landstingssektorn.
            </seg>
            <seg xml:id="i-824023d94a88222c-0">
              Det är pengar som verkligen behövs. Precis som i övriga samhällssektorer
              ser vi att det går åt fel håll när det gäller klass- och könsskillnader.
              De ökar. Inom idrotten är det samma sak alltså. Vi har haft en
              utveckling där idrottandet i dag, bland barn och ungdomar framför
              allt, inom den organiserade idrotten är mer och mer avhängigt
              av om man har pengar eller föräldrar som kan stötta. Då handlar
              det om skjuts, materialinköp och sådant. Det gör just bidraget
              från samhället till ett oerhört viktigt inslag för idrotten. Idrotten
              är fri och självständig, men det ekonomiska stödet från den offentliga
              sektorn är basen i finansieringen av den verksamhet som pågår
              inom idrotten. I dag värderar man de ideella ledarinsatserna till
              ungefär 20 miljarder, men de pengar som förs in är ju smörjmedlet
              i själva idrottsrörelsen.
            </seg>
            <seg xml:id="i-0b1d8df36e690dc7-0">
              Det bidrag som kommer från staten är uppdelat i flera delar.
              Det finns ett fast anslag på i dag 445 miljoner. Det har varit
              samma i flera år egentligen. Det finns också ett bidrag från vinstdelningen
              ur Svenska Spels överskott, i dag på 560 miljoner. Så finns det
              ett speciellt bidrag, Handslaget, som är ungefär 500 miljoner,
              också från Svenska Spel. De pengarna går till utvecklingsinsatser
              inom idrotten.
            </seg>
            <seg xml:id="i-9444cb0b15fad83a-0">
              Det här är inte helt problemfritt, enligt mitt sätt att se på
              det. Bidraget från Svenska Spel är beroende av hur stort överskott
              man får och hur mycket bolaget är ålagt att dela ut till idrotten
              från staten. En del tillfaller statskassan. Enligt reglerna är
              nu, enligt uppgift, statens del mer fast och idrottens del mer
              rörlig. Staten tar i dag ut 3,2 miljarder i grundbelopp från Svenska
              Spel hur det än ser ut. Det som är kvar fördelas enligt vinstfördelningssystemet
              5050 mellan staten och folkrörelserna. Idrotten får ungefär 8085
              %. Det här ger en osäkerhet om hur mycket pengar man kan räkna
              in till idrotten, medan statens kaka är säker.
            </seg>
            <seg xml:id="i-bdbe44cadaea9ea1-0">
              Det borde vara precis omvänt, tycker vi. Man skulle ha ett fast
              belopp till idrotten så att de vet vad de har att röra sig med.
              Staten skulle kunna ta den buffert som är emellan och laborera
              med den. Det ger idrotten en säker inkomst, och man känner sig
              trygg i sin långsiktiga planering.
            </seg>
            <seg xml:id="i-ef8d20db1ae00967-0">
              Nu har det också diskuterats att regeringen kan tänka sig att
              avreglera spelmarknaden, vilket då kommer att påverka oerhört
              stort. Det blir en ännu större osäkerhetsfaktor för idrotten.
              Om vi tillåter andra spelbolag att ta över marknadsandelar kommer
              det med säkerhet att innebära sjunkande ekonomiska bidrag till
              idrotten från Svenska Spel.
            </seg>
            <seg xml:id="i-5c2d536622073a59-0">
              Vi i Vänsterpartiet vill förändra de här osäkra systemen. Genom
              att ändra hela idrottsbidraget till ett fast anslag direkt ur
              statsbudgeten det kan vara lika mycket som i dag ungefär, till
              att börja med i alla fall kommer vi att säkerställa den organiserade
              idrottens ekonomiska bas, och idrotten får en trygghet att fortsätta
              att utvecklas med självständigheten i behåll. Det är viktigt i
              sig. Det kommer också att ge effekter, tror jag, på det övriga
              idrottandet, det oorganiserade idrottandet, för det utgår mycket
              ifrån idrottsrörelsen i stort i dag.
            </seg>
            <seg xml:id="i-36b98fedf651ba81-0">
              En tredjedel av bidraget bör även fortsättningsvis vara villkorat
              som utvecklingspengar, att man satsar på att utveckla idrotten
              väldigt mycket. Det är för att ändå påminna idrottsrörelsen om
              att man faktiskt har en samhällsviktig insats att göra, att man
              inte bara får pengarna för sin egen skull. Det handlar alltså
              om att göra en samhällsviktig insats i sig och att utveckla idrotten
              ännu mer.
            </seg>
            <seg xml:id="i-204474791c4871d6-0">
              Då handlar det väldigt mycket om det som i dag också är viktiga
              frågor, klass- och könsskillnader, HBT-frågor, även handikapp-
              och breddidrott. Det är saker som måste utvecklas vidare.
            </seg>
            <seg xml:id="i-e667ddc6994d4642-0">
              Det finns också ett etiskt perspektiv i att förändra finansieringen.
              Vi ser i dag ett ökande spelmissbruk. Det finns alltfler människor
              som får problem och fastnar i missbruk av spelande. Det skapar
              också stora sociala problem. Det är problem som kanske inte borde
              kopplas ihop med just idrott. Idrott borde vara något slags bättre
              värde i sig. Mycket av de pengar som i dag går in från Svenska
              Spel går direkt ut som lokalt aktivitetsstöd till bredd- och ungdomsidrott,
              framför allt ungdomsidrott. Det känns lite grann som en ambivalent
              situation där man alltså sitter och hoppas på att det ska spelas
              mycket för att man ska få mycket pengar till idrotten, samtidigt
              som man vet att det skapar problem, sådant som idrotten ska motverka.
            </seg>
            <seg xml:id="i-004d58f2701637e1-0">
              Det är bättre att man har ett fast anslag från staten och låter
              Svenska Spels överskott till viss del gå tillbaks till vården
              av spelmissbrukare och andra saker. Men koppla inte ihop det med
              barn- och ungdomsidrott!
            </seg>
            <seg xml:id="i-f44167ac421e8b81-0">
              Vi i Vänsterpartiet har i vårt budgetförslag lagt in en början
              till en sådan här förändring. Vi har lagt in en ökning av det
              fasta anslaget med 50 miljoner. Det kan finansieras genom att
              man tar bort en del av pengarna från Svenska Spel som går in i
              dag. Det är en symbolisk förändring som det ser ut men en början
              till förändring i alla fall och en viktig sådan. I kommande budgetar
              kommer vi att fortsätta att jobba med det här från Vänsterpartiets
              sida.
            </seg>
          </u>
          <note type="speaker" xml:id="i-e1c92f23430579fa-0">
            Anf. 312 HANS ROTHENBERG (m) replik:
          </note>
          <u who="hans_rothenberg_943492" xml:id="i-ac9fd1d369ac32f7-0">
            <seg xml:id="i-506921f5180515ed-0">
              Herr talman! Torbjörn Björlund tar upp en mycket viktig fråga.
              Det handlar om spelmissbruk. Men i dag har vi faktiskt ett statligt
              bolag, Svenska Spel, som bedriver spelverksamhet på nätet. Det
              finns en övre gräns för att spela. Jag tror att den ligger på
              40 000 kr. Jag är rädd för att den ligger på 70 000. Något av
              de beloppen är det. Det handlar om att man på ganska kort tid
              kan spela bort två månadslöner. Det här handlar om minuter. Det
              är inte månadslöner efter skatt, det är månadslöner före skatt.
              Vi vet ju också att det dras ganska mycket skatt i det här landet.
            </seg>
            <seg xml:id="i-8f41b246a1672899-0">
              Tycker Torbjörn Björlund att detta är ett bra sätt att värna
              om spelmissbruket, där det statliga bolaget faktiskt släpper loss
              ganska otyglade hästar tämligen fort?
            </seg>
          </u>
          <note type="speaker" xml:id="i-164f7000bece7483-0">
            Anf. 313 TORBJÖRN BJÖRLUND (v) replik:
          </note>
          <u who="torbjorn_bjorlund_9bd25c" xml:id="i-39945206a828489f-1">
            <seg xml:id="i-4b548dfd6d7b5528-0">
              Herr talman! Nej, jag tycker definitivt inte att det är bra att
              Svenska Spel ägnar sig åt nätpoker och sådana saker som de håller
              på med just för att de har ett ansvar, ungefär som Systembolaget,
              att jobba för att minska missbruk och de problem som uppstår.
              Så jag tycker att man från Svenska Spel, bolagets, och kanske
              vår sida som ger riktlinjerna, ska försöka bromsa upp det och
              sätta stopp för det. Jag tycker att det finns en aspekt i det
              som är väldigt kontroversiell, just att man faktiskt har ett uppdrag
              att kontrollera spelmarknaden men att man samtidigt jobbar för
              att utöka den. Det går inte ihop. Jag tycker att man ska ändra
              det.
            </seg>
          </u>
          <note type="speaker" xml:id="i-6f295cc42425ffd2-0">
            Anf. 314 HANS ROTHENBERG (m) replik:
          </note>
          <u who="hans_rothenberg_943492" xml:id="i-ac9fd1d369ac32f7-1">
            <seg xml:id="i-138ffcbed077dc86-0">
              Herr talman! Jag tycker att det var bra att få en bekräftelse
              på att inte heller ett statligt bolag som är statligt bland annat
              av det skälet att det ska arbeta mot spelmissbruk klarar av sin
              uppgift.
            </seg>
            <seg xml:id="i-d24081fd46ac0f66-0">
              Att se över en avreglering av spelmarknaden handlar faktiskt
              också om att ta sitt ansvar, ett bredare ansvar. Man kan problematisera
              väldigt mycket kring detta, men när det gäller idrottsrörelsen
              bör man också kunna se det här som möjligheter. Att avreglera
              en marknad handlar om att släppa licenser till andra spelbolag
              och aktörer på en marknad som faktiskt också skulle kunna komma
              tillbaka och tillföra mer pengar till idrottsrörelsen.
            </seg>
            <seg xml:id="i-14f6680a85db2564-0">
              Låt oss se det här som en möjlighet. Låt oss se att en avreglering
              av spelmarknaden inte är en total avreglering utan en reglering
              där det finns flera aktörer. Det skapar också en ansvarsfullhet
              från statens sida.
            </seg>
          </u>
          <note type="speaker" xml:id="i-e964c6ee37c554bb-0">
            Anf. 315 TORBJÖRN BJÖRLUND (v) replik:
          </note>
          <u who="torbjorn_bjorlund_9bd25c" xml:id="i-39945206a828489f-2">
            <seg xml:id="i-2b7dc8241baa8432-0">
              Herr talman! Jag måste säga att jag är väldigt skeptisk. Jag
              tror inte alls på den utvecklingen. Jag tror inte att de bolag
              som skulle komma in har något socialt syfte med vad de gör. De
              håller på med affärsverksamhet. De skulle verkligen driva på för
              att få flera att spela och skapa flera sociala problem för spelmissbrukarna.
            </seg>
            <seg xml:id="i-3b5df51db6b61dd4-0">
              Just ett uttryckligt direktiv från staten till Svenska Spel ger
              oss möjligheten att styra detta. En avreglering där flera bolag
              finns skulle knappast gynna idrottsrörelsen och inte spelmissbruket
              heller. Tvärtom tror jag faktiskt att det skulle dra bort pengar
              från spelmarknaden som i dag går in i statskassan och kan användas
              till saker som är bra. De skulle försvinna, kanske till och med
              utomlands, till de bolag som kommer in på marknaden.
            </seg>
            <seg xml:id="i-cf814fed4c5f6d70-0">
              Jag tror att det vore ett gigantiskt misstag att göra detta.
              Idrottsrörelsen skulle i sig tappa väldigt mycket pengar. Nu har
              idrottsrörelsen andra vägar att gå, Bingolotto och de sakerna,
              men det håller också på att falla ned. Det är svårt att hålla
              det uppe. Det kräver en insats av idrottsrörelsen själv på ett
              helt annat sätt.
            </seg>
            <seg xml:id="i-eef4d4b2d035a305-0">
              Det skulle vara en oerhört svår sits om en avreglering skulle
              komma in. Då skulle man verkligen tappa kontrollen över de pengar
              som man vill komma åt.
            </seg>
          </u>
          <note type="speaker" xml:id="i-f46c92ced3cbc774-0">
            Anf. 316 OLOF LAVESSON (m):
          </note>
          <u who="olof_lavesson_bd4b8b" xml:id="i-3e0db749c1d84661-2">
            <seg xml:id="i-c2701c8be000c538-0">
              Herr talman! Låt mig börja med att uttrycka min glädje över att
              få stå i riksdagens talarstol och tala om ett ämne som ligger
              mig våldsamt varmt om hjärtat.
            </seg>
            <seg xml:id="i-4b1159ff44bcfe4d-0">
              I många länder kommer kulturen först i den politiska debatten.
              Den utgör själva fundamentet i samhällsbygget och är en förutsättning
              för en nation och ett samhälle där, som många i denna kammare
              säger, alla håller ihop. I den svenska debatten blir kulturen
              ofta något som får komma lite därutöver. När skolan, jobben, äldrevården
              och barnomsorgen fått sitt, ja, då finns det kanske också lite
              kvar till kulturen.
            </seg>
            <seg xml:id="i-331771cc21a42a2a-0">
              Måhända är jag lite för gammal, herr talman, för att kunna kalla
              mig ungdom fortfarande, men det är inte så hemskt många år sedan
              jag gick i skolan. Ändå kan jag konstatera att det i mångt och
              mycket är en helt annan verklighet och ett helt annat förhållningssätt
              som präglar dem som i dag växer upp.
            </seg>
            <seg xml:id="i-da5b0d7612527503-0">
              För dessa har datorer alltid varit ett naturligt inslag i tillvaron.
              Internet är en självklarhet. Informationen är alltid tillgänglig
              oavsett vad det gäller och upplevs inte som någonting man hela
              tiden måste lära in. Genom en tangenttryckning kan man läsa New
              York Times, se planen flyga in i World Trade Center och följa
              dokusåpakändisarnas senaste fadäser i Helsingforssnatten. På tv
              varvas direktsändningar från Irakkriget med de senaste musikvideorna.
            </seg>
            <seg xml:id="i-2dcbc2a3c8a6865c-0">
              Dagens gymnasieelever är födda efter Berlinmurens fall och efter
              kalla kriget. Den enda supermakt de känner till är USA Sovjetunionen
              har de gudskelov aldrig upplevt. Kunskapen om andra världskriget
              finns där, men att placera Korea och Vietnam i ett historiskt
              perspektiv är betydligt svårare. Få har läst Strindberg; ännu
              färre vet vem Kafka var. Che Guevara är för all del ett kul T-shirtstryck.
            </seg>
            <seg xml:id="i-d7832cda27dff246-0">
              De har en enorm kapacitet att ta in all den information som flödar
              emot dem, men det ställer också väldigt stora krav på att kunna
              hantera och bearbeta informationen. Gränsen mellan nära och långt
              borta suddas ut. De historiska perspektiven blir otydliga. Reflexionen
              får allt mindre utrymme. Kvalitet och fördjupning får ofta stå
              tillbaka för kvantitet.
            </seg>
            <seg xml:id="i-0f33712ff519c547-0">
              Anders Carlgren, känd portalfigur för verksamheten Fryshuset
              här i Helsingfors, talar gärna om berättelsens makt. När den äldre
              generationen för över sina kunskaper till den yngre genom en berättelse,
              en liknelse eller någonting självupplevt sätts informationen i
              ett perspektiv. Vi tar den till oss och kan genast sätta den i
              ett sammanhang. Vi undviker därigenom att upprepa historiens misstag
              och får inspiration att göra goda val för vår framtid. Berättelsen
              blir själva bäraren av kunskap och förutsättningen för bildning.
            </seg>
            <seg xml:id="i-d6bbcaa3eb73afe8-0">
              Det är genom kulturen som berättelserna samlas och återkommer
              i olika former, oavsett om det är genom litteraturen, konsten
              eller teatern. Kunskapsinhämtning handlar inte bara om inlärning
              av fakta och mottagande av information utan minst lika mycket
              om att sätta denna information i ett perspektiv. Att reflektera,
              att kritiskt granska och att bygga sig en helt egen kunskapsbas
              är centrala begrepp i ett modernt kunskapssamhälle.
            </seg>
            <seg xml:id="i-89f6b56f3e062e4a-0">
              I den budgetproposition som är presenterad är få områden så detaljreglerade
              som kulturen. Totalt omfattar utgiftsområde 17 drygt 10 miljarder
              kronor. Beslutsnivån rör sig ändå ofta på summor runt några hundratusen
              kronor.
            </seg>
            <seg xml:id="i-953b22d80ad8e48c-0">
              Detta är ingen nyhet. Så har det varit länge och traditionellt.
              Det är naturligtvis en konsekvens av den socialdemokratiska kulturpolitik
              som så länge har förts en politik som har utgått från pekpinnar
              och detaljregleringar, en politik som hellre har pekat på politiskt
              önskvärda lösningar än utgått från att skapa förutsättningar för
              kreativitet, en politik som har satt politikers förträfflighet
              före kulturutövarnas professionalism, en politik där välvillighet
              och förståsigpåande har dominerat och en politik som helt enkelt
              inte har följt med samhällets utveckling och de människor man
              sagt sig värna.
            </seg>
            <seg xml:id="i-c588fbe3bb15aeaf-0">
              Den nya regeringens förslag utgår i mångt och mycket från den
              kunskap och den kompetens som finns på landets olika kulturinstitutioner.
              Det är förslag som ser institutionerna som nav och dragoxe för
              ett bredare kulturliv och som inte detaljreglerar exakt hur dessa
              institutioner ska arbeta, detta oavsett om vi talar om fria entréer
              för vuxna eller huruvida resurser ska öronmärkas för en viss kulturform,
              en viss målgrupp eller ett visst år.
            </seg>
            <seg xml:id="i-b0178148d9838e2c-0">
              Det är därför med viss tillfredsställelse jag kan konstatera
              att det i regeringens budgetproposition finns ett antal tydliga
              områden där tillfälliga bidrag antingen permanentas eller upphör
              på grund av att man gör andra prioriteringar. Vi behöver gå från
              projekt och tillfälligheter till kontinuitet och kvalitativa satsningar.
              Det är så vi skapar rimliga planeringsförutsättningar och ett
              gynnsamt kulturklimat.
            </seg>
            <seg xml:id="i-333f572a7cd2edea-0">
              Herr talman! Vi har precis gått in i en ny mandatperiod. En ny
              riksdag och en ny regering har tillträtt. Det är en ny tid. Det
              är min förhoppning att vi nu också kommer att se kulturpolitiken
              utvecklas.
            </seg>
            <seg xml:id="i-86885a2825ccba04-0">
              I regeringsförklaringen står det: En fri och obunden forskning,
              fria medier och ett levande kulturliv är grunden för det öppna
              samhället. Kulturen utvecklar det civila samhället och håller
              det demokratiska samtalet levande. Kulturen är en omistlig del
              av ett gott samhälle och bidrar till människors och samhällets
              utveckling.
            </seg>
            <seg xml:id="i-5352fc8edd895323-0">
              Jag läser detta med tacksamhet och väljer att se det som ett
              tecken på att vi nu äntligen får en kulturpolitik som sätter kunskapen,
              bildningen och reflexionen i fokus.
            </seg>
          </u>
          <note xml:id="i-42f1f72ea10834d8-0">
            I detta anförande instämde Eva Bengtson Skogsberg, Mats Johansson,
            Betty Malmberg och Hans Rothenberg (alla m).
          </note>
          <note type="speaker" xml:id="i-5499f2d684498b1e-0">
            Anf. 317 MARGARETA ISRAELSSON (s) replik:
          </note>
          <u who="margareta_israelsson_83146c" xml:id="i-2bb04821d4195273-5">
            <seg xml:id="i-43944d8686a2731e-0">
              Herr talman! Vi får här höra att nu är det kulturen som ska komma
              först. Det låter ju bra. Men varför valde då den nya regeringen
              att inleda med att sänka skatten för att sedan återinföra avgifter
              på museerna? Och varför valde regeringen, om nu kulturen skulle
              komma först, att först sänka skatterna och sedan kräva att arbetslösa
              kulturarbetare skulle betala en högre skatt när de inte hade fått
              ett arbete igen tillräckligt snabbt?
            </seg>
            <seg xml:id="i-11412c983f8da359-0">
              Och detta med befrielse från pekpinnar, det gällde väl inte riktigt
              public service?
            </seg>
          </u>
          <note type="speaker" xml:id="i-6ac3d4095b97a647-0">
            Anf. 318 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-3e0db749c1d84661-3">
            <seg xml:id="i-9d0aeff2b4cad176-0">
              Herr talman! Det är ganska fascinerande att den här regeringen
              lyckas sänka skatterna och ändå inte lägger mindre pengar till
              kulturen. När det gäller de fria entréerna handlar det om att
              prioritera javisst! Att vuxna människor ska gå in gratis på museer
              går inte före resurser till att trygga det kollektiva minnets
              bevarande. Det går inte före att öka den fysiska säkerheten för
              verksamheterna, att öka resurserna till ett professionellt besöksmottagande
              i form av museipedagogik eller forskning kring de verksamhetsområden
              som museerna har.
            </seg>
            <seg xml:id="i-e90a695bab3a6175-0">
              Jag skulle i stället vilja fråga Margareta Israelsson: Varför
              vill ni politiskt fastslå hur museerna ska arbeta med sina besökare?
              Varför vill ni prioritera museerna i Helsingfors framför övriga
              landet som inte har gratis inträde? Varför ska vuxna människor
              som tjänar pengar inte kunna betala 50 kr eller 75 kr för ett
              besök som redan är subventionerat med i genomsnitt ungefär 300
              kr?
            </seg>
          </u>
          <note type="speaker" xml:id="i-ae46d986a9ec7b05-0">
            Anf. 319 MARGARETA ISRAELSSON (s) replik:
          </note>
          <u who="margareta_israelsson_83146c" xml:id="i-2bb04821d4195273-6">
            <seg xml:id="i-c651ab47da272058-0">
              Herr talman! Jag skulle vilja svara på frågorna genom att föreslå
              Olof Lavesson att ta kontakt med Kristina Axén Olin för att höra
              hur hon ser på behovet av fri entré på museerna i Helsingfors.
              Hon verkar ha samma uppfattning som vi.
            </seg>
          </u>
          <note type="speaker" xml:id="i-623a5ee9f5991a9f-0">
            Anf. 320 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-62fd858a22bff9e3-0" next="cont">
            <seg xml:id="i-693b4f898cf4c420-0">
              Herr talman! Det finns även andra museer. Konsthallen i Malmö
              har jag varit med och tyckt till om i kulturnämnden där nere.
              Där är det också fri entré. Det ses som ett viktigt pedagogiskt
              instrument. Det har man på den konsthallen bestämt. Sådant kan
              även statliga museer bestämma. Frågan är varför politiker i Sveriges
              riksdag ska styra detta genom direktiv.
            </seg>
            <seg xml:id="i-0ab263c2bf4391c3-0">
              När det gäller fri entré i Helsingfors under den här perioden
              ser man att fyra av fem besökare faktiskt var över 25 år. Det
              är inte barn och unga som detta främst har kommit till godo. En
              fjärdedel av besökarna bor i utlandet, och nästan fyra av tio
              besökare bor i Helsingforssområdet. Detta vill Margareta Israelsson
              lägga mer än 40 miljoner kronor på. Vi ser hellre att hela landets
              museer kan utvecklas.
            </seg>
          </u>
          <note xml:id="i-27a1b752ddde70a9-0">
            Anf. 321 GÖRAN PERSSON i Simrishamn (s) replik:
          </note>
          <u who="olof_lavesson_bd4b8b" prev="cont" xml:id="i-e8d5bea5dd73e666-0">
            <seg xml:id="i-c66f37cc0b63827c-0">
              Herr talman! Först hälsar jag Olof Lavesson välkommen i kulturdebatten.
              I Sverige behöver vi många goda kulturpolitiker. Vi kan säkert
              ha intressanta debatter här i framtiden, dock med olika ståndpunkter.
              Men så ska det ju vara.
            </seg>
            <seg xml:id="i-6af6ef90a3c1fec0-0">
              Jag är också inne på detta med fri entré. En kort fråga är om
              Olof Lavesson ändå inte kan säga att vi har nått åtminstone någon
              liten framgång med den fria entrén på statliga museer. Det här
              har ändå varit en stor succé med en mängd besökare. Vi har därmed
              fått en stor mötesplats bland kulturintresserade och fått besökare
              som tidigare inte fanns där. Det har varit ett mycket stort intresse.
              Man kommer gång på gång.
            </seg>
          </u>
          <note type="speaker" xml:id="i-59aabac2f2729723-0">
            Anf. 322 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-62fd858a22bff9e3-1" next="cont">
            <seg xml:id="i-0139d84683926b56-0">
              Herr talman! Jo, jag kan definitivt se fördelar. Det är bara
              att konstatera att besöksantalet har ökat oerhört mycket.
            </seg>
            <seg xml:id="i-cfa7f55b2d5da88d-0">
              Men även när det gäller de kulturpolitiska satsningarna tror
              jag att man måste bestämma sig för prioriteringar. Därför säger
              vi: Låt fri entré finnas för dem som är upp till 19 år!
            </seg>
            <seg xml:id="i-ed35325e00e3dfa3-0">
              Jag tror att det är oerhört viktigt. Får man fler barn och unga
              att besöka inte bara museer utan även teatrar, operascener och
              konsertsalar får man också väldigt goda ambassadörer när det gäller
              ett betydligt större nätverk föräldrar, morföräldrar, vänner,
              bekanta etcetera.
            </seg>
            <seg xml:id="i-d52b8bf0438aa6d0-0">
              Frågan är, Göran Persson, om det är vi här som ska fatta beslut
              eller om museerna själva ska få fatta beslut när det gäller dem
              som är över 19 år. Vi har sagt: Låt museerna själva kunna fatta
              beslut om det här, precis som man redan kan göra på kommunal och
              landstingspolitisk nivå!
            </seg>
          </u>
          <note xml:id="i-b87d253f88f24316-0">
            Anf. 323 GÖRAN PERSSON i Simrishamn (s) replik:
          </note>
          <u who="olof_lavesson_bd4b8b" prev="cont" xml:id="i-e8d5bea5dd73e666-1">
            <seg xml:id="i-76fb2601237002ff-0">
              Herr talman! När RUT, riksdagens utredningstjänst, går ut och
              frågar museerna vad som nu kommer att hända är svaret att man
              är oerhört rädd för att tappa besökare. Vi ska väl ändå hålla
              fram här att det i början fanns en oro för hur det hela skulle
              fungera. Skulle detta ge något resultat? Det har också funnits
              en oro för att det kan bli för många besökare. Museerna har verkligen
              tagit detta positivt och engagerat sig i frågan. Man har gjort
              museerna till en mötesplats och gjort arrangemang för att ta emot
              den ökade mängden nya besökare, inte minst besökare från andra
              kulturer som nu finns i Sverige.
            </seg>
            <seg xml:id="i-fee8b4d8105c08fd-0">
              Min fråga till Olof Lavesson blir därför: Är det verkligen så
              att vi i Sverige inte har råd att lägga de här pengarna på de
              människor som i vanliga fall inte tar del av den kultur som vi
              i Sverige har?
            </seg>
          </u>
          <note type="speaker" xml:id="i-45754f76c7e76a85-0">
            Anf. 324 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-3e0db749c1d84661-4">
            <seg xml:id="i-0f2ef9e0d54d4c61-0">
              Herr talman! När det gäller museerna är det ungefär som i Sveriges
              riksdag. Det är en sak att komma hit. En annan sak är vad som
              händer när man väl kommer hit.
            </seg>
            <seg xml:id="i-5b9e789466cdc124-0">
              Återigen: Titta på de siffror som Statens kulturråd presenterar
              när det gäller besökarna! Fyra av fem är över 25 år. En fjärdedel
              av dem bor i utlandet och nästan fyra av tio i Helsingforssområdet.
              Det handlar, som sagt, om prioriteringar. Är det alltså rimligt
              att lägga stora pengar på det här området?
            </seg>
            <seg xml:id="i-13aa592aa736b691-0">
              Ja, det är sant att det här är nästan den enda reformen som genomfördes
              under det socialdemokratiska styret. Frågan är om detta är den
              bästa reformen, en reform som gagnar hela Sveriges kultur, eller
              om det finns bättre reformer. Vi tror att det finns betydligt
              bättre vägar att gå.
            </seg>
          </u>
          <note type="speaker" xml:id="i-29175ea19f66121e-0">
            Anf. 325 HANS BACKMAN (fp):
          </note>
          <u who="hans_backman_9286d1" xml:id="i-d4ae54783a9d9b0a-0">
            <seg xml:id="i-f2426898e9d4780b-0">
              Herr talman! Jag ska tala om internationella idrottsevenemang.
              Det skulle vara bra om regeringen tog initiativ till en samlad
              diskussion med idrottens organisationer, besöksnäringen, kommunerna
              och staten med målet att utveckla en modell för att Sverige ska
              kunna vinna hem flera stora internationella idrottsevenemang som
              en viktig faktor för tillväxt i landet.
            </seg>
            <seg xml:id="i-4bc7d0c466ba1c10-0">
              Det är positivt att få stora idrottsevenemang till Sverige. Ett
              stort antal undersökningar visar att de, förutom den ökade uppmärksamheten,
              ger betydande intäkter till såväl den arrangerande kommunen som
              staten. Självklart skänker de också alla idrottsintresserade svenskar
              glädje och stolthet.
            </seg>
            <seg xml:id="i-2e4cc55c412433c2-0">
              Trots den samhällsnytta som de stora evenemangen gör på olika
              plan är det oftast den arrangerande idrottsorganisationen tillsammans
              med berörd kommun som ensamma tvingas stå för riskerna. Ett exempel
              på det är friidrotts-VM i Göteborg 1995 som enligt den gjorda
              utvärderingen genererade avsevärda samhällsintäkter men ändå medförde
              ett stort ekonomiskt avbräck för Friidrottsförbundet. Denna situation
              har lett till att många idrottsförbund i dag säger sig vara tveksamma
              till att söka arrangörskap för stora internationella mästerskap
              eftersom de inte vill riskera sin framtida verksamhet.
            </seg>
            <seg xml:id="i-36cf38fab0ff5063-0">
              Med tanke på evenemangens samhällsbetydelse bör de inte betraktas
              enbart som en fråga för idrotten och idrottspolitiken utan lika
              mycket som en näringspolitisk fråga. Det innebär att alla berörda
              parter idrottens organisationer, besöksnäringen, kommunerna och
              staten involveras i diskussionerna och tar sin del av de ekonomiska
              riskerna och möjligheterna.
            </seg>
            <seg xml:id="i-1a2fc7fa8570eb66-0">
              Den internationella konkurrensen om arrangörskapet för stora
              idrottsevenemang har hårdnat. I många länder har speciella organisationer
              med deltagande från olika berörda parter skapats för att stötta
              vid såväl ansökningar som genomförande av evenemang. Här är Sverige
              i dag på efterkälken.
            </seg>
            <seg xml:id="i-6bb3a7f7599cf914-0">
              Herr talman! Björn Eriksson, ordförande i Svenska Skidskytteförbundet,
              Nils Källmark, ordförande i Svenska Konståkningsförbundet, och
              Carl Eric Stålberg, ordförande i Svenska Skidförbundet, redovisar
              i en debattartikel i år i Dagens Nyheter att internationella idrottsevenemang
              verkligen kan ge tillväxt. De skriver bland annat om tyska Postbanken
              som har gjort en studie som visar att fotbolls-VM i Tyskland förväntades
              höja bnp-tillväxten med 0,5 % fördelat på tre år. Fotbollen förväntades
              också skapa 40 000 nya arbetstillfällen, varav 10 000 kan bli
              bestående. Det skriver alltså Eriksson, Källmark och Stålberg
              i Dagens Nyheter.
            </seg>
            <seg xml:id="i-ce33e57e8947cbce-0">
              I tidningen Svensk Idrott har också Karin Mattsson, ordförande
              i Riksidrottsförbundet, i en ledare i år påpekat att det inte
              bara är de internationella mästerskapen som bidrar till ökad tillväxt
              utan också årligen återkommande tävlingar, till exempel orienteringstävlingen
              O-ringen.
            </seg>
            <seg xml:id="i-e1993650b48d43c1-0">
              O-ringen, som i juli 2006 genomfördes i Hälsingland jag var själv
              där är världens största orienteringstävling, i år med 15 000 starter
              och totalt 30 000 besökare. 1 500 av löparna kom från utlandet.
              Sverige och orten där man genomför tävlingen marknadsförs, och
              nya jobb skapas varje år i samband med tävlingen.
            </seg>
            <seg xml:id="i-d4d93c57a00a1152-0">
              En oberoende undersökning visar att samhällsintäkterna intäkterna
              för konsumtion från tillresta besökare från O-ringen i Uddevalla
              år 2003, som hade 25 000 besökare, var 48 miljoner kronor. Detta
              skriver Mattsson i Svensk Idrott.
            </seg>
            <seg xml:id="i-9a77515500baea07-0">
              En marknadsundersökning genomförd av Rubin Research &amp; Consulting
              i Bromma som beställdes av projektet Idrott och Turism i Hälsingland
              visar nu också att 83 % av de drygt 20 000 idrottsturister som
              var på plats under O-ringen i Hälsingland gjorde en eller flera
              resor i landskapet i samband med orienteringstävlingen.
            </seg>
            <seg xml:id="i-b07be761c45efbd6-0">
              Enligt Hälsingekuriren i november 2006 visar Marknadsundersökningar
              att O-ringen är en guldkalv som hälsingekommuner kan ha nytta
              av i framtiden. 91 % av turisterna svarade nämligen att Hälsingland
              är en plats som de skulle besöka igen som vanlig turist.
            </seg>
            <seg xml:id="i-8fe60fefc6fff7c2-0">
              Gunilla Johansson, projektledare för Idrott och Turism i Hälsingland
              konstaterar att det är en väldigt hög siffra. Hon säger att det
              med andra ord innebär att drygt 18 000 personer gärna vill komma
              tillbaka till Hälsingland. Johansson konstaterar också att det
              turistekonomiska inflödet var över 80 miljoner kronor, vilket
              betyder ungefär 3,5 miljoner kronor i rena skatteintäkter för
              kommun och landsting.
            </seg>
            <seg xml:id="i-3da0d1aa9c1f15b4-0">
              Jag vill mot den bakgrunden uppmana regeringen att så snart som
              möjligt bjuda in till en samlad diskussion med idrottens organisationer,
              besöksnäringen, kommuner och staten med målet att utveckla en
              modell för hur Sverige ska vinna hem flera stora internationella
              idrottsevenemang som en viktig faktor för tillväxt och utveckling
              i samhället. Jag hoppas att en sådan inbjudan och tanke vinner
              bred enighet här i riksdagens kammare.
            </seg>
          </u>
          <note xml:id="i-65cc8913a95977d3-0">
            I detta anförande instämde Hans Rothenberg (m).
          </note>
          <note type="speaker" xml:id="i-694404fbcfd65ce4-0">
            Anf. 326 LARS WEGENDAL (s) replik:
          </note>
          <u who="lars_wegendal_f153f7" xml:id="i-10a58522c1387b9a-0">
            <seg xml:id="i-0b092da82cc57bae-0">
              Herr talman! När det gäller Hans Backmans tal om internationella
              evenemang delar jag uppfattningen fullt ut, det vet Hans Backman.
              Jag hoppas att vi på ett konstruktivt sätt kan diskutera oss fram
              tillsammans med idrottsrörelsen hur det här ska gå till.
            </seg>
            <seg xml:id="i-8405137a229ad7fd-0">
              Jag hade egentligen tänkt ställa en fråga om public service,
              och eftersom någon minister inte finns närvarande blir det min
              uppgift att ställa den frågan till Hans Backman. Jag är medveten
              om att Folkpartiet står för en annan politik när det gäller public
              service än vad vi socialdemokrater gör, men också i förhållande
              till Centern och Kristdemokraterna står Folkpartiet för en annan
              politik. Det handlar mest om finansieringen av public service.
              Där är det milsvid skillnad.
            </seg>
            <seg xml:id="i-3b19e72b3f556f20-0">
              När det gäller sändningstillståndens längd och innehåll har vi
              förhållandevis lika syn. Eftersom ni fyra partier nu har ett gemensamt
              ansvar för den förda politiken skulle jag vilja veta av Hans Backman
              vad motivet är till att fyra månader efter ett fattat beslut föreslå
              en ändring av sändningstillståndens längd.
            </seg>
          </u>
          <note type="speaker" xml:id="i-959fa7d4ec9fbcef-0">
            Anf. 327 HANS BACKMAN (fp) replik:
          </note>
          <u who="hans_backman_9286d1" xml:id="i-d4ae54783a9d9b0a-1">
            <seg xml:id="i-7edd289107bd7195-0">
              Herr talman! Det motiv som man angav var att det ändå skulle
              göras en översyn efter halva perioden. Då vill man ta en chans
              att göra eventuella justeringar. Det var det svar som den dåvarande
              kulturministern gav på frågan. Det är väl det svaret som får stå
              när det gäller förändringen.
            </seg>
          </u>
          <note type="speaker" xml:id="i-6595d7a091e15cc8-0">
            Anf. 328 LARS WEGENDAL (s) replik:
          </note>
          <u who="lars_wegendal_f153f7" xml:id="i-10a58522c1387b9a-1">
            <seg xml:id="i-8d3c40efc5601c30-0">
              Herr talman! Det var inte mycket till svar i och för sig av en
              kulturminister som satt ungefär en vecka.
            </seg>
            <seg xml:id="i-198d9c98ee899186-0">
              Jag är övertygad om att Hans Backman vill vara en del av den
              styrande majoriteten. När det gäller Sveriges Television har jag
              sett ett uttalande av den nuvarande kulturministern i tidningen
              Journalisten där hon generellt sett tycker att det kan ifrågasättas
              om det är viktigt att public service-bolagen köper in stora dyra
              sportevenemang. Det skulle innebära att stora delar av befolkningen,
              om inte public service får göra detta i framtiden, skulle bli
              utanför. Alla i hela landet kan ju inte se betal-tv-kanalerna.
            </seg>
            <seg xml:id="i-bb15bf2ec544076a-0">
              Min fråga till Hans Backman blir om han delar kulturministerns
              uppfattning att till exempel OS eller fotbolls-VM inte ska sändas
              i public service-kanalerna.
            </seg>
          </u>
          <note type="speaker" xml:id="i-54c939f76d8e3208-0">
            Anf. 329 HANS BACKMAN (fp) replik:
          </note>
          <u who="hans_backman_9286d1" xml:id="i-d4ae54783a9d9b0a-2">
            <seg xml:id="i-c4a6996d17c12e7e-0">
              Herr talman! Det finns inga sådana förslag från regeringen. Det
              var ett uttalande från kulturministern. Jag själv bedömer det
              som så att man skulle kunna betrakta stora idrottsevenemang som
              OS och den typen av evenemang som varande av public service-intresse.
              Det är min ståndpunkt. Inga förslag har som sagt kommit om att
              man skulle sluta köpa in stora idrottsevenemang som fotbolls-VM
              och OS.
            </seg>
            <seg xml:id="i-aa3fb328b8523649-0">
              Anf. 330 GÖRAN PERSSON i Simrishamn (s) replik:
            </seg>
            <seg xml:id="i-254cb4ffc91e984c-0">
              Herr talman! Kulturutskottet har hand om mycket intressanta frågor.
              Förutom direkta kulturfrågor är det bland idrottsfrågor i detta
              utskott. Hans Backman tog upp det viktiga med idrotten, och jag
              vill fortsätta här med en fråga om framtiden för idrotten. Idrottsutövare
              vill också ta del av våra skattepengar.
            </seg>
            <seg xml:id="i-3fdc109ffde65191-0">
              Vi socialdemokrater gick i den här valrörelsen ut och sade att
              vi skulle fortsätta med vårt handslag med idrottsmiljarden, och
              inte bara fortsätta med en utan det skulle fördubblas till 2 miljarder.
            </seg>
            <seg xml:id="i-1d94f8c55b132fb6-0">
              Vad gäller den borgerliga majoriteten undrar jag om man driver
              frågan om pengar till idrotten. Vi har hört att det under det
              första året blir 500 miljoner. Men vi vet ingenting om fortsättningen.
            </seg>
            <seg xml:id="i-22d883d914c066c5-0">
              Vi socialdemokrater såg det som en styrka att man kunde visa
              att det fanns ett stöd för ersättning till idrotten under hela
              mandatperioden. Vad blir följden från 2008 med den borgerliga
              majoriteten?
            </seg>
          </u>
          <note type="speaker" xml:id="i-7238459bb685a86c-0">
            Anf. 331 HANS BACKMAN (fp) replik:
          </note>
          <u who="hans_backman_9286d1" xml:id="i-78e2d030cb28f21d-0" next="cont">
            <seg xml:id="i-97708d579cfec3ff-0">
              Herr talman! Det har gjorts uttalanden som visar att man nu får
              500 miljoner i särskild satsning, och det har också sagts att
              det ska bli lika mycket extra pengar varje år under mandatperioden.
              Det uttalandet har också Karin Mattsson tagit del av och sagt
              att hon känner sig nöjd med denna satsning som görs. Såsom jag
              har hört ska det komma pengar varje år under mandatperioden.
            </seg>
          </u>
          <note xml:id="i-a8694079c1927d6e-0">
            Anf. 332 GÖRAN PERSSON i Simrishamn (s) replik:
          </note>
          <u who="hans_backman_9286d1" prev="cont" xml:id="i-847c058d4517eb1b-0">
            <seg xml:id="i-5384df5899b6c7b8-0">
              Herr talman! Det var intressant att få höra det här från riksdagen,
              och jag skulle också framgent vilja höra det från regeringen.
              Vi har inte fått något klarläggande i denna fråga. Vi vet att
              det kommer medel för 2007, men vi vet inte hur det blir i fortsättningen.
              Det viktiga är att idrottsrörelsen får medel att röra sig med
              under hela mandatperioden så att man vet vad som kommer att hända
              och ske. Det har varit oerhört viktigt för inte minst skolidrotten
              där idrottsrörelsen har gått in på skolorna för integrationen,
              för arbetet mot droger och inte minst för tillgängligheten.
            </seg>
            <seg xml:id="i-88168bf0d0dc9ba3-0">
              Vi hoppas verkligen att detta kommer att fortsätta och att man
              även från regeringshåll kan vidimera det. Jag känner oro i den
              här frågan för att man bara under 2007, i den liggande budgeten,
              har sagt att det kommer medel för idrotten.
            </seg>
          </u>
          <note type="speaker" xml:id="i-9d7f60fcba2ffa44-0">
            Anf. 333 HANS BACKMAN (fp) replik:
          </note>
          <u who="hans_backman_9286d1" xml:id="i-d4ae54783a9d9b0a-3">
            <seg xml:id="i-6caad4ee7d5fdc97-0">
              Herr talman! Jag delar åsikten att det är mycket, mycket viktigt
              att idrotten får pengar under alla år under mandatperioden. En
              lämplig sak skulle kunna vara att ställa en skriftlig fråga eller
              en interpellation till idrottsministern för att just ta en diskussion
              i de här frågorna för att få ett klarläggande.
            </seg>
          </u>
          <note type="speaker" xml:id="i-1013c676f4389807-0">
            Anf. 334 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-801d9abf06c255c6-9">
            <seg xml:id="i-253e7884e1b54928-0">
              Herr talman! Jag delar Hans Backmans uppfattning om betydelsen
              av att vi får stora idrottsevenemang i vårt land. Som orienterare
              är det naturligtvis glädjande för mig att än en konstatera att
              O-ringen har blivit en succé både för deltagare och för publik
              och närboende.
            </seg>
            <seg xml:id="i-57a9912025181020-0">
              Jag skulle vilja vidga perspektivet lite och undrar om Hans Backman
              har några tankar om möjligheterna för Sverige att så småningom
              arrangera ett sommar-OS. Då tänker jag på att Köpenhamn, alltså
              Danmark, jobbar väldigt intensivt för att få OS 2024. Kan man
              då tänka sig att Sverige skulle kunna gå in i det arbetet så att
              vi får ett OS i Öresundsregionen?
            </seg>
          </u>
          <note type="speaker" xml:id="i-9cad988dd8870873-0">
            Anf. 335 HANS BACKMAN (fp) replik:
          </note>
          <u who="hans_backman_9286d1" xml:id="i-d4ae54783a9d9b0a-4">
            <seg xml:id="i-2afa313669f59235-0">
              Herr talman! Jag skulle bli mycket glad om Sverige fick arrangera
              ett OS. Däremot har jag svårt att bedöma om Sverige kan arrangera
              OS i just Öresundsregionen. Men jag tycker att Sverige ska arbeta
              aktivt för det, bland annat på det sätt jag tog upp i mitt anförande
              och ha en bred diskussion med de olika intressenterna för att
              få till stånd möjliga ansökningar om stora evenemang. Visst vore
              det underbart med ett OS i Öresundsregionen. Det vore trevligt.
            </seg>
          </u>
          <note type="speaker" xml:id="i-06f599964d898412-0">
            Anf. 336 LARS-IVAR ERICSON (c):
          </note>
          <u who="jan_ericson_aca06f" xml:id="i-801d9abf06c255c6-10">
            <seg xml:id="i-e8723ab1075c185b-0">
              Herr talman! Kultur är en angelägenhet för hela samhället. Lars
              Hauge, en karismatisk norrman med stort engagemang i olika kulturfrågor,
              har uttryckt det så här: Kultur är viktig för varje enskild människa
              och är det som håller ihop samhället. Det handlar om en skapande
              kraft som måste ut i antingen den ena eller den andra formen.
              Det är genom samarbete mellan amatörer och professionella kulturarbetare
              som man kan bygga ett samhälle.
            </seg>
            <seg xml:id="i-44c74983999ff009-0">
              Javisst är kultur välgörande och mer än så. Det är friskvård.
              Professor Olle Bygren har genom forskning i Umeå kunnat visa genom
              uppföljning av 12 000 personer i nio år att de som fick del av
              kultur levde längre och bättre. Inom vården finns det många exempel
              på hur en kulturell upplevelse kan verka förlösande. Jag tänker
              till exempel på den gamle mannen på sjukhemmet som inte hade pratat
              på flera år, och så gjorde han en utflykt till ett lokalt fiskemuseum.
              Då ser han båtar, han känner doften av tjära och hav, han ler,
              pekar och säger: Min båt, min båt!
            </seg>
            <seg xml:id="i-9498e71b9c6f633d-0">
              Ett annat exempel är hur musik kan verka ångestdämpande och minska
              behovet av medicinering. Vi anar nog vad sångarglädjen och gemenskapen
              i körsång kan betyda.
            </seg>
            <seg xml:id="i-8cce0adb8be61a07-0">
              Centerpartiet har i olika sammanhang pekat på möjligheten att
              skriva ut studiecirklar på recept. I kulturyttringar som konst,
              musik, litteratur, film och drama kan man hitta sig själv. Att
              få tillfälle att skapa kultur är bra för självkänslan och självförtroendet.
            </seg>
            <seg xml:id="i-32fb0d26432c785a-0">
              Stat, region och kommun har därför en oerhört viktig uppgift
              i att ge stöd till olika kulturella aktiviteter. I Centerpartiet
              anser vi att kulturen ska vara en allemansrätt. Alla människor
              i Sverige ska få uppleva kultur och ha möjlighet att skapa kultur
              i olika former oberoende av vem man är och var man bor.
            </seg>
            <seg xml:id="i-df5769ec70ebd1b3-0">
              Vi vet att antalet människor i olika åldrar som känner sig trötta
              och nedstämda ökar i dagens samhälle. Därför behövs alla positiva
              motkrafter för att vi ska må bättre. Och kulturen är ett medel
              som hjälper oss att må bättre. Den kan användas både i förebyggande
              syfte och som en del av vård och rehabilitering.
            </seg>
            <seg xml:id="i-2eb0ee7607193420-0">
              Herr talman! En god arbetsmiljö ger bra anda hos anställda och
              företag. Tillgång till kultur på arbetsplatsen eller på fritiden
              är något som medverkar till denna anda. Jag vet att det finns
              företag som vill sponsra kulturen och att det finns kulturinstitutioner
              som gärna tar emot bidrag. I de flesta länder är kultursponsring
              en självklarhet. Men i Sverige har vi inte tydliga och klara regler
              för skatteavdrag vid sponsring. Vi får se fram emot lagar och
              regler som gör det lättare att ge bidrag till kulturen.
            </seg>
            <seg xml:id="i-e385cfbdedf2d3b5-0">
              Till slut ett bevingat ord: Man måste odla sin trädgård. Det
              är ett uttryck som vi har fått från det franska il faut cultiver
              notre jardin . Ja, alla vet hur trädgårdsarbete är något som bra
              för både kropp och själ.
            </seg>
            <seg xml:id="i-aaa9ade9a3340ec3-0">
              Kultur betyder odling. Det är nu en gemensam uppgift för politiker
              på olika nivåer att se till att kultur i alla dess former får
              god tillväxt, för då växer vi även som människor och mår bättre,
              inte bara denna torsdagskväll utan för all framtid.
            </seg>
          </u>
          <note type="speaker" xml:id="i-28af4699659f7c94-0">
            Anf. 337 NIKOS PAPADOPOULOS (s) replik:
          </note>
          <u who="nikos_papadopoulos_f975f9" xml:id="i-74bc977bf904ef26-0">
            <seg xml:id="i-ac22f8c851e6f71d-0">
              Herr talman! Först vill jag välkomna Lars-Ivar Ericson till dagens
              debatt.
            </seg>
            <seg xml:id="i-b04a0197880b5ed4-0">
              Regeringens budget ger ett bra tillfälle för dem som har det
              bra att få det bättre, men för dem som har det mindre bra blir
              det sämre. Arbetslösheten beräknas nästa år enligt regeringen
              komma upp i 5,8 % jämfört med 4,5 % som Socialdemokraterna beräknar.
              Arbetslösheten kommer alltså att öka.
            </seg>
            <seg xml:id="i-0259cad21b6d0c4d-0">
              Jag blev väldigt imponerad när Lars-Ivar mycket riktigt sade
              att kulturen är mycket viktig i människors liv, för den är faktiskt
              mycket viktig. Om Aristofanes, Aiskylos och Eurupides skulle leva
              i dag skulle de protestera.
            </seg>
            <seg xml:id="i-e6d1a910be29a91e-0">
              Den grupp som Lars-Ivar Ericson och jag är överens om är mycket
              viktig, kulturarbetarna, är 2 300. Av dem är det bara 300 som
              är fast anställda. De andra har tillfällig anställning. Hur tänker
              ni att de ska klara det här? Ska de existera eller inte?
            </seg>
          </u>
          <note type="speaker" xml:id="i-77d64ddb8300ac51-0">
            Anf. 338 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-801d9abf06c255c6-11">
            <seg xml:id="i-8122f993660d9f3f-0">
              Herr talman! Om jag hörde rätt tar Nikos Papadopoulos upp kulturarbetarnas
              situation och oroar sig för hur de ska ha det i framtiden. Jag
              kan då säga att den nya regeringen verkligen vill satsa på kulturen
              och utveckla den i alla dess former. Det kommer också att medföra
              att de som har kultur som yrke kommer att få flera tillfällen
              att utöva sitt yrke.
            </seg>
          </u>
          <note type="speaker" xml:id="i-1a49abd6d5f10a9f-0">
            Anf. 339 NIKOS PAPADOPOULOS (s) replik:
          </note>
          <u who="nikos_papadopoulos_f975f9" xml:id="i-74bc977bf904ef26-1">
            <seg xml:id="i-cc0a6ae50f111daa-0">
              Herr talman! Ersättningen från a-kassan försämras, avgiften blir
              obligatorisk och egenavgiften i arbetslöshetsförsäkringen höjs.
              Dessa människor har inte arbete året runt. Hur kommer de att klara
              sig om dessa försämringar införs nästa år?
            </seg>
          </u>
          <note type="speaker" xml:id="i-276390fde0d9196a-0">
            Anf. 340 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-801d9abf06c255c6-12">
            <seg xml:id="i-55619a65e1e316c6-0">
              Herr talman! Jag är inte riktigt inne på de här områdena, men
              om jag förstått saken rätt är det ändå en marginell höjning av
              avgiften till arbetslöshetskassan för kulturarbetarna.
            </seg>
          </u>
          <note type="speaker" xml:id="i-07fbc6ce2b34f962-0">
            Anf. 341 ANNE LUDVIGSSON (s) replik:
          </note>
          <u who="anne_ludvigsson_2b4ddb" xml:id="i-4fe59d6d40159359-9">
            <seg xml:id="i-9e548c5696a8895f-0">
              Herr talman! När det gäller värdet av kulturen och att kulturen
              har en läkande kraft delar jag helt Lars-Ivars uppfattning. Det
              var ett väldigt vackert och nästan lyriskt anförande som vi fick
              höra här, och det tackar jag för.
            </seg>
            <seg xml:id="i-5db8055d31ea812f-0">
              Inte desto mindre, oavsett vad som har sagts tidigare i debatten,
              sänks anslaget till kulturen av den borgerliga regeringen. När
              det gäller fria teater- och dansgrupper sänks bidraget med nästan
              4 miljoner. Det tycker jag är oroande med tanke på det som Lars-Ivar
              sade om värdet av den fria kulturen.
            </seg>
            <seg xml:id="i-eb67da7d29a4b89c-0">
              Dessutom är det ett väldigt stort antal kulturarbetare som drabbas
              av stora försämringar just genom de förändringar som görs i a-kassan.
              Lars-Ivar kanske inte har insett vilka stora förändringar det
              innebär.
            </seg>
            <seg xml:id="i-367b77f2b12d02bb-0">
              Min fråga är: Är inte detta ett orosmoln på Lars-Ivars och Centerns
              kulturhimmel utifrån ditt anförande?
            </seg>
          </u>
          <note type="speaker" xml:id="i-6afa228943b1898f-0">
            Anf. 342 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-801d9abf06c255c6-13">
            <seg xml:id="i-d9bf7519a5951a2c-0">
              Herr talman! Jag kan ha förståelse för Anne Ludvigssons synpunkter.
              Men jag menar att om vi genomför arbetslinjen, att vi får arbete
              i stället för bidrag, kommer det att bli mer pengar till den allmänna
              välfärden. Men det blir också mer pengar till kultur och annat
              angeläget.
            </seg>
          </u>
          <note type="speaker" xml:id="i-17bc00526bf5df20-0">
            Anf. 343 ANNE LUDVIGSSON (s) replik:
          </note>
          <u who="anne_ludvigsson_2b4ddb" xml:id="i-4fe59d6d40159359-10">
            <seg xml:id="i-846afc8140e8abdb-0">
              Herr talman! Det är bra tankar, men verkligheten ser ju helt
              annorlunda ut. Det är få fria kulturarbetare som är förunnade
              att ha en fast anställning. Oron bland kulturarbetarna är väldigt
              stor. Vissa kulturarbetare skriver att de undrar hur vår nya regering
              menar att alla Sveriges musiker, artister, skådespelare samt alla
              övriga ej uppräknade kulturarbetare ska få finnas. Eller ska de
              inte det? Och det blir min fråga också: Ska inte de fria kulturarbetarna
              få finnas?
            </seg>
          </u>
          <note type="speaker" xml:id="i-24ad71fc0913a15a-0">
            Anf. 344 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-801d9abf06c255c6-14">
            <seg xml:id="i-ac7b72a362352da5-0">
              Herr talman! Vi anser naturligtvis att de fria kulturarbetarna
              är oerhört viktiga för allt kulturliv i Sverige. Vi kommer att
              göra vårt bästa för att de ska kunna verka i så stor omfattning
              som möjligt.
            </seg>
          </u>
          <note type="speaker" xml:id="i-5c0607ad4771cc15-0">
            Anf. 345 MARGARETA ISRAELSSON (s) replik:
          </note>
          <u who="margareta_israelsson_83146c" xml:id="i-2bb04821d4195273-7">
            <seg xml:id="i-8c192d475c833e2c-0">
              Herr talman! Också jag vill instämma i att det var ett väldigt
              engagerat anförande som Lars-Ivar Ericson höll. Han talade också
              om kulturen som läkande kraft för dem som är sjuka och har det
              svårt. Då förstår jag inte riktigt varför just den gruppen ska
              drabbas av skattehöjningar när tanken, som jag har förstått argumentationen
              tidigare i dag, är att de som har ett arbete, är friska, inte
              får barn eller inte studerar ska ha skattesänkning för att kunna
              ha råd att betala avgifterna till museerna och andra kulturaktiviteter.
              Skulle det inte ha varit bra om just de som ska nås av den läkande
              kraften hade haft råd att betala?
            </seg>
          </u>
          <note type="speaker" xml:id="i-45e4a7a5b96613c8-0">
            Anf. 346 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-801d9abf06c255c6-15">
            <seg xml:id="i-2e7fc30eb1978300-0">
              Herr talman! Jag antar att Margareta Israelsson vill föra in
              debatten på frågan om de fria entréerna till museer. Det är i
              och för sig en reform som man kan tycka har varit angelägen, men
              jag anser att den framför allt gynnar de människor som bor i Helsingfors
              eller i närheten av Helsingfors. Jag menar att det är mycket viktigare
              att vi använder statens kulturmedel så att de kommer hela Sverige
              till del.
            </seg>
            <seg xml:id="i-7ab18a9208d12a48-0">
              Att 80 % av de statliga kulturmedlen ska stanna i Helsingfors
              kan jag inte tycka är så lämpligt när vi har ett avlångt Sverige.
              Människor i hela Sverige behöver kultur, inte enbart de som har
              tillgång till museerna i Helsingfors.
            </seg>
          </u>
          <note type="speaker" xml:id="i-4edbd28cce5cddc1-0">
            Anf. 347 MARGARETA ISRAELSSON (s) replik:
          </note>
          <u who="margareta_israelsson_83146c" xml:id="i-2bb04821d4195273-8">
            <seg xml:id="i-fdf8585e18c1afc2-0">
              Herr talman! Det är naturligtvis så, Lars-Ivar Ericson, att det
              också i denna stora och vackra kommun, vår huvudstad, bor människor
              som drabbas av sjukdom och arbetslöshet. Tyvärr är utslagningen
              stor här.
            </seg>
            <seg xml:id="i-20de309e69c13f12-0">
              Jag förstår inte riktigt resonemanget. Det handlar ju inte bara
              om entréavgifter till museerna. Låt oss lämna dem ett tag. Även
              om man ska köpa en bok, gå på teater eller lyssna till musik krävs
              ju att man betalar. Jag har förstått att den argumentation som
              Lars-Ivar Ericsons parti och regeringen i övrigt för är att vi
              ska bli så glada när vi får sänkt skatt och att vi då kan ta del
              av kulturen för att vi kan betala för den.
            </seg>
            <seg xml:id="i-1d3aa03c0a449d32-0">
              Men det kanske inte går om man inte får del av skattesänkningen
              utan i stället får en höjd skatt och lägre ersättningar. Blir
              det då inte besvärligt att nås av den läkande kraften?
            </seg>
          </u>
          <note type="speaker" xml:id="i-e51f99b7bdbfec0a-0">
            Anf. 348 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-801d9abf06c255c6-16">
            <seg xml:id="i-0647a235ce905373-0">
              Herr talman! Jag förstår inte riktigt Margareta Israelssons resonemang.
              Det är ju faktiskt en sänkt skatt vi talar om. Vi talar om att
              människor ska få mer kvar i plånboken. Vi talar om ett jobbavdrag.
              Det betyder att människor får större makt över sin egen tillvaro
              och att man får disponera sina pengar och inte behöver vända sig
              till olika institutioner för att få bidrag.
            </seg>
          </u>
          <note type="speaker" xml:id="i-07a6286ef01f8037-0">
            Anf. 349 LARS WEGENDAL (s) replik:
          </note>
          <u who="lars_wegendal_f153f7" xml:id="i-10a58522c1387b9a-2">
            <seg xml:id="i-4cf9e18483b5b85f-0">
              Herr talman! Den 31 maj i år var Lars-Ivar, jag och alla andra
              som satt i riksdagen då med om att fatta beslut om den framtida
              public service-televisionen och public service-radion. Både när
              det gällde propositionen och betänkandet hade vi socialdemokrater
              ett mycket nära samarbete med Centern och med Kristdemokraterna.
            </seg>
            <seg xml:id="i-4fee06d301567513-0">
              Public service handlar i någon mening om den mediala infrastrukturen.
              Därför finns det en stark tradition att man ska ha blocköverskridande
              överenskommelser just när det gäller public service. När nu den
              borgerliga regeringen lägger fram sitt förslag försvinner denna
              överenskommelse. Man river upp beslutet om sändningstillståndet.
            </seg>
            <seg xml:id="i-eac37a16e173747c-0">
              Min fråga till Lars-Ivar är: Hur ser du som är en ärlig och troende
              person på det här sveket från Centerpartiet?
            </seg>
          </u>
          <note type="speaker" xml:id="i-26109a91709712ef-0">
            Anf. 350 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-801d9abf06c255c6-17">
            <seg xml:id="i-4fd4fb53f46adf08-0">
              Herr talman! Som en troende person tror jag naturligtvis på Centerpartiets
              möjligheter att i en alliansregering kunna påverka så att vi får
              ha public service som en viktig faktor i samhället. Jag tror att
              vi ska kunna påverka våra medpartier i regeringen i rätt riktning
              så att public service-frågan kommer att fungera också i fortsättningen.
            </seg>
          </u>
          <note type="speaker" xml:id="i-ec01204c81a0685e-0">
            Anf. 351 LARS WEGENDAL (s) replik:
          </note>
          <u who="lars_wegendal_f153f7" xml:id="i-10a58522c1387b9a-3">
            <seg xml:id="i-96d4961897369bf2-0">
              Herr talman! Tillståndsperiodens längd är avgörande för hur public
              service-bolagen ska kunna planera sin framtid. Det handlar ju
              om avtal som de måste teckna när det gäller produktioner. Det
              handlar om att de måste ge utrymme för de regionala sändningarna.
              De måste kunna ha en framförhållning när det gäller de regionala
              stationerna och deras utbyggnad. Sändningstillståndens längd har
              väldigt stor betydelse.
            </seg>
            <seg xml:id="i-c73027ec39bf6e81-0">
              Det var vi överens om i public service-beredningen, och i den
              proposition och det betänkande som vi tog för fyra månader sedan,
              Lars-Ivar.
            </seg>
            <seg xml:id="i-b1e1c7e0a51d33b8-0">
              Jag vill egentligen fråga Lars-Ivar: Kommer Centern och Lars-Ivar
              att vara den lilla musen som ryter eller kommer ni att lägga er
              platt för Moderaterna som ni har gjort i detta fall?
            </seg>
          </u>
          <note type="speaker" xml:id="i-4f2e30e5b266c068-0">
            Anf. 352 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-c1500789dada0c3d-0" next="cont">
            <seg xml:id="i-dbe7aa7d578e8da3-0">
              Herr talman! Jag tillhör kanske inte mössen längre eftersom jag
              har lämnat mycket av de här frågorna och blivit mer engagerad
              i socialutskottet, men det finns två möss kvar, nämligen Solveig
              Ternström och Anders Åkesson. Jag tror att de kommer att ryta
              ganska mycket i den här frågan.
            </seg>
            <seg xml:id="i-fec971dbc32e36be-0">
              Det är vad jag kan säga om detta.
            </seg>
          </u>
          <note xml:id="i-b82586813b8d2292-0">
            Anf. 353 GÖRAN PERSSON i Simrishamn (s) replik:
          </note>
          <u who="jan_ericson_aca06f" prev="cont" xml:id="i-f2d7b7e355032437-0">
            <seg xml:id="i-ca3277a44b9e5a43-0">
              Herr talman! Jag tänker glida tillbaka till frågan om statliga
              museer och entréer. Lars-Ivar var själv inne på det i ett replikskifte.
              I ditt anförande talade du också om det viktiga med kulturen och
              att kultur är hälsa. Det håller vi alla med om.
            </seg>
            <seg xml:id="i-c3c2a4ca8d67d251-0">
              Vad kommer att hända om vi räknar med att 2,9 miljoner människor
              extra besökte museerna mellan 2004 och 2005 och att över hälften
              av dem som nu har besökt museerna kommer att försvinna? Vad anser
              Lars-Ivar att de ska ta sig till?
            </seg>
            <seg xml:id="i-51ba055560c0ea39-0">
              Är det meningen att de som har jobb ska använda jobbavdraget?
              Om man inte har jobb, om man är sjuk, pensionär eller förtidspensionär
              hur ska man då bete sig? Ska inte kulturen vara till för alla?
            </seg>
          </u>
          <note type="speaker" xml:id="i-c0e44e92a504a934-0">
            Anf. 354 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-c1500789dada0c3d-1" next="cont">
            <seg xml:id="i-f9e9771fb7388219-0">
              Herr talman! Naturligtvis är kulturen till för alla. Mitt resonemang
              går ut på att vi inte kan subventionera bara för ett antal människor
              i Helsingfors med omnejd. Det handlar om en omfördelning av de
              kulturmedel vi har så att människor i hela landet kan uppleva
              kultur i alla dess former.
            </seg>
          </u>
          <note xml:id="i-1a4f140873c52ce2-0">
            Anf. 355 GÖRAN PERSSON i Simrishamn (s) replik:
          </note>
          <u who="jan_ericson_aca06f" prev="cont" xml:id="i-f2d7b7e355032437-1">
            <seg xml:id="i-3907bb26e8fa69d8-0">
              Herr talman! Det sista är ett litet frågetecken. Jag ser inget
              om det i den liggande budgeten.
            </seg>
            <seg xml:id="i-cb8d37f79b772f45-0">
              Kulturpolitiskt var ju tanken från Socialdemokraterna och den
              tidigare majoriteten och regeringen att vi skulle lägga ut medlen
              så att de även skulle innefatta de regionala museerna. Det innebär
              att vi exempelvis skulle kunna ta del av det i Skåne och kanske
              inleda där. Det var tanken.
            </seg>
            <seg xml:id="i-c09eec80356f2e6a-0">
              Det här var en trevare. Vi var osäkra i början, det ska erkännas,
              men det visade sig vara en succé. Därför vill vi fortsätta med
              det hela.
            </seg>
            <seg xml:id="i-da4b2d9ae2571fa7-0">
              Här får det ett abrupt slut. Jag hade hoppats att åtminstone
              Centerpartiet som har pratat mycket om kultur och kultur och hälsa
              skulle följa med Socialdemokraterna i det här beslutet.
            </seg>
            <seg xml:id="i-668ae3f7c59a930f-0">
              Är sista ordet sagt från Centerpartiet om de statliga entréerna?
            </seg>
          </u>
          <note type="speaker" xml:id="i-125ac24cc8014f3a-0">
            Anf. 356 LARS-IVAR ERICSON (c) replik:
          </note>
          <u who="jan_ericson_aca06f" xml:id="i-c1500789dada0c3d-2" next="cont">
            <seg xml:id="i-9d64cc6a6635be4e-0">
              Herr talman! Jag delar inte Göran Perssons uppfattning att slutet
              blev så abrupt. De som är under 19 år kommer fortfarande att ha
              gratis entré på de berörda museerna.
            </seg>
            <seg xml:id="i-15cf3240fd405f4a-0">
              Man kan naturligtvis tänka sig att man i en framtid om kulturpotten
              blir ännu större återinför dessa entréer. För närvarande är det
              viktigare att vi får tillgång till kultur i hela landet än att
              stockholmare och människor boende i Helsingforss närhet får denna
              favör.
            </seg>
          </u>
          <note xml:id="i-d45d8d98e3aca3f9-0">
            (forts. prot. 19)
          </note>
          <note xml:id="i-4a5551952566cdec-0">
            7 § Anmälan om interpellationer
          </note>
          <note xml:id="i-931d085398447bae-0">
            Anmäldes att följande interpellationer framställts
          </note>
          <note xml:id="i-af74a99cc17003c3-0">
            den 9 november
          </note>
          <note xml:id="i-931492e7edbf9d57-0">
            Thomas Bodström
          </note>
          <note xml:id="i-b913f71173ba7993-0">
            Thomas Östros
          </note>
          <note xml:id="i-319271e19b282a9c-0">
            Mona Sahlin
          </note>
          <note xml:id="i-fe4be57adb90346f-0">
            Elina Linna
          </note>
          <note xml:id="i-06c31a48a3774153-0">
            Bodil Ceballos
          </note>
          <note xml:id="i-f3c681de23f8c3e3-0">
            Fredrik Olovsson
          </note>
          <note xml:id="i-334a18bc923a997b-0">
            Anders Ygeman
          </note>
          <note xml:id="i-b913f71173ba7993-1">
            Thomas Östros
          </note>
          <note xml:id="i-6b633544a06639e8-0">
            Sylvia Lindgren
          </note>
          <note xml:id="i-c5172ac4ca89d305-0">
            Peter Hultqvist
          </note>
          <note xml:id="i-bd827a4d4f0cbf55-0">
            Interpellationerna redovisas i bilaga som fogats till riksdagens
            snabbprotokoll tisdagen den 14 november.
          </note>
          <note xml:id="i-1d2d564ebfb992bb-0">
            8 § Anmälan om frågor för skriftliga svar
          </note>
          <note xml:id="i-db206eaa57bdd03b-0">
            Anmäldes att följande frågor för skriftliga svar framställts
          </note>
          <note xml:id="i-af74a99cc17003c3-1">
            den 9 november
          </note>
          <note xml:id="i-92e25f9b6dc95c53-0">
            Lena Olsson
          </note>
          <u who="jan_ericson_aca06f" prev="cont" xml:id="i-f2d7b7e355032437-2">
            <seg xml:id="i-5999d35db56f60ef-0">
              Luciano Astudillo
            </seg>
            <seg xml:id="i-5999d35db56f60ef-1">
              Luciano Astudillo
            </seg>
            <seg xml:id="i-5999d35db56f60ef-2">
              Luciano Astudillo
            </seg>
            <seg xml:id="i-e56b561d6447a43a-0">
              Holger Gustafsson
            </seg>
          </u>
          <note xml:id="i-a57ee90410f29b9b-0">
            Carina Adolfsson Elgestam
          </note>
          <note xml:id="i-0851c1134e780aa4-0">
            Tommy Ternemar
          </note>
          <note xml:id="i-f3c681de23f8c3e3-1">
            Fredrik Olovsson
          </note>
          <note xml:id="i-26fb7151fa268104-0">
            Christer Nylander
          </note>
          <note xml:id="i-ee3db48e0dda6c17-0">
            Lena Asplund
          </note>
          <note xml:id="i-8884837880ac6005-0">
            Irene Oskarsson
          </note>
          <note xml:id="i-3b9094b297f2f880-0">
            Kalle Larsson
          </note>
          <note xml:id="i-3fc720747d1b99ed-0">
            Ameer Sachet
          </note>
          <note xml:id="i-3fc720747d1b99ed-1">
            Ameer Sachet
          </note>
          <note xml:id="i-5e6229ba77118b00-0">
            Lennart Axelsson
          </note>
          <note xml:id="i-f3c681de23f8c3e3-2">
            Fredrik Olovsson
          </note>
          <note xml:id="i-690bd57f6d1af76a-0">
            Karin Svensson Smith
          </note>
          <note xml:id="i-52d90551e434ff47-0">
            Carina Hägg
          </note>
          <note xml:id="i-6b633544a06639e8-1">
            Sylvia Lindgren
          </note>
          <note xml:id="i-ebd0c4c4721c0a26-0">
            Hans Hoff
          </note>
          <note xml:id="i-3fc720747d1b99ed-2">
            Ameer Sachet
          </note>
          <note xml:id="i-52f058a86fcffab6-0">
            Göte Wahlström
          </note>
          <note xml:id="i-ed341f68fbf2e2e7-0">
            Christer Winbäck
          </note>
          <note xml:id="i-c9af6f330950de6c-0">
            Anita Brodén
          </note>
          <note xml:id="i-499c11e12fc737b2-0">
            Frågorna redovisas i bilaga som fogats till riksdagens snabbprotokoll
            tisdagen den 14 november.
          </note>
          <note xml:id="i-eb9a11d60fc096be-0">
            9 § Anmälan om skriftliga svar på frågor
          </note>
          <note xml:id="i-97efa8cf1d65caae-0">
            Anmäldes att skriftliga svar på följande frågor inkommit
          </note>
          <note xml:id="i-af74a99cc17003c3-2">
            den 9 november
          </note>
          <note xml:id="i-52d90551e434ff47-1">
            Carina Hägg
          </note>
          <note xml:id="i-52d90551e434ff47-2">
            Carina Hägg
          </note>
          <note xml:id="i-7d3704b747c1ae82-0">
            Svaren redovisas i bilaga som fogats till riksdagens snabbprotokoll
            tisdagen den 14 november.
          </note>
          <note xml:id="i-f6899b64ab6c86b8-0">
            10 § Kammaren åtskildes kl. 20.07.
          </note>
          <note xml:id="i-904e0346dffd4abd-0">
            Förhandlingarna leddes
          </note>
          <note xml:id="i-3b8c168548b99e9b-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
