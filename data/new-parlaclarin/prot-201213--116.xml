<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--116</head>
          <docDate when="2012-06-04">2012-06-04</docDate>
        </div>
      </front>
      <body>
        <div>
          <note xml:id="i-1a81c3b4d1838856-0">
            ﻿
          </note>
          <note xml:id="i-5c0e846461ad5db7-0">
            Riksdagens protokoll
          </note>
          <note xml:id="i-0c6db71eba0aa86c-0">
            2012/13:116
          </note>
          <note xml:id="i-2f846f5b4aadf5bd-0" type="date">
            Tisdagen den 4 juni
          </note>
          <note xml:id="i-b197f76b08412728-0">
            Kl. 13:00 - 20:12
          </note>
          <note xml:id="i-d726d9d09d3ccf77-0">
            1 § Anmälan om återtagande av plats i riksdagen
          </note>
          <note xml:id="i-1328c60e91ec79be-0">
            Förste vice talmannen meddelade att Roger Tiefensee (C) återtagit
            sin plats i riksdagen från och med den 3 juni, varigenom uppdraget
            som ersättare upphört för Inger Fredriksson (C).
          </note>
          <note xml:id="i-43c72981ec70941e-0">
            2 § Justering av protokoll
          </note>
          <note xml:id="i-843e9d2d21e4d01a-0">
            Justerades protokollen för den 28 och 29 maj.
          </note>
          <note xml:id="i-581b4795a915319f-0">
            3 § Meddelande om ändring i kammarens sammanträdesplan
          </note>
          <note xml:id="i-f8a938918b6cbd74-0">
            Förste vice talmannen meddelade att val av justitieombudsman
            skulle äga rum onsdagen den 5 juni kl. 9.00 .
          </note>
          <note xml:id="i-14fb340b68283877-0">
            4 § Anmälan om protokollsutdrag från utskott
          </note>
          <note xml:id="i-84c7474d214d2153-0">
            Förste vice talmannen anmälde att ett utdrag ur prot. 2012/13:30
            för torsdagen den 23 maj i ärende om subsidiaritetsprövning av
            EU-förslag inkommit från näringsutskottet.
          </note>
          <note xml:id="i-6acdd868fc97c8af-0">
            5 § Anmälan om uppteckningar vid EU-nämndens sammanträden
          </note>
          <note xml:id="i-29c3362887c95870-0">
            Förste vice talmannen anmälde att uppteckningar från EU-nämndens
            sammanträde fredagen den 17 maj inkommit.
          </note>
          <note xml:id="i-e82cc2b553a10e44-0">
            6 § Anmälan om inkomna faktapromemorior om förslag från Europeiska
            kommissionen, m.m.
          </note>
          <note xml:id="i-2318f1397822bb0c-0">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-bb2959694629e9b3-0">
            KOM(2013) 229
          </note>
          <note xml:id="i-adb052c7ea6b6720-0">
            KOM(2013) 236
          </note>
          <note xml:id="i-47fa5e7d472423f9-0">
            KOM(2013) 169
          </note>
          <note xml:id="i-42c97a53a7d118c8-0">
            KOM(2013) 195
          </note>
          <note xml:id="i-8ab5d8369bb93a9d-0">
            7 § Anmälan om fördröjda svar på interpellationer
          </note>
          <note xml:id="i-37b7d082d1fbf255-0">
            Till riksdagen hade inkommit följande skrivelser:
          </note>
          <note xml:id="i-52b8b85dca865cab-0">
            Interpellation 2012/13:434
          </note>
          <note xml:id="i-ccd921b99c648211-0">
            Interpellation 2012/13:434 Åtgärder mot ROT-fusk
          </note>
          <note xml:id="i-75bde5cd08a826f8-0">
            Interpellationen kommer att besvaras torsdagen den 27 juni 2013.
          </note>
          <note xml:id="i-08098af4f2f92782-0">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-71146c6f6e4d6155-0">
            Rikard Jermsten
          </note>
          <note xml:id="i-16b9d2e829be6eb6-0">
            Interpellation 2012/13:436
          </note>
          <note xml:id="i-504f5241b11d85d1-0">
            Interpellation 2012/13:436 Behovet av fungerande näringspolitik
          </note>
          <note xml:id="i-0bf31c794bd6d41e-0">
            Interpellationen kommer att besvaras onsdagen den 19 juni 2013.
          </note>
          <note xml:id="i-d1ac6bed0d469997-0">
            Skälet till dröjsmålet är tidigare inbokade resor och arrangemang.
          </note>
          <note xml:id="i-cd76ab46d1698565-0">
            Fredrik Ahlén
          </note>
          <note xml:id="i-8484a25679c92545-0">
            Interpellation 2012/13:437
          </note>
          <note xml:id="i-79214c4b6c5721c6-0">
            Interpellation 2012/13:437 Företagsnedläggningar i Hudiksvall
          </note>
          <note xml:id="i-0bf31c794bd6d41e-1">
            Interpellationen kommer att besvaras onsdagen den 19 juni 2013.
          </note>
          <note xml:id="i-d1ac6bed0d469997-1">
            Skälet till dröjsmålet är tidigare inbokade resor och arrangemang.
          </note>
          <note xml:id="i-cd76ab46d1698565-1">
            Fredrik Ahlén
          </note>
          <note xml:id="i-b26cc6dbf31a391d-0">
            Interpellation 2012/13:440
          </note>
          <note xml:id="i-d8d1250fa403a0fa-0">
            Interpellation 2012/13:440 Småföretagens finansieringsmöjligheter
          </note>
          <note xml:id="i-3668e6ce8748010a-0">
            Interpellationen kommer att besvaras tisdagen den 11 juni 2013.
          </note>
          <note xml:id="i-d1d47981ada16da9-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-71146c6f6e4d6155-1">
            Rikard Jermsten
          </note>
          <note xml:id="i-617e3086dbf8ef06-0">
            8 § Förnyad bordläggning
          </note>
          <note xml:id="i-1864fdf2360382af-0">
            Föredrogs och bordlades åter
          </note>
          <note xml:id="i-28ce1b8a6d5929a3-0">
            9 § Svar på interpellation 2012/13:435 om barn till frihetsberövade
            föräldrar
          </note>
          <note type="speaker" xml:id="i-b60aed6b77f4c082-0">
            Anf. 1 Justitieminister BEATRICE ASK (M):
          </note>
          <u who="unknown" xml:id="i-597cf3873404287d-0">
            <seg xml:id="i-0ade9f5e30282c2f-0">
              Fru talman! Hillevi Larsson har frågat mig dels vad jag gör för
              att förbättra stödet till barn med frihetsberövade föräldrar,
              dels vad jag gör för att underlätta kontakten mellan intagna och
              deras barn under den tid föräldern är intagen i anstalt. Vidare
              har Hillevi Larsson frågat mig om jag avser att ta initiativ till
              nationella riktlinjer för polisen när det gäller omhändertagande
              av barn i samband med att föräldrar grips.
            </seg>
            <seg xml:id="i-3977aa06d38db401-0">
              En central målsättning med regeringens politik för barn och unga
              är att ett barnperspektiv ska genomsyra alla åtgärder som rör
              barn, något som också följer av barnkonventionen. För att möta
              ett barns behov av stöd och hjälp är det viktigt att såväl polisen
              som Kriminalvården har en väl utvecklad förmåga att arbeta utifrån
              ett barnperspektiv. Det är också viktigt att myndigheterna samarbetar
              i dessa frågor och att man utifrån ett helhetsperspektiv samarbetar
              med socialtjänsten och andra berörda aktörer på ett bra sätt.
              Ideella organisationers arbete med att stärka och förbättra förhållandena
              för barn till frihetsberövade föräldrar är av stor betydelse som
              ett komplement till det arbete som bedrivs. Till exempel finns
              det ett etablerat samarbete med riksorganisationen Bryggan.
            </seg>
            <seg xml:id="i-b75f959a4f435637-0">
              Kriminalvården arbetar aktivt såväl med ett barnperspektiv inom
              sin verksamhet som med föräldrastöd. De krav på säkerhet som Kriminalvården
              har att beakta måste dock alltid vara överordnade. Det innebär
              bland annat att ett barns kontakt med en frihetsberövad förälder
              alltid måste balanseras mot kraven på säkerhet. Ett väl avvägt
              barnperspektiv innebär att hänsyn tas till ett barns integritet
              och rätt till sin förälder och behovet av stöd och hjälp. Det
              innebär också en skyldighet att göra en anmälan till socialtjänsten
              om det förekommer omständigheter eller misstanke om att ett barn
              far illa.
            </seg>
            <seg xml:id="i-4b651109677bb2b1-0">
              I Kriminalvårdens grundutbildning får all personal utbildning
              i att ha ett barnperspektiv, och myndigheten har också barnombud
              på alla anstalter. Barnombudet ska ge föräldrar, barn och personal
              stöd i barnfrågor. Kriminalvården har sedan flera år särskilda
              barnsidor på myndighetens webbplats där barn till frihetsberövade
              föräldrar kan få svar på frågor och ta del av andras berättelser
              om att ha en förälder som sitter i fängelse.
            </seg>
            <seg xml:id="i-b53c928d358fa371-0">
              Kriminalvården ger ett barn förutsättningar att hålla kontakt
              med sin frihetsberövade förälder på olika sätt, till exempel genom
              besök, telefon, brev och under permissioner. Intagna med barn
              kan ansöka om utökade kontaktmöjligheter, och en intagen får beviljas
              bidrag till telefonsamtal med sitt barn. På alla anstalter finns
              det barnanpassade besöksrum och besökslägenheter. Intagna erbjuds
              på de flesta anstalter möjligheter att delta i föräldrautbildning
              och föräldracirklar i syfte att utveckla sin förmåga och sitt
              ansvar som förälder.
            </seg>
            <seg xml:id="i-1fad62e9d83fed21-0">
              Även Polisen arbetar aktivt för att utveckla sin förmåga att
              arbeta utifrån ett barnperspektiv. Åtgärder som rör barn ska föregås
              av en analys av vilka konsekvenser åtgärden får för barnet. För
              att främja nationell enhetlighet ser Rikspolisstyrelsen för närvarande
              över behovet av att skapa en nationell handledning i hur en sådan
              analys ska genomföras. När det gäller brott i nära relationer
              har Rikspolisstyrelsen redan tagit fram en nationell handbok.
              Där behandlas barnperspektivet gällande de fall där ett brott
              har begåtts i familjen.
            </seg>
            <seg xml:id="i-7426e278faf3cfa8-0">
              Eftersom såväl Polisen som Kriminalvården arbetar aktivt med
              att utveckla sin verksamhet när det gäller barnperspektivet har
              jag inte för avsikt att vidta några ytterligare åtgärder.
            </seg>
          </u>
          <note type="speaker" xml:id="i-3539b5063e4c4adc-0">
            Anf. 2 HILLEVI LARSSON (S):
          </note>
          <u who="hillevi_larsson_81d8b4" xml:id="i-2514315a09ce7536-0">
            <seg xml:id="i-8db9e0303db0fd27-0">
              Fru talman! Varje år får ungefär 8 000 barn uppleva att deras
              föräldrar fängslas. Ännu fler barn får uppleva att deras föräldrar
              häktas eller hämtas till förhör.
            </seg>
            <seg xml:id="i-fe6f2f100f88e70f-0">
              Annelie Björkhagen Turesson är socionom och har forskat om de
              här barnens situation. Hon är en av få som har forskat om det
              här området. Hennes forskning visar att stödet och skyddet för
              dessa barn är i det närmaste obefintligt. Det var det som fick
              mig att skriva den här interpellationen uppenbarligen finns det
              behov inom detta område.
            </seg>
            <seg xml:id="i-3124ceb272b3beef-0">
              Det första och ofta det mest traumatiska för barnen är själva
              gripandet och husrannsakan. Där finns i dag ingen barnanpassning
              alls. När som helst kan polisen dyka upp utan att barnen vet vad
              som händer. Det förekommer till och med att barnen är ensamma
              hemma när polisen plötsligt tränger sig in i bostaden och gör
              husrannsakan. Många barn har upplevt det som väldigt kränkande
              när polisen gjort husrannsakan bland deras leksaker och även bland
              äldre barns tillhörigheter. Tonårsflickor har till exempel fått
              se polisen rota igenom deras underkläder.
            </seg>
            <seg xml:id="i-115e2af0859f1ab2-0">
              Självklart måste polisen gripa folk och göra husrannsakan, men
              i många fall är det möjligt att ändå ha ett barnperspektiv. Man
              skulle ha kunnat börja med att ta reda på om den man ska tränga
              sig in hos över huvud taget har barn. Inte ens det är ett krav
              med dagens regelverk. Man skulle kunna se till att om möjligt
              göra ingripandet när barnen är i skolan. När det gäller mindre
              barn förekommer det att man kommer sent på kvällen när barnen
              sover. Det blir ett traumatiskt uppvaknande för dessa små barn,
              som ofta skiljs direkt från sina föräldrar.
            </seg>
            <seg xml:id="i-5e97ebbf6e79f0a6-0">
              För barnen blir det inte bara traumatiska upplevelser vid gripande
              och husrannsakan. De får heller inte någon information. Många
              får inte veta vad som har hänt. De ser att föräldrarna försvinner,
              men de har ingen aning om varför. Många barn vittnar om att de
              upplever det som att föräldern har dött. Det kan dröja veckor
              eller månader innan de får veta vad som har hänt.
            </seg>
            <seg xml:id="i-5a350957daabcaf1-0">
              Ett annat stort problem är när äldre barn, tonårsbarn, lämnas
              vind för våg och polisen inte ens kontaktar socialtjänsten i samband
              med gripanden. Det har förekommit åtskilliga fall där barnen levt
              ensamma i lägenheten i flera månader, vilket resulterat i att
              de blivit deprimerade och även hotats av vräkning när hyran inte
              kunnat betalas.
            </seg>
            <seg xml:id="i-810b1ed060f1e0b4-0">
              Det jag efterfrågar är nationella riktlinjer för polisen, framför
              allt i samband med gripande och husrannsakan. Polisen måste helt
              enkelt ha ett barnperspektiv som innebär att man tar reda på om
              det finns barn och i så fall så långt som möjligt agerar så att
              det inte ska bli traumatiskt för barnen och att man informerar
              barnen och kontaktar socialtjänsten och ser till så att de är
              med och tar hand om barnen.
            </seg>
            <seg xml:id="i-a4968150092b6cd4-0">
              När man fyller i blanketter ska man också garantera att man verkligen
              har kontaktat socialtjänsten och att man har tagit reda på om
              det finns barn i hushållet. Det finns något som heter arrestantbladet.
              När man arresterar någon skulle man kunna fylla i de här uppgifterna.
            </seg>
            <seg xml:id="i-11041f9278394e90-0">
              Med ganska enkla medel skulle man alltså kunna förbättra situationen
              avsevärt.
            </seg>
          </u>
          <note type="speaker" xml:id="i-3762d2a475edaa89-0">
            Anf. 3 Justitieminister BEATRICE ASK (M):
          </note>
          <u who="unknown" xml:id="i-597cf3873404287d-1">
            <seg xml:id="i-c9afdd81d58c39db-0">
              Fru talman! Det är riktigt att det behövs mer forskning på det
              här området. Däremot finns det inte bara en forskare. Bryggan
              har en bra uppdatering av forskningsläget på sin hemsida, både
              svensk forskning och internationell forskning, men det finns naturligtvis
              mer att göra på det här området. Det är också riktigt att så många
              som 8 000 barn har föräldrar i fängelse, så vi pratar om en ganska
              stor grupp.
            </seg>
            <seg xml:id="i-0a76d8e98543cec2-0">
              Nu går interpellanten mer över till polisens ingripanden, och
              därför vill jag gärna påtala att det i polisens grundutbildning
              finns en hel del moment som tar upp barnperspektivet. Polisen
              har en handbok vad gäller brott i nära relationer som ofta är
              någonting som direkt rör barn och där ingripande sker i familjesituationen.
              Där finns det också ett kapitel som särskilt handlar om hur barn
              ska bemötas.
            </seg>
            <seg xml:id="i-145f28d733ee5808-0">
              Det finns också riktlinjer och handledning för hur en sådan här
              analys ska utformas utifrån det polisiära perspektivet, oavsett
              barnets roll i sammanhanget. Man har också genomfört en förstudie
              Brott mot barn på Rikspolisstyrelsen som skulle läggas fram för
              metod- och utrustningsrådet i slutet av maj, så det har antagligen
              redan gjorts.
            </seg>
            <seg xml:id="i-338edc5990eb0322-0">
              Ett av förslagen i den rapporten är att man ska ta fram en nationell
              handledning för hur en barnkonsekvensanalys ska utformas för att
              vi ska få en bättre enhetlighet i landet. Polisen har också i
              sina grundregler att utgå ifrån barnperspektivet där så är möjligt.
            </seg>
            <seg xml:id="i-b5ab5304bf2cb59b-0">
              Jag menar därför att just polisen har väldigt tydliga riktlinjer
              och också har utvecklat sin förmåga att ta fram underlag och hjälp
              till dem som ska ingripa och agera för att den traumatiska situationen
              för barn ska göra så liten skada som det bara går. Nu är ju grundskadan
              den att någon av föräldrarna är misstänkt för ett allvarligt brott
              där ingripande kan ske. Man ska också vara klar över att de här
              barnen ibland lever i miljöer där det väldigt ofta är traumatiska
              situationer att hantera. Det är alltså väldigt komplicerat.
            </seg>
            <seg xml:id="i-76a661ee0db371fa-0">
              När det gäller Kriminalvården menar jag att man också där har
              utvecklat sin förmåga. Jag beskrev det i mitt tidigare inlägg,
              både detta med att det finns ett barnombud på varje anstalt och
              att man arbetar för att ha besöksrum och hitta rutiner. Men det
              utgår hela tiden från barnets perspektiv, det vill säga att man
              i samråd med socialnämnd och eventuellt anhöriga försöker att
              reda ut om barnet verkligen vill komma till anstalten på besök
              och om det är lämpligt att barnet och föräldern ses. I många fall
              är det ett ensidigt intresse hos den intagna som möjligen vill
              återupprätta någon typ av relation till barnet. Det är ju inte
              alltid så att den har varit smärtfri tidigare under resans gång.
            </seg>
            <seg xml:id="i-ed3f513d4bc8769b-0">
              Det här är alltså komplicerat, men jag menar att båda dessa myndigheter
              arbetar väldigt seriöst med den här viktiga frågan. Skälet till
              att den är viktig, och det är därför bra att Hillevi Larsson lyfter
              upp den, är att vi vet att barn som lever i miljöer där det förekommer
              kriminalitet och där man utsätts för trauman av olika slag kan
              ha en större risk att själva få problem framöver. Om man kan minska
              de problemen genom att agera på ett konsekvent och bra sätt är
              det naturligtvis bra.
            </seg>
            <seg xml:id="i-4afb40cedde28b62-0">
              Jag tror också att den allmänna informationen till barn och framför
              allt till ungdomar i dag är bättre än tidigare. Däremot finns
              det naturligtvis en komplikation i att ge ett barn saklig information
              i det enskilda fallet. Ibland kan det också vara en risk att göra
              så.
            </seg>
          </u>
          <note type="speaker" xml:id="i-0053b66142b3893e-0">
            Anf. 4 HILLEVI LARSSON (S):
          </note>
          <u who="hillevi_larsson_81d8b4" xml:id="i-2514315a09ce7536-1">
            <seg xml:id="i-bd15603a978971e2-0">
              Fru talman! Jag vill betona att jag utgår från barnets perspektiv
              i det här och inte från föräldrarnas. Det kan sammanfalla, men
              det är barnets intresse som det här ska handla om och självklart
              frivilliga kontakter mellan barn och föräldrar.
            </seg>
            <seg xml:id="i-34de0cc0272364c4-0">
              Jag tycker att hela svaret genomsyras av att det finns ett barnperspektiv
              och att myndigheterna jobbar bra med dessa frågor. Samtidigt kan
              man se i forskningen att verkligheten inte ser ut så. Det fungerar
              inte.
            </seg>
            <seg xml:id="i-fee1b24471c908f2-0">
              Jag ifrågasätter också om allting verkligen genomsyras av ett
              barnperspektiv. I den nya fängelselagen som kom 2010 sägs att
              placeringen på fängelse i möjligaste mån ska anpassas efter jobb,
              alltså arbetssituationen, inte efter familj och barn.
            </seg>
            <seg xml:id="i-182aacc131271088-0">
              Man har alltså inte ens med barnperspektivet här, och det är
              ett dilemma eftersom det kan vara väldigt långa resvägar för barnen
              beroende på var barnen bor och på vilket fängelse föräldrarna
              sitter. Självklart måste säkerheten vara en viktig aspekt, men
              om det går att förena med säkerheten borde man åtminstone tänka
              på barnperspektivet när det gäller detta.
            </seg>
            <seg xml:id="i-71bc1b358ca3ab1a-0">
              Organisationen Bryggan startades just av Annelie Björkhagen Turesson
              som i sin forskning märkte att de här barnen inte har någon hjälp
              eller något stöd. Därför startade hon Bryggan. Man kan inte säga
              att Bryggan är ett komplement till annan verksamhet, för det finns
              ingen annan verksamhet. Det här är det som finns för dessa barn.
            </seg>
            <seg xml:id="i-af1a9b3e61410c41-0">
              När det gäller polisutbildningen har man höjt ambitionsnivån
              när det gäller våld i nära relationer, vilket är bra. I det sammanhanget
              har man också fört in moment i utbildningen på Polishögskolan
              just om barns reaktioner vid våld i familjen. Men för övrigt finns
              ingenting om barn i polisutbildningen över huvud taget, trots
              att polisen kommer i kontakt med barn i många andra situationer
              än just när det handlar om våld i nära relationer.
            </seg>
            <seg xml:id="i-d821802c7dd0756d-0">
              Ett moment som föreslogs i en utredning redan 1998 finns fortfarande
              inte med. Det momentet skulle handla om barns reaktioner i samband
              med gripanden. Det är nämligen många poliser som tolkar barns
              reaktioner så att om barnet inte gråter eller skriker utan är
              alldeles lugnt och passivt, då är det okej. Då mår barnet bra.
            </seg>
            <seg xml:id="i-f9dbc57367488ba3-0">
              Men i verkligheten är det så att väldigt många barn reagerar
              med chock. De blir alldeles paralyserade. De kan inte gråta eller
              skrika. De stänger sig totalt, och det kan då ge intryck av att
              de mår bra, fast de är mycket traumatiserade i den situationen.
              Kunde man föra in det här i polisutbildningen det kanske kunde
              räcka med en eller två lektioner skulle det innebära mycket för
              barnen i de här situationerna att polisen förstår deras reaktioner
              bättre och kan hjälpa och stödja dem.
            </seg>
            <seg xml:id="i-36d2b3a314677a7c-0">
              Jag tycker att det är tråkigt efter alla dessa år att ingenting
              har hänt. Redan 1998 tänkte man alltså på barnens situation när
              man tillsatte utredningen om hur man bättre skulle ta hand om
              barn i situationer där föräldrarna grips. Men fortfarande har
              ingenting hänt. Det var tre förslag som fördes fram. Det var att
              socialtjänsten ska underrättas när föräldrarna grips, det var
              att barns reaktioner vid gripandet ska föras in i polisutbildningen
              och att man i arrestantbladet när man arresterar någon ska notera
              om de har barn och om man har kontaktat socialtjänsten.
            </seg>
            <seg xml:id="i-2c4da853f703308f-0">
              Ingenting av detta har Rikspolisstyrelsen genomfört efter 15
              år, och nu säger ministern att de jobbar aktivt med en ny utredning.
              Då frågar jag mig: Ska det begravas ytterligare ett antal år?
              Jag tycker att det är dags att agera i stället.
            </seg>
          </u>
          <note type="speaker" xml:id="i-a892857fc9938a2b-0">
            Anf. 5 Justitieminister BEATRICE ASK (M):
          </note>
          <u who="unknown" xml:id="i-597cf3873404287d-2">
            <seg xml:id="i-e8f0c15bc065902a-0">
              Fru talman! Egentligen tycker jag att Hillevi Larsson borde be
              om ursäkt. Ingenting har hänt sedan 1998, säger hon. Det är verkligen
              inte sant. Både polisen och Kriminalvården har utvecklats betydligt
              under de här åren. Även insikten om barns särskilda behov och
              förmågan att ta till vara och förstå har utvecklats ganska ordentligt,
              vågar jag påstå. Den forskning som det hänvisas till är från 2009,
              och det har ju hänt en del sedan dess också.
            </seg>
            <seg xml:id="i-a2d4e39e7fb839e9-0">
              Jag menar inte att allt är perfekt, långt därifrån. De flesta
              anstalter är rätt otrevliga ställen att vara på i meningen att
              det är en mycket speciell miljö. Det är också en mycket speciell
              situation att ha en förälder som har dömts för ett sådant allvarligt
              brott att denne blir intagen på anstalt och inte längre kan vara
              med sin familj och sina barn. Alla har inte barn, och alla tar
              inte heller ansvar för de barn de har.
            </seg>
            <seg xml:id="i-357eb383adb020a2-0">
              Ett barn i den situationen får naturligtvis många negativa erfarenheter
              av situationen som sådan, men att påstå att inget har gjorts av
              myndigheterna för att förbättra och underlätta för dessa barn
              är fel.
            </seg>
            <seg xml:id="i-3e12013d95045144-0">
              I dag erbjuder kriminalvården intagna föräldrautbildningen och
              utbildning i föräldraansvar. Det är viktigt och något som ganska
              många behöver lära sig mer av. Man kan också själv ha funderingar
              över vad föräldraskapet innebär och hur det ska fungera. Syftet
              är att använda en del av tiden på anstalt för att komma ut som
              en bättre person när det gäller att ta ansvar för barn och ungdomar.
            </seg>
            <seg xml:id="i-2ec4d68bbb073af2-0">
              I diskussionen ska man också ta med att det handlar om en begränsad
              tid. Det är viktigt att det som sker vid polisens agerande och
              i samband med domstolsförhandlingar och annat sker på ett bra
              sätt utifrån barnperspektivet, men även möjligheten att komma
              ut som en bättre person är viktig.
            </seg>
            <seg xml:id="i-58fdaf8c1a13955b-0">
              Då är möjligheten att få ett arbete inte ointressant. Vi vet
              att en av de enskilt viktigaste faktorerna för att intagna inte
              ska återfalla i kriminalitet, vilket dess värre många gör, är
              att de kan få ett arbete. Att ha det som en viktig prioritering
              för placering är ganska klokt.
            </seg>
            <seg xml:id="i-5f65f430775c35d4-0">
              Det är inga enkla frågor. Familjesituationerna är ofta komplicerade.
            </seg>
            <seg xml:id="i-51cac48f6f878974-0">
              Jag vidhåller dock att det är rätt att vi har barnansvariga på
              varje anstalt. De ansträngningar som görs ger en förhållandevis
              bra situation sett utifrån att fängelse och kriminalitet aldrig
              är bra inslag i någons barndom eller uppväxtmiljö. Det är klart
              att det finns ett trauma och att det blir stora svårigheter. Det
              kan vi nog aldrig komma ifrån.
            </seg>
            <seg xml:id="i-e6fc48d9dac7d57d-0">
              Man ska också vara klar över att besök på fängelser kan ha sina
              sidor. Barn kan utnyttjas. Som jag nämnde tidigare går säkerheten
              alltid först, men en del vill ha besök av barn för att det är
              lätt att skicka med barnen saker eller lämna information med mera.
              Det innebär att även besökande barn måste visiteras, att man måste
              ha kontroll över besöket och annat, vilket sätter barnen i en
              speciell situation.
            </seg>
            <seg xml:id="i-677bb9f069b70cf2-0">
              Kriminalvården har som grundprincip att utgå från barnets bästa
              och att i samråd med socialtjänsten, för de kontakterna har man
              alltid, utgå från vad som är bäst för barnet.
            </seg>
          </u>
          <note type="speaker" xml:id="i-3bf2dacc47602e84-0">
            Anf. 6 HILLEVI LARSSON (S):
          </note>
          <u who="hillevi_larsson_81d8b4" xml:id="i-2514315a09ce7536-2">
            <seg xml:id="i-3a0b9c2cf856b53e-0">
              Fru talman! Justitieministern har rätt i att det har hänt en
              del, men när det gäller just de tre punkter som utredningen lade
              fram 1998 har inget hänt. Dessa tre punkter skulle vara mycket
              enkla att genomföra.
            </seg>
            <seg xml:id="i-52ef6a54c8214e6b-0">
              Kriminalvården har jobbat bra med dessa frågor. Det var också
              Kriminalvården som tillsammans med Socialstyrelsen låg bakom den
              utredning som lades fram 1998.
            </seg>
            <seg xml:id="i-2a24d6f6f93d2f37-0">
              Barnombud är jättebra, men de kämpar som sagt i motvind. Barnombuden
              gör ett viktigt jobb på fängelserna. De träffar barnen och föräldrarna,
              men de får ingen utbildning och ingen extra tid avsatt för uppdraget
              som barnombud. Dessa frågor prioriteras tyvärr inte.
            </seg>
            <seg xml:id="i-768b750387594492-0">
              Projektet Godnattsagor bedrevs på Kirsebergsanstalten i Malmö.
              Pappor läste godnattsagor för sina barn. De läste in sagorna på
              cd, och sedan kunde barnen lyssna hemma. Det fick enormt positiva
              effekter på alla plan. Men när man skulle förbättra säkerheten,
              ta fram nya uniformer och höja stängslen hade man inte längre
              råd med projektet, trots att det var ett litet och billigt projekt.
              Jag tror att det har drivits vidare i någon form, men det här
              visar att det inte prioriteras tillräckligt högt.
            </seg>
            <seg xml:id="i-779ac6cd844f3de5-0">
              När det gäller telefonkontakter kan man få en telefontid för
              att ringa barnen klockan sju på kvällen, men då är telefonen upptagen.
              Sådana problem kan uppstå.
            </seg>
            <seg xml:id="i-ec03bd42fb6da312-0">
              Man måste ha ett barnperspektiv på alla nivåer överallt. Annelie
              Björkhagen Turesson erbjöd sig att komma till Polishögskolan och
              hålla två föreläsningar, men Polishögskolan sade nej. Hon har
              även erbjudit sig att träffa justitieministern. Jag hoppas att
              justitieministern säger ja, för det är viktiga frågor.
            </seg>
          </u>
          <note type="speaker" xml:id="i-6cca663ccbb1a688-0">
            Anf. 7 Justitieminister BEATRICE ASK (M):
          </note>
          <u who="unknown" xml:id="i-597cf3873404287d-3">
            <seg xml:id="i-73212f41ddd23288-0">
              Fru talman! Vill någon träffa mig är det bara att höra av sig.
              Jag har både mejl och telefon, så det är inga konstigheter. Jag
              träffar hela tiden människor som forskar och arbetar med olika
              frågor som har bäring på rättsväsendet, och detta är en viktig
              fråga.
            </seg>
            <seg xml:id="i-7f2821e32c8ba11f-0">
              Barnombud kämpar i motvind, säger Hillevi Larsson. Det kan nog
              variera. Det är väl som i alla andra sammanhang att man som professionell
              kan känna ett ens ämnes- och ansvarsområde borde få högre prioritet
              och mer utrymme.
            </seg>
            <seg xml:id="i-77bc1039cafc7ffb-0">
              Faktum är dock att vi har ansvariga för barnverksamheten på varje
              anstalt. Jag har besökt rätt många anstalter och kan konstatera
              att de har bra besöksrum och annat. Det är inte lyxigt eller fantastiskt,
              men det finns ambitioner och de gör så gott de kan för att det
              ska bli bra för barnen.
            </seg>
            <seg xml:id="i-38618f0e1e6f18e3-0">
              Jag känner också till sagoprojektet och annat. Många projekt
              är bra. Det svåra är att få in det i den vanliga verksamheten
              och att få det att fungera över tid. Där finns det inom kriminalvård,
              polis och alla andra myndigheter alltid mer att göra.
            </seg>
            <seg xml:id="i-b69c838e19a0dc68-0">
              Jag delar inte Hillevi Larssons uppfattning att inget har hänt.
              Det har hänt mycket. Låt mig som hastigast nämna att vi vid ett
              besök i förra veckan gick igenom ett stort narkotikaärende. Vid
              ett tillfälle skulle man göra en insats mot fem lägenheter där
              det fanns misstänkta inblandade i detta narkotikasammanhang. I
              något fall var båda misstänkta. Det fanns många barn i dessa sammanhang,
              och i varje insats fanns socialtjänsten med.
            </seg>
            <seg xml:id="i-106fa392de574399-0">
              Min erfarenhet är att man alltid, för att över huvud taget kunna
              genomföra insatser från polisiärt håll och om man har möjlighet
              att planera, måste jobba tillsammans med socialtjänsten ur ett
              barnperspektiv men också för att hela insatsen alls ska fungera.
            </seg>
          </u>
          <note xml:id="i-98ea8cf0a95e4a7d-0">
            Överläggningen var härmed avslutad.
          </note>
          <note xml:id="i-14a1cf4e2d3304c6-0">
            10 § Svar på interpellation 2012/13:443 om unga kriminella
          </note>
          <note type="speaker" xml:id="i-a129938d002c6188-0">
            Anf. 8 Justitieminister BEATRICE ASK (M):
          </note>
          <u who="unknown" xml:id="i-597cf3873404287d-4">
            <seg xml:id="i-ce499597bf823a7d-0">
              Fru talman! Lena Olsson har frågat mig vilka åtgärder jag avser
              att vidta för att brottsuppklaringen ska förbättras. Vidare har
              Lena Olsson frågat mig vilka åtgärder jag avser att vidta för
              att förhindra att unga rekryteras till de kriminella organisationerna.
            </seg>
            <seg xml:id="i-7efdb4be85a52004-0">
              Genom att tillföra betydande resurser har regeringen gett rättsväsendet
              goda förutsättningar att klara upp fler brott. Satsningarna har
              också gett resultat. År 2012 var antalet brott som rättsväsendet
              lyckats knyta en gärningsperson till nästan 10 procent fler än
              2006. Den kraftiga ökningen i början av perioden har dock avstannat,
              vilket regeringen ser allvarligt på. Det handlar också om den
              diskussion som förs om antal kontra andel, vilket vi kan återkomma
              till.
            </seg>
            <seg xml:id="i-0bea76096abd201e-0">
              Vi behöver nu få veta mer om varför resultatutvecklingen har
              avstannat. I regleringsbreven för 2012 gav regeringen Rikspolisstyrelsen
              och Åklagarmyndigheten i uppdrag att gemensamt analysera och redovisa
              utredningsverksamhetens kvalitet och resultat.
            </seg>
            <seg xml:id="i-78e600fa7f40ea6c-0">
              Myndigheternas redovisning av uppdragen visar att kvaliteten
              i de granskade ärendena i stort är tillfredsställande men att
              det samtidigt finns möjligheter till förbättring. Regeringen anser
              att det är av avgörande betydelse att myndigheterna tar ansvar
              för att vidareutveckla brottsutredningsverksamheten, bland annat
              genom att åtgärda de brister som man har sett i den gemensamma
              granskningen.
            </seg>
            <seg xml:id="i-f85c74ff72911e7d-0">
              Regeringen har också gett Brottsförebyggande rådet i uppdrag
              att utvärdera satsningen på polisen i syfte att säkerställa att
              resurstillskotten används så effektivt som möjligt. Jag har också
              varit tydlig med att Rikspolisstyrelsen och samtliga polismyndigheter
              nu måste fördjupa sin resultatanalys så att relevanta åtgärder
              kan vidtas.
            </seg>
            <seg xml:id="i-da947d1fe69ecb1d-0">
              När det gäller Lena Olssons andra fråga om unga har rättsväsendet
              en mycket viktig uppgift att, genom tidiga och tydliga insatser,
              förebygga att unga fastnar i kriminalitet. Men det krävs även
              insatser från andra aktörer för att bryta en destruktiv livsstil.
              Exempelvis behöver skola, socialtjänst och hälso- och sjukvård
              vara en del av arbetet. Detta gäller inte minst i områden med
              utbrett utanförskap. Regeringen arbetar därför för att stärka
              samverkan i syfte att förebygga att ungdomar rekryteras till kriminella
              grupper.
            </seg>
            <seg xml:id="i-ae872c5ac7298e27-0">
              Sociala insatsgrupper är ett exempel på ett initiativ från regeringen
              i syfte att stimulera meningsfull samverkan mellan myndigheter
              och organisationer kring en enskild ungdom. Positiva resultat
              från pilotverksamheten har gjort att regeringen har lagt ett nytt
              uppdrag på Rikspolisstyrelsen att aktivt stödja arbetet med sociala
              insatsgrupper genom att bidra till en spridning och vidareutveckling
              av arbetssättet. Andra initiativ som regeringen har tagit handlar
              till exempel om att brott som begåtts av unga under 15 år ska
              utredas i större utsträckning än tidigare. Regeringen arbetar
              också för att handläggningstiderna ska kortas när det gäller unga
              lagöverträdare.
            </seg>
            <seg xml:id="i-34a5bd953a044626-0">
              För att förstärka det återfallsförebyggande arbetet för unga
              dömda har regeringen avsatt ytterligare resurser till Kriminalvården.
              Syftet är att myndigheten ska genomföra en kraftfull och långvarig
              satsning på åtgärder som kan leda till att unga dömda efter verkställigheten
              är bättre rustade för ett liv utan kriminalitet och missbruk.
              Åtgärderna ska bland annat innefatta insatser under verkställigheten
              som syftar till att förbättra unga dömdas förutsättningar på arbetsmarknaden.
              Satsningen omfattar även åtgärder som kan underlätta ungas utträde
              ur kriminella grupperingar.
            </seg>
          </u>
          <note type="speaker" xml:id="i-2ba0ece853b5c09a-0">
            Anf. 9 LENA OLSSON (V):
          </note>
          <u who="lena_olsson_fc0610" xml:id="i-c75663c9d3d6b990-0">
            <seg xml:id="i-505c79814e2ff875-0">
              Fru talman! Tack, ministern, för svaret!
            </seg>
            <seg xml:id="i-5af07fd1b43f6370-0">
              Det har satsats en hel del på rättsväsendet och framför allt
              på polisen, och det är bara att beklaga att man inte klarar upp
              brott i mycket större omfattning med den stora satsning som har
              gjorts.
            </seg>
            <seg xml:id="i-3c2af8b28366939b-0">
              Jag skulle vilja specifikt ta upp frågan om unga lagöverträdare.
              Man har fått viss kritik från revisorerna för att man utreder
              och sätter i gång arbetet alldeles för sent. När en ung människa
              begår ett brott eller gör något kriminellt krävs det snabba puckar
              från samhället, att man reagerar för att styra upp det och vidtar
              en åtgärd så fort som möjligt. Det är väldigt viktigt när det
              gäller unga.
            </seg>
            <seg xml:id="i-ccf1f23542ef53fd-0">
              Frågan hur man ska förebygga att unga rekryteras till kriminella
              nätverk är intressant. Det är sorgligt att se att den aktiviteten
              ökar och att det redan sker rekrytering av åttanio-åringar. Här
              måste man sätta ned fötterna och vidta åtgärder snabbt.
            </seg>
            <seg xml:id="i-07eca54f9f2b6cc3-0">
              Det finns ett axplock av orsaker till detta. Vi kan bara titta
              i snabbprotokollet från i fredags när det var en debatt här. Det
              är inga quick fix-lösningar, utan man måste inse att det krävs
              långsiktiga åtgärder när det handlar om både ekonomisk utsatthet
              och social utsatthet hos många människor i dagens läge.
            </seg>
            <seg xml:id="i-d45e23022ec1da3f-0">
              Jag har också fått många reaktioner och pratat med många poliser.
              Jag har fått ett långt brev från en polis här i Helsingfors som
              har jobbat som polis i drygt två decennier, större delen med ungdomar
              på glid i utsatta områden. De sociala insatsgrupperna är egentligen
              ett självklart sätt, menar han, för samhällets olika aktörer.
              Det är en bra idé, men han är övertygad om att det är otillräckligt,
              då insatsgrupperna inriktar sig mot ungdomar alldeles för sent.
            </seg>
            <seg xml:id="i-e8ef218f3f53a902-0">
              Jag tycker att han har en viktig poäng här. De jobbar ju med
              ungdomar som redan har börjat komma in i kriminalitet, vilket
              ofta beror på att man aldrig har fått uppskattning eller bekräftelse.
              Det är tragiska uppväxtmiljöer och så vidare som ligger i bakgrunden.
              Men man får bekräftelse i de kriminella gängen. Man hjälper dem,
              och man får tryggheten och blir bekräftad på ett bra sätt där.
              Man gör vad som helst för dem.
            </seg>
            <seg xml:id="i-55f4e3d4a3a29d52-0">
              Denne polis menar att polisen ska in redan på dagis, för då är
              de och brandkåren väldigt poppis. Många småkillar vill bli just
              poliser eller brandmän. Han menar att det är jätteviktigt att
              polisen får möjlighet att komma in och jobba med de små barnen
              väldigt tidigt.
            </seg>
            <seg xml:id="i-6e2e15ff52f39779-0">
              Sedan kan vi i debatten fortsättningsvis diskutera vad man ska
              göra när det gäller andra samhällssektorer, för det är ju en helhet.
              Men det gäller just att polisen får möjligheten. Den här killen
              har försökt, men det har inte godtagits i Rikspolisstyrelsen.
            </seg>
          </u>
          <note type="speaker" xml:id="i-675f20ada286a8a0-0">
            Anf. 10 HILLEVI LARSSON (S):
          </note>
          <u who="hillevi_larsson_81d8b4" xml:id="i-2514315a09ce7536-3">
            <seg xml:id="i-ba5bee0f2efa3c9e-0">
              Fru talman! Jag tror att det är väldigt viktigt att vi börjar
              tala mer om att förebygga brott, och inte bara släcka bränder,
              som man säger, alltså akuta insatser. Självklart ska vi även göra
              det, men det är svårt att bryta en ond spiral när den har snurrat
              riktigt länge ned i botten. Vi måste också bli bättre på samverkan
              när det gäller barn och ungdomar, att börja redan i förskolan
              och skolan med samverkan mellan aktörerna och föräldrarna. Polisen
              bör egentligen vara med hela vägen, även innan barnen blir straffmyndiga,
              och vara med i ett positivt samarbete.
            </seg>
            <seg xml:id="i-6c3ecdafc700fb98-0">
              Man måste framför allt se dessa barn, för risken är att de känner
              sig osynliggjorda i skolan och inte klarar att komma upp till
              godkända betyg. De kanske är trångbodda och har problem hemma
              många gånger. Man glömmer lätt att många av dessa barn är sårbara
              och lätt rekryteras till kriminella gäng. De kommer från miljöer
              med barnfattigdom, våld i familjen, missbruk och psykiska problem.
              Det kan vara alla möjliga faktorer som bidrar till att skapa den
              sårbarhet som gör att man känner gemenskap i dessa gäng, att man
              får en identitet, att man får en uppgift.
            </seg>
            <seg xml:id="i-73ecf9d77d4a9b51-0">
              Zlatan sade att han lika bra hade kunnat bli kriminell, men det
              var fotbollen, något konstruktivt, som upptog hans tid och där
              han kände att han växte och fick uppskattning och något konstruktivt
              att göra.
            </seg>
            <seg xml:id="i-86cef0c5db429a72-0">
              Man måste bli mycket bättre på att fånga upp dessa barn och ungdomar
              med något konstruktivt. Jag tror inte att lösningen är att bara
              sänka straffrättsåldern, för har man väl sänkt den ett steg ska
              den sänkas ytterligare och ytterligare. Det kan till och med få
              motsatt effekt. Risken är att man sätter in barnen på anstalt
              med äldre, grövre kriminella, och då lär de sig bara ännu fler
              metoder att begå brott och kommer i ännu sämre sällskap. Tvärtom
              handlar det om att se till att barnen kommer i gott sällskap och
              får konstruktiva aktiviteter så tidigt som möjligt i livet. Det
              gäller framför allt de barn som har särskilda behov.
            </seg>
            <seg xml:id="i-f8a00db0b5e4cbad-0">
              Inte minst idrotten kan spela en viktig roll. Tyvärr är det så
              inom idrottsvärlden att man gör elitsatsningar, att man satsar
              på dem som man tycker är bäst. Det är jättebra för dem som lyckas,
              men risken är att de som inte anses tillräckligt duktiga hamnar
              vid sidan om. Man skulle kunna göra en insats där och se till
              att så många som möjligt får chansen även om de inte anses vara
              de allra bästa.
            </seg>
            <seg xml:id="i-05fbe0a6e715b218-0">
              Många av dessa frågor ligger såklart inte inom justitieministerns
              ansvarsområde, men jag tror att det är viktigt att justitieministern
              ser till att dessa perspektiv integreras i andra politikområden.
              Ska vi verkligen förebygga brott framgångsrikt och se till att
              barn och ungdomar inte rekryteras av dessa gäng måste vi jobba
              på många olika politiska nivåer för att uppnå det.
            </seg>
            <seg xml:id="i-d2bb8c254ef41f7a-0">
              Forskningen visar entydigt att strängare straff inte leder till
              mindre brottslighet och mindre rekrytering till brottslighet.
            </seg>
            <seg xml:id="i-a4749c39016dddac-0">
              Det handlar i stället om förebyggande insatser och om att utjämna
              klyftor. Ju mer segregerat det blir, ju mer utanför vissa grupper
              känner sig i form av fattigdom, arbetslöshet och segregerat boende,
              kanske dessutom i nedgångna fastigheter, ju mer de känner att
              ingen bryr sig om dem och att de är avskilda från samhället, desto
              större blir brottsligheten och polariseringen. Man ger sig nu
              på polisen och till och med brandkåren.
            </seg>
          </u>
          <note type="speaker" xml:id="i-3d3526187ba970e5-0">
            Anf. 11 Justitieminister BEATRICE ASK (M):
          </note>
          <u who="unknown" xml:id="i-597cf3873404287d-5">
            <seg xml:id="i-f5985bddc6d7ac60-0">
              Fru talman! Låt mig påminna om att interpellationen handlar om
              unga kriminella och vad som kan göras för att minska risken för
              rekrytering till kriminella nätverk. Man kan inte ta alla världsproblem
              i samma diskussion; då räcker inte tiden till.
            </seg>
            <seg xml:id="i-095a6558852ab056-0">
              De ungdomar som är i riskzonen för att rekryteras till kriminella
              nätverk eller allvarligt är på väg in i en livsstilskriminalitet
              är många, ska vi veta. Vi gjorde en utredning för några år sedan.
              Då sade man att vi hade ungefär 5 0006 000 sådana ungdomar på
              väg upp i aktiv ålder. De är arga och destruktiva och drar med
              sig yngre kamrater. Jag menar att det är relevant och korrekt
              att i särskild ordning arbeta mot denna grupp. Det är väldigt
              många politiker som tycker att det är roligare att prata om de
              små barnen och göra mycket i den delen. Jag säger inte att det
              är fel, men jag menar att det också är helt nödvändigt att försöka
              ingripa mot den tyngre gruppen, som redan är där den är.
            </seg>
            <seg xml:id="i-d7bf58bc2f7e4774-0">
              De sociala insatsgrupperna är ett försök som vi har gjort, och
              jag delar den här polisens uppfattning. Det är närmast självklart
              att man borde jobba så här, men man har inte gjort det. Det är
              inte heller en statlig sak. Det är ingenting för regeringen egentligen,
              utan vi drog i gång ett projekt för att få samarbetet mellan polis,
              socialtjänst, skola och andra att fungera. Det som har varit riktigt
              svårt har varit att få med skolan i det konkreta arbetet kring
              de här individerna.
            </seg>
            <seg xml:id="i-acf9be6340e76d9b-0">
              Projektarbetet är avslutat. Resultaten visar att det fungerar
              väldigt bra och att det är väldigt många som begår färre brott
              eller till och med försvinner ur belastningsstatistiken, vilket
              är fantastiskt med tanke på urvalet av ungdomar. Därför har vi
              gett Rikspolisstyrelsen ett nytt uppdrag, att bidra till att öka
              intresset för arbetsformen och att bidra där man vill starta.
              Just nu är det ungefär 20 nya stadsdelar och kommuner som är på
              väg in för att arbeta på det här sättet. Jag tycker att det är
              bra.
            </seg>
            <seg xml:id="i-ed6e56d1ba5e0e5a-0">
              Står detta då i konflikt med tidiga och tydliga insatser? Nej,
              naturligtvis inte. Vi är inte nöjda med resultaten när det gäller
              rättsväsendets redovisningar. Vi tycker att vi har satsat väldigt
              mycket pengar, och det borde kunna gå att få ut mer av dem. Av
              det skälet har vi bland annat gett Brå i uppdrag att titta på
              det hela. En sak som de säger i den utredning som kom häromveckan
              är att man har gjort mycket åt det brottsförebyggande arbetet,
              men att det är andra saker som brister. Jag tycker att det är
              viktigt att ta till sig den här typen av gedigen analys.
            </seg>
            <seg xml:id="i-6649242f5c175b70-0">
              Vi ska fortsätta med de förebyggande insatserna, men det är utifrån
              det rättsliga perspektivet kanske inte där bristerna finns, utan
              vi måste satsa mycket mer på att korta handläggningstider och
              se till att det går fort. Oavsett ålder på ett barn eller en ung
              människa är tidsperspektivet annorlunda än för vuxna. Precis innan
              jag gick hit tog jag emot ett förslag om tidsfristerna i handläggningen
              av ärenden som gäller ungdomsmål; man ska inte bara titta på den
              som är misstänkt för att ha begått ett brott utan också se om
              brottsoffret kan vara under 18. I barn- och ungdomsvärlden spelar
              det ibland lite mindre roll vem som är vem, men det är viktigt
              att rättsväsendet är snabbt i alla fall. Detta är en sak som jag
              tror är viktig.
            </seg>
            <seg xml:id="i-fbaf658ed3c6874a-0">
              Vi har också ändrat i andra regler och gjort det lite tydligare
              att polisen kan ingripa och ta undan en ungdom som befinner sig
              i miljöer som kan vara direkt skadliga därför att man kan hamna
              i kriminalitet. Vi gör alltså en hel del på det här området, och
              det händer en hel del just nu.
            </seg>
          </u>
          <note type="speaker" xml:id="i-1a6f7448335e1a8d-0">
            Anf. 12 LENA OLSSON (V):
          </note>
          <u who="lena_olsson_fc0610" xml:id="i-c75663c9d3d6b990-1">
            <seg xml:id="i-7d1f94d04185ad80-0">
              Fru talman! Jag tror inte att jag inledningsvis sade att man
              inte skulle göra någonting åt det som händer och sker i dag med
              de ungdomar som sysslar med det här. Givetvis ska man det. Men
              om vi på lång sikt verkligen vill stoppa rekryteringen till kriminella
              nätverk måste vi börja tidigt. Det är också det som den här polisen
              uttrycker.
            </seg>
            <seg xml:id="i-9c262740be3f5312-0">
              Jag tycker att det är ett väldigt klokt och långt brev han skrivit.
              Han har försökt ta upp det här, för han jobbar med det dagligen.
              Den som är närmast verksamheten brukar veta vad han pratar om.
              Jag är ganska säker på att jag vet vad han pratar om.
            </seg>
            <seg xml:id="i-93691635f98614eb-0">
              Han menar också att han inte stillatigande kan se på när samhället
              och hans egen arbetsgivare ständigt misslyckas med att jobba effektivt
              med problematiken kring ökad utslagning och kriminalitet bland
              unga. Han och många kolleger har i åratal ropat efter insatser
              mycket längre ned i åldrarna än vad som i dag sker. Många goda
              tankar har förts fram, men ekonomin tycks fortfarande vara det
              mest gångbara svaret. Finns det ingen bro ska man bygga en bro,
              menar han, och det är så man måste resonera. Allting kluddas ned
              i pengar och vad saker och ting kostar.
            </seg>
            <seg xml:id="i-0571a595b3543534-0">
              Man kan titta på Gatuvåldets ekonomi ett kommunalt perspektiv
              , en rapport av Ingvar Nilsson och Anders Wadeskog från 2012 som
              i mycket handlar om den grupp vi pratar om i dag. Det är individer
              som lever i utanförskap och blir bekräftade genom att tillhöra
              ett kriminellt gäng. Detta kostar samhället miljontals kronor
              per individ. Slår man ihop det diskuterar vi miljardbelopp. Då
              har man faktiskt satt en prislapp på vad det här kostar. Vi ska
              naturligtvis, som ministern säger, jobba med dem som redan är
              i de här nätverken och begår brott. Men poängen är att man ska
              förhindra det så mycket man kan. Det ska finnas ett annat samhälle.
              Man ska bli sedd av någon annan och inte av de här gängen.
            </seg>
            <seg xml:id="i-cdbe1a0ac0fcfda1-0">
              Ministern sade att vi inte kan dra in alltihop. Nej, men det
              gör hon själv när hon börjar prata om skolan och så vidare. Det
              finns ingen quick fix, som jag sade. Flera delar av samhället
              måste in i den här problematiken. Vi vet att kommunernas ekonomi
              är begränsad. Det kan inte jag beskylla någon annan än den sittande
              regeringen för. Så ser det faktiskt ut. Jag menar att de måste
              få muskler att samverka för att vi ska få ned kriminaliteten på
              lång sikt. Det är egentligen inte en polissak. Det har kommit
              dit, men om man hade fritidsgårdar och vuxna som såg de här barnen
              i skolan skulle vi kunna tjäna massvis med pengar.
            </seg>
          </u>
          <note type="speaker" xml:id="i-5d8390a928a93f49-0">
            Anf. 13 HILLEVI LARSSON (S):
          </note>
          <u who="hillevi_larsson_81d8b4" xml:id="i-2514315a09ce7536-4">
            <seg xml:id="i-6499ea315fc29444-0">
              Fru talman! Jag hörde ett uttalande som var lite tankeväckande:
              Om man såg till att barngrupperna var mindre i förskolan skulle
              det vara den viktigaste insats man kunde göra inför framtiden
              för att förebygga droganvändning och självklart kopplat till denna
              kriminalitet. Det är en tankeställare att sådana verksamheter
              kan vara väldigt viktiga för barn som redan är sårbara från början
              och som kanske har problem hemma eller olika typer av diagnoser.
              Redan i förskolan börjar det, och detta är en möjlighet för samhället
              att förebygga framtida brott.
            </seg>
            <seg xml:id="i-f4f6970baab81476-0">
              Det är inte billigt att ta hand om ungdomsbrottslingar. Det är
              något av det dyraste man kan ägna sig åt. Många av de ungdomar
              som hamnat snett med droger, kriminalitet och gäng kostar i genomsnitt
              en miljon per år.
            </seg>
            <seg xml:id="i-22eb3facdbcd1ed0-0">
              Man bryter inte brottsspiralen för det, utan många av dessa ungdomar
              går i olika former av det som man kallar för behandlingar, trots
              att de ofta inte är av den högsta kvaliteten. Det kostar mycket,
              och många av ungdomarna slutar ändå i fängelse när de blir lite
              äldre.
            </seg>
            <seg xml:id="i-e9cdcf85ce3c01ee-0">
              Om man ser rent ekonomiskt på det hela är det bra om man kan
              förebygga denna onda spiral så tidigt som möjligt. Man säger att
              det inte går att göra någonting innan ungdomarna har uppnått straffrättslig
              ålder. Men socialtjänsten har långtgående möjligheter att agera.
              Det gäller att de får resurser nog, och det gäller att man ställer
              krav på hanteringen av barnen. Den ska ske på ett sätt så att
              de kommer bort från drogerna och kriminaliteten. Redan där skulle
              man kunna förebygga att de senare hamnar i fängelse.
            </seg>
            <seg xml:id="i-c164579249bbf67c-0">
              Det finns gäng, i till exempel Rosengård. Jag tror att det bor
              8 000 barn där, och 50 av dessa barn är inblandade i grov kriminalitet.
              Om man kan punktmarkera ett sådant gäng minskar man rekryteringsgrunden
              för nya gängmedlemmar.
            </seg>
          </u>
          <note type="speaker" xml:id="i-d82248fe5b388299-0">
            Anf. 14 Justitieminister BEATRICE ASK (M):
          </note>
          <u who="unknown" xml:id="i-597cf3873404287d-6">
            <seg xml:id="i-3ed66cad32dfd828-0">
              Fru talman! Jag är helt överens med Lena Olsson om det mesta.
              Märkligt nog brukar det vara så, i synnerhet när det gäller att
              ingripa tidigare och tydligare.
            </seg>
            <seg xml:id="i-8d39842140ce153d-0">
              Jag vill påminna om att regeringen har sett till att polisen
              ska utreda om det finns barn under 15 år som är inblandade i någon
              typ av brottslighet även om de inte är straffmyndiga. Det är viktigt
              att man gör det. Det är polisen som är bäst på utredningar, och
              vi menar att ett bra utredningsunderlag är det bästa sättet för
              att få en utgångspunkt för de insatser som ska göras.
            </seg>
            <seg xml:id="i-564a2f5a157d1a98-0">
              Vi har gått in och drivit igenom en möjlighet för polisen att
              drogtesta också den unge under 15 år utan föräldrarnas medgivande.
              Det är tyvärr ett känt faktum att det förekommer att föräldrar
              inte alls medger drogtestning av de egna barnen. De vill kanske
              inte tro att barnen har ett missbruksproblem. Men det finns också
              föräldrar som tycker att det är bekvämt om även barnen använder
              sig av droger eftersom de själva gör det. Här har vi gett polisen
              nya verktyg. Just nu pågår det uppdrag som vi har gett till Brå
              att i den delen utvärdera hur och om polisen har använt de nya
              bestämmelserna för att säkerställa att det blir verkstad också.
            </seg>
            <seg xml:id="i-5326cda8869da9f3-0">
              Vi har medverkat till att ta bort en del sekretessregler och
              tydliggjort möjligheterna att använda sekretessbrytande åtgärder
              mellan socialtjänst och polis, bland annat, just därför att man
              ibland har använt lagstiftningen som en ursäkt för att inte samverka.
              Det ligger på något sätt i varje organisations inre själ att när
              man inte vill, inte orkar eller inte anser sig ha resurser säga:
              Vi kan inte, för vi har våra regler! Då handlar det ofta om sekretessregler.
              Vi har ökat möjligheterna och tydliggjort att man kan samverka
              och att det finns sådana möjligheter.
            </seg>
            <seg xml:id="i-c43106c8f06ea517-0">
              Det finns dock fortfarande ett motstånd mellan olika typer av
              myndigheter mot att samverka utifrån ett individperspektiv. Här
              är vi många som måste arbeta tillsammans.
            </seg>
            <seg xml:id="i-3068dbeaf924f291-0">
              Jag håller med om att hela samhället har ett uppdrag när det
              gäller att ge barn och ungdomar en bättre uppväxtmiljö och i den
              meningen förebygga brott. Det är väl känt att den absolut viktigaste
              brottsförebyggande faktorn är godkända resultat i grundskolan.
              Det finns ingenting som är så viktigt.
            </seg>
            <seg xml:id="i-33a6d832958f6201-0">
              Vi vet också att om ungdomar bara har tagit sig igenom grundskolan
              med godkända resultat har vi mycket lättare att återföra dem om
              de har begått brott. Det finns forskning på detta; det är inga
              konstigheter. Där är utbildningspolitiken en utmaning, och man
              kan ha olika perspektiv på hur man ska göra. Jag tror inte att
              någon har svaret i dag. Vi är långt ifrån lösningar som är tillräckligt
              bra. Vi har stora ungdomsgrupper och stora grupper unga pojkar
              som faller ut ur systemet, och det är ett stort och växande bekymmer
              som också kan få implikationer när det gäller brottslighet och
              kriminalitet och annat elände.
            </seg>
            <seg xml:id="i-85dc59ccb9e95874-0">
              När det gäller frågan om när man ska börja var Hillevi Larsson
              inne på att man måste vara inne redan på förskolan. Den polis
              hon talade om hade sagt att man skulle vara på förskolan. Det
              är möjligt.
            </seg>
            <seg xml:id="i-f802287e3f3e0815-0">
              Låt mig bara påminna om en sak: Det finns en diskussion mellan
              experterna om vilka riskfaktorer som finns. Det handlar också
              om det negativa som kan komma av att man stämplar barn för tidigt.
              Det blir en självuppfyllande profetia. Många säger: Vi ser redan
              av beteendet i förskolan att det kommer att gå illa för Nisse.
              Problemet är att om man utgår från det redan på förskolan kan
              man nästan ge sig på att det kommer att gå illa för Nisse. De
              allra flesta som uppvisar knepigheter i sitt uppförande eller
              annat kommer det att gå bra för. Detta är en svår diskussion där
              det krävs kunnande, pedagoger och ett stort engagemang för att
              vi så småningom ska hamna rätt.
            </seg>
          </u>
          <note type="speaker" xml:id="i-48d7bed234085ab9-0">
            Anf. 15 LENA OLSSON (V):
          </note>
          <u who="lena_olsson_fc0610" xml:id="i-c75663c9d3d6b990-2">
            <seg xml:id="i-4d073e11d66f1e0e-0">
              Fru talman! När det gäller tidiga insatser har expertisen uttryckt
              att man inte ska peka ut väldigt små barn. Varken jag eller polisen
              som har skrivit till mig menar något annat. Det ska vara en integrerad
              del att man besöker alla barn oavsett ålder, därför att man då
              skapar en mycket bättre relation. Det har jag sett poliser göra
              frivilligt, och det slår väl ut eftersom de lär känna de här personerna.
              Det är svårt att ge sig på poliser, kanske kasta en sten eller
              hota dem, om man redan är bekant med dem. Det finns ett motstånd
              mot det; det är det han menar.
            </seg>
            <seg xml:id="i-87929376a0d3c97f-0">
              Jag tror också att det finns en djup problematik innan man hamnar
              i kriminella gäng. Jag kan rekommendera en väldigt bra bok som
              heter Två soldater av Roslund jag frågade om teorin bakom den.
              Då säger Anders Borg att teorin bakom den är att jobbskatteavdrag
              och sänkt a-kassa ska skapa högre löner.
            </seg>
            <seg xml:id="i-6bd7532d5e6eefb3-0">
              Det är väldigt intressant, men det ska också bli spännande att
              höra Anders Borg när han kommer ut i paneldebatter, i Almedalen
              och bland ekonomer och fack och får ställas till svars för sin
              teori. En sak, herr talman, är nämligen jag och finansministern
              helt överens om: Anders Borgs politik har inte fungerat. Jobbskatteavdrag
              och sänkt a-kassa har inte lett till fler jobb. Vi är helt överens
              om det. Frågan var: Hur var det tänkt att det skulle fungera?
            </seg>
          </u>
          <note type="speaker" xml:id="i-277d4171aeac9213-0">
            Anf. 57 Finansminister ANDERS BORG (M):
          </note>
          <u who="unknown" xml:id="i-597cf3873404287d-7">
            <seg xml:id="i-373bedd67e67ed39-0">
              Herr talman! Monica Green har två påståenden. Det ena är att
              det har gått bedrövligt i Sverige och att människor har fått det
              sämre. Det andra är att klyftorna har ökat.
            </seg>
            <seg xml:id="i-3a01cd1509032808-0">
              Bedrövligt är det alltså när en sjuksköterska får 15 procents
              ökning av den disponibla inkomsten tre gånger så mycket som under
              perioden innan och när vi har reallöneökningar på 8 procent under
              den värsta krisen sedan depressionen. Det är två gånger så mycket
              som Tyskland och tre gånger så mycket som Danmark. Då är utvecklingen
              i Sverige bedrövlig. Vilka ord har Socialdemokraterna kvar för
              att beskriva vad andra länder nu går igenom?
            </seg>
            <seg xml:id="i-fcd95bb1d6109e34-0">
              Det andra gäller klyftorna. Under den här perioden har låg- och
              medelinkomsttagare fått 14 procent högre disponibel inkomst, och
              höginkomsttagare har fått 11 procent högre. Det låter mycket med
              11 procent för höginkomsttagarna, men 20022006 fick de 30 procents
              ökning 30 procents ökning! Det är ingen nyhet. Vi vet att det
              var under den socialdemokratiska tiden klyftorna ökade i rekordtakt
              i Sverige. Det var då Gini-koefficienten i Sverige steg snabbare
              än i något annat jämförbart land. Det är nu IMF använder Sverige
              och Brasilien som exempel på länder som kan hantera krisen utan
              växande klyftor. Det är det som är skillnaden: Arbetslinjen ger
              en förutsättning för människor att vara en del av vårt samhällsliv.
            </seg>
            <seg xml:id="i-b7aa844bfdfed301-0">
              Vi vet hur det ser ut på arbetsmarknaden arbetslösheten i Sverige
              har ökat mindre än i många andra europeiska länder. Arbetskraften
              har ökat snabbare, sysselsättningen har utvecklats bättre och
              långtidsarbetslösheten är den lägsta. Det är sanningen om den
              svenska arbetsmarknaden. Det socialdemokratiska försöket att delegitimera
              den svenska modellen, att försöka göra Sverige till ett bedrövligt
              land, har inte med verkligheten att göra.
            </seg>
            <seg xml:id="i-25572c27a3db9dbe-0">
              Alla utvärderingar pekar också i samma riktning Riksbanken, Konjunkturinstitutet,
              OECD, Finanspolitiska rådet, IMF landar alla i slutsatsen att
              sysselsättningen stiger när man för en politik som samlat leder
              till ett ökat arbetsutbud, samlat stöttar dem som har svagast
              ställning på arbetsmarknaden och samlat förbättrar företagsklimatet.
              Då klarar man högre reallöner, och det är då man får den bästa
              reallöneutvecklingen i Europa.
            </seg>
            <seg xml:id="i-f28060f4261fb969-0">
              Det måste dock Patrik Björck börja förklara som en låglönepolitik.
              Jag bara undrar hur han beskriver situationen i det socialdemokratiska
              Danmark. Vad för de för politik om de högsta löneökningarna i
              Europa är låglönepolitik? Jag bara undrar. Men det kanske är därför
              de också gör en uppstramning av a-kassan; det kanske är den logik
              Patrik Björck behöver åka och förklara för dem nere i Danmark.
            </seg>
            <seg xml:id="i-906572685cf7a082-0">
              Det som gör mig bekymrad är dock när jag blickar ut över vårt
              fina land och de utmaningar vi står inför och det socialdemokratiska
              svaret kommer.
            </seg>
            <seg xml:id="i-4680feb1101a54c1-0">
              Nu har vi en globalisering. Vi är i globaliseringens barndom.
              Trycket på oss och jobben här när Kina och andra länder utvecklar
              allt bättre produkter avtar inte, utan det kommer att tillta.
              Kravet på oss att klara omställningen ökar. Befolkningen åldras,
              vi vill ha bättre sjukvård, bättre barnomsorg och bättre äldreomsorg,
              och då kommer Socialdemokraternas recept, den här unikt märkliga
              kombinationen med en massiv skattechock på jobben. Ni föreslår
              ju inte höjd fastighetsskatt, höjd matmoms, höjd skatt på bensin
              eller något sådant som man tvingas göra i andra länder. Ni föreslår
              höjda arbetsgivaravgifter för unga, höjd restaurangmoms och höjd
              bolagsskatt. Att ni sedan också ska höja lastbilsskatten och bensinskatten
              tillsammans med Miljöpartiet har vi förstått. Det kommer att göra
              paketet samlat. Det innebär att det kommer att bli dyrare att
              anställa och att vi får en svagare efterfrågan. Det blir en perfekt
              mix av ologisk politik.
            </seg>
          </u>
          <note type="speaker" xml:id="i-08a0cdd5190a145b-0">
            Anf. 58 MONICA GREEN (S):
          </note>
          <u who="monica_green_e58cbb" xml:id="i-0cdb4b638d3d5378-0">
            <seg xml:id="i-794e1ba4b5fa8c13-0">
              Herr talman! Retoriken håller inte, Anders Borg. Det är väldigt
              kul för dig att stå här och säga samma sak vecka efter vecka,
              men i praktiken fungerar det inte. Jobben har inte strömmat till.
              Vi har en massarbetslöshet i det här landet. Vi har en arbetslöshet
              på över 8 procent. Er politik har inte fungerat. Det har inte
              fungerat att subventionera krogarna. Det har inte fungerat att
              subventionera arbetsgivaravgiften för unga. Det har inte gett
              ett enda nytt jobb. Och om politiken inte fungerar borde man kanske
              vara beredd att fundera på hur man ska göra för att hjälpa människor
              att få ett arbete.
            </seg>
            <seg xml:id="i-22c5842b73ca8b70-0">
              Ni påstår att ni har en jobblinje, men i själva verket har ni
              en linje som bara gör att människor ska rusa omkring och söka
              de jobb som inte finns. Den här så kallade jobblinjen gör att
              människor ska söka, söka och söka jobb, för annars mister de sin
              försäkring . Det är en försäkring vi har för våra arbetslösa.
              Söker de inte tillräckligt många jobb mister de den. Det är er
              så kallade jobblinje. Den har inte lett till fler jobb.
            </seg>
            <seg xml:id="i-3e3a701e016c6103-0">
              Nu kommer Anders Borg dragandes med sin skattechock eftersom
              han har testat den på någon testgrupp och kommit fram till att
              det är så bra att säga det, för då vinner han säkert några väljare
              till. Men hans egen infrastrukturminister ska beskatta pensionärernas
              bilresor till landet på helgerna. Så ska hon göra. Hon ska inte
              beskatta de tunga lastbilarna som sliter ut våra vägar utan de
              hårt arbetande människorna som ska åka ut till landet på helgerna.
              Dem ska hon beskatta.
            </seg>
            <seg xml:id="i-3eaa2fdf0cce8496-0">
              Din retorik stämmer inte ett enda dugg med verkligheten, Anders
              Borg. Ni har inte fixat jobben, och matchningsproblemen kvarstår.
            </seg>
          </u>
          <note type="speaker" xml:id="i-bc98b1cddcce4918-0">
            Anf. 59 Finansminister ANDERS BORG (M):
          </note>
          <u who="unknown" xml:id="i-597cf3873404287d-8">
            <seg xml:id="i-69bd9dc79bbe8d6f-0">
              Herr talman! Sverige är ett bra land. Den svenska modellen är
              stark. Vi kombinerar sammanhållning med utvecklingskraft. Vi kombinerar
              sammanhållning med konkurrenskraft. Vi bygger full sysselsättning
              i ett inkluderande samhälle. Det är därför vi har kunnat se att
              sjuksköterskan nu har en 15 procent högre disponibel inkomst.
              Det är därför Sverige har de bästa reallöneökningarna under perioden
              20062014. Det är två gånger högre än i Tyskland och tre gånger
              högre än i Danmark. Det är ett bra resultat av en konkurrenskraftig
              samhällsmodell som både värnar människor och har dynamik och konkurrenskraft.
            </seg>
            <seg xml:id="i-3ea574eaf7e12424-0">
              Det bygger på att vi har fört en samlad politik där det ska löna
              sig att arbeta, där det ska finnas en vilja att anställa och där
              vi ska ha konkurrenskraftiga företag som gör att vi kan möta globaliseringen
              och en åldrande befolkning på ett offensivt sätt.
            </seg>
            <seg xml:id="i-5d7d631d11ebfa37-0">
              Vad är alternativet? Vi kan inte backa tillbaka till bidragspolitiken.
              Låt oss förstå vad det skulle innebära. Om vi driver ut människor
              från arbetsmarknaden har vi inte pengar till välfärd. Då kan vi
              inte prioritera välfärdens kärna i barnomsorg, skola och äldreomsorg,
              utan då får vi ta skatter till växande bidrag, förtidspensioneringar
              och utanförskap.
            </seg>
            <seg xml:id="i-c56864c8a0e22809-0">
              Med en politik som belastar företagen och jobben försämras konkurrenskraften.
              Då blir priset för globaliseringen och konkurrensen i världen
              tyngre för Sverige, och det är då vi får tillbaka de ökande klyftorna,
              vilket vi upplevde 19952006 när Sverige stack ut därför att utanförskapet
              rev sönder sammanhållningen. Låt oss vara medvetna om vilka risker
              vi tar med vårt fina land om vi går tillbaka till bidragspolitiken.
            </seg>
          </u>
          <note xml:id="i-98ea8cf0a95e4a7d-1">
            Överläggningen var härmed avslutad.
          </note>
          <note xml:id="i-a447d61dc71cb830-0">
            15 § Svar på interpellation 2012/13:447 om EU:s hot om strafftullar
            mot kinesiska solpaneler
          </note>
          <note type="speaker" xml:id="i-7304e927573449dd-0">
            Anf. 60 Statsrådet EWA BJÖRLING (M):
          </note>
          <u who="unknown" xml:id="i-597cf3873404287d-9">
            <seg xml:id="i-10e8c7a84a1e98de-0">
              Herr talman! Carl B Hamilton har frågat mig vad jag har gjort
              i frågan om EU:s hot om skyddstullar mot kinesiska solpaneler
              samt vad jag avser att göra framdeles för egen del och i samarbete
              med andra EU-länder. Carl B Hamilton har även frågat mig hur jag
              ser på riskerna för kinesiska motåtgärder, deras effekter och
              sannolika WTO-processer.
            </seg>
            <seg xml:id="i-164422854936a756-0">
              Låt mig börja med att säga att det har kommit en del nyheter
              under eftermiddagen i dag, men på grund av formalia ska jag ändå
              läsa mitt svar. Jag får återkomma i replikerna med senaste nytt.
            </seg>
            <seg xml:id="i-d18881d2104e7bf5-0">
              Regeringen står fast vid den vedertagna svenska frihandelslinjen.
              Som en del av denna frihandelslinje ser jag antidumpningsåtgärder,
              liksom de EU-kommissionen nu föreslagit, som en form av protektionism.
              Sverige är det EU-land som är i särklass mest kritiskt mot EU:s
              användande av handelspolitiska skyddsåtgärder. Som en följd av
              detta är Sverige, med gott stöd i riksdagen, det land som oftast
              motsätter sig EU-kommissionens förslag på nya åtgärder.
            </seg>
            <seg xml:id="i-88b2f80e8418a7c5-0">
              Mitt arbete mot handelspolitiska skyddsåtgärder vilar på två
              ben. För det första granskar vi noggrant och kritiskt varje enskilt
              förslag som kommissionen lägger fram. För det andra bedriver vi,
              tillsammans med likasinnade länder i EU, ett arbete för att EU
              ska modernisera sitt regelverk för handelspolitiska skyddsåtgärder
              och ta större hänsyn till intresset hos importörer, användare
              och konsumenter. I detta arbete driver vi även att EU:s regelverk
              ska ta hänsyn till vikten av att EU:s industri ska kunna ingå
              i globala värdekedjor och därmed öka sin konkurrenskraft. Det
              är dock ingen hemlighet att EU:s medlemsstater är starkt splittrade
              i frågan och att många andra EU-länder gärna ser ett ökat användande
              av skyddsåtgärder.
            </seg>
            <seg xml:id="i-3c7e96ef7c79fe62-0">
              Vad gäller specifikt de nu föreslagna åtgärderna mot kinesiska
              solpaneler är detta ett fall som regeringen ägnat extra uppmärksamhet,
              givet de stora värden som kan drabbas. Regeringen motsatte sig
              att undersökningen inleddes och bad samtidigt EU-kommissionen
              att särskilt beakta åtgärdernas effekter på EU:s klimatpolitik.
              Regeringen motsatte sig även beslutet att registrera importen
              av solpaneler, vilket är ett administrativt förfarande som gör
              det möjligt att i ett senare skede ta ut tull retroaktivt. Regeringen
              har nyligen motsatt sig kommissionens förslag om provisoriska
              åtgärder.
            </seg>
            <seg xml:id="i-6e7356bea4a0a2db-0">
              Det stämmer, som Carl B Hamilton påpekar, att våra argument varit
              tekniska och juridiska till sin natur. Det är enligt min erfarenhet
              dessa argument som i dessa förberedande led har störst möjlighet
              att påverka de tjänstemän i kommissionen som genomför utredningar.
              De grundläggande och viktigare argumenten om frihandel, klimat
              och våra ekonomiska förbindelser med Kina har tyvärr ingen självklar
              plats i det tekniska regelverket och lämpar sig därför bäst för
              den politiska diskussionen som förs i ministerrådet. I denna diskussion
              avser regeringen att fortsatt aktivt, tillsammans med likasinnade
              länder, argumentera mot åtgärder.
            </seg>
            <seg xml:id="i-6093508d677e45ad-0">
              Jag har nyligen nåtts av den goda nyheten att en stor majoritet
              av EU:s medlemsstater motsatt sig kommissionens förslag om provisoriska
              åtgärder. Även om kommissionen själv beslutar om provisoriska
              åtgärder bådar detta resultat gott för den fortsatta diskussionen.
            </seg>
            <seg xml:id="i-b564a9a5be5d7a14-0">
              Avslutningsvis vill jag säga några ord om riskerna för kinesiska
              motåtgärder och sannolika WTO-processer. Åtgärder mot den kinesiska
              solpanelsindustrin kommer att drabba EU:s export till Kina alldeles
              oavsett om Kina vidtar några motåtgärder eller inte. Detta följer
              av att EU:s industri redan i dag är intimt sammankopplad med den
              kinesiska och levererar både maskiner och insatsvaror till Kina.
              Minskad export av solpaneler från Kina till EU innebär därför
              minskad export av insatsvaror från EU till Kina. Det är en naturlig
              konsekvens av den globala värdekedja som solpanelstillverkning
              utgör.
            </seg>
            <seg xml:id="i-e0790d04d79da5da-0">
              Däremot bedömer jag inte risken för aktiva kinesiska motåtgärder
              som överhängande.
            </seg>
            <seg xml:id="i-0acbba3d57e01f95-0">
              Kina är redan i dag målet för nästan hälften av EU:s skyddsåtgärder
              och har trots det ett relativt begränsat antal åtgärder mot EU.
              EU:s användande av handelspolitiska skyddsåtgärder i sig riskerar
              dock generellt att ha en spridningseffekt till andra länder.
            </seg>
            <seg xml:id="i-d566911ed3d17b13-0">
              Vad gäller andra WTO-processer har Kina aktivt, och med stor
              framgång, ifrågasatt EU:s antidumpningsåtgärder i WTO:s tvistlösningsorgan.
              Kina har nu även valt att ifrågasätta det som man uppfattar som
              diskriminerande element i vissa EU-länders subventioner till solenergiutbyggnaden.
              Även om det är olyckligt att EU befinns bryta mot sina WTO-åtaganden
              i vissa fall har dessa tvister bidragit till att utveckla EU:s
              egna regelverk i en frihandelsvänlig riktning, vilket är någonting
              som jag välkomnar.
            </seg>
          </u>
          <note type="speaker" xml:id="i-a356235f1df294bd-0">
            Anf. 61 CARL B HAMILTON (FP):
          </note>
          <u who="carl_b_hamilton_f30000" xml:id="i-72c28f470e3d0d74-0">
            <seg xml:id="i-e738a416f8e259bb-0">
              Herr talman! Jag vill tacka Ewa Björling för ett utförligt svar
              och för att hon under sin tid som handelsminister så väl har hävdat
              den svenska frihandelslinjen.
            </seg>
            <seg xml:id="i-38fbf4ea93a8c922-0">
              Fallet med de här kinesiska solpanelerna kan ju låta lite bagatellartat,
              men det är faktiskt ett viktigt fall. Det gäller naturligtvis
              rätt mycket pengar, men det visar också globaliseringens mekanismer
              och effekter och hur handelspolitiken i vissa fall kan bli helt
              stollig när den kommer i kollision med inhemska mål och den förda
              politiken. Vi har ett stort problemområde redan i dag där det
              finns motstridigheter mellan miljöintressen och handelspolitiska
              intressen. Vi kan eventuellt återkomma till det.
            </seg>
            <seg xml:id="i-9abd7844138469a5-0">
              Det här stora prisfallet på solel med uppåt 7080 procent är fantastiskt
              ur klimatsynpunkt och även ur energisynpunkt och helt rätt med
              tanke på EU:s klimat- och energimål. Där har vi den delen av EU
              och EU-politiken. Sedan har vi den andra delen som vi nu diskuterar
              där man har förberett åtgärder som står helt i konflikt med EU:s
              målsättningar på EU 2020-området när det gäller klimat och energi.
            </seg>
            <seg xml:id="i-4b8894430953d64a-0">
              De här solpanelerna till låga priser som man skulle få vid frihandel
              gör rätt mycket av de här subventionerna som framför allt finns
              i Tyskland överflödiga, och det blir naturligtvis också en utmaning
              för certifikatsystemen som också kan bli överflödiga. Man ska
              vara medveten om att ligger man kvar med de här stödsystemen är
              det naturligtvis ett utmärkt skäl för till exempel kineser att
              klaga på EU hos WTO. Det är viktigt för framtiden att bättre binda
              ihop handelspolitiken med andra politikområden.
            </seg>
            <seg xml:id="i-360dce6f1bea0900-0">
              Sedan är det så, precis som Ewa Björling sade, att den här typen
              av överväganden passar längre fram i beslutsprocessen när politikerna
              och ministerrådet sammanträder och inte kanske just nu. Där kommer
              också frågorna upp om den övergripande relationen mellan EU och
              Kina. Det finns många aspekter på den.
            </seg>
            <seg xml:id="i-4874daac085706d8-0">
              Det som också är intressant med det här fallet är att det inte
              skyddar jobb. Visserligen kanske det skyddar jobb i produktionen
              av solpaneler i Tyskland och några andra länder, men eftersom
              till exempel installation och service av solpaneler ger tre eller
              kanske fyra gånger så många jobb innebär det att om man minskar
              antalet paneler, varifrån de än kommer, blir ännu fler människor
              arbetslösa. Det är paradoxalt men intressant att det faktiskt
              blir färre jobb i EU om man skulle införa de här handelspolitiska
              restriktionerna.
            </seg>
            <seg xml:id="i-aa681fecaa1a3e56-0">
              Det är också intressant att om EU skulle införa detta skulle,
              vilket redan har skett beträffande USA, en del av produktionen
              flytta över till andra asiatiska länder, till exempel Taiwan och
              Malaysia. Man sprider då produktionen till andra länder som exporterar
              till EU och som inte ligger under handelsrestriktioner. Det har
              vi sett på tekoområdet. Det senaste exemplet är intressant, därför
              att kineserna tycker att kinesiska löner har blivit för höga och
              lägger sin skoproduktion i Etiopien. Produktionen sprids alltså
              på olika sätt. Vi får återkomma till det.
            </seg>
            <seg xml:id="i-c0b778671ea80fe9-0">
              Slutsatsen av det här är att i slutändan kanske det bara blir
              kostnader, och man skyddar varken jobb eller hindrar icke-europeiska
              solpaneler från att komma till Europa.
            </seg>
          </u>
          <note type="speaker" xml:id="i-8362785ae8d344d1-0">
            Anf. 62 Statsrådet EWA BJÖRLING (M):
          </note>
          <u who="unknown" xml:id="i-597cf3873404287d-10">
            <seg xml:id="i-e085116af3140682-0">
              Herr talman! Som jag inledde med att säga har en hel del nytt
              hänt i frågan. Så sent som kl. 15.30 i dag hade man en presskonferens
              i Bryssel med handelskommissionären De Gucht, som gick ut och
              sade att man nu inför dessa skyddstullar provisoriskt i ett första
              steg fram till den 5 augusti i år med en höjning på 11,8 procent.
              Därefter kommer ytterligare en höjning på 47,6 procent under en
              sexmånadersperiod, och sedan ska ytterligare beslut tas i rådet.
            </seg>
            <seg xml:id="i-601d9b40684c1a02-0">
              Man kan säga att detta är något preliminärt som bara gäller en
              kortare period. Troligen, om majoriteten liknar den som finns
              i dag, kommer detta att försvinna. Men jag tycker att skadan redan
              är skedd, därför att vad det här egentligen handlar om är att
              kommissionen går rakt emot en majoritet av EU:s länder som faktiskt
              inte vill införa dessa skyddstullar. Det var endast ett fåtal
              länder som röstade ja till detta och några som avstod. En stor
              majoritet var emot.
            </seg>
            <seg xml:id="i-30e4f3a8c9ad5bc7-0">
              Dessutom ska jag säga att det skadar inte bara klimatet, utan
              vi har också en stor industri i EU i dag med över 200 000 anställda
              som arbetar med att utveckla, montera och underhålla solpaneler
              i EU. Det är alltså inte i första hand Kinas industri vi förstör,
              utan det är vår egen europeiska industri som drabbas. Därför tycker
              jag att det är högst upprörande att kommissionen nu fattar det
              här beslutet och säger som man gör i dag. Det verkar som att man
              varken lyssnar på EU:s medlemsstater eller på industrin. Det är
              fortfarande en stor majoritet av dem som i dag sysslar med solpaneler
              i EU som inte heller vill se detta.
            </seg>
            <seg xml:id="i-88cbd3b0183ad67d-0">
              En snabb parallell kan man dra till ytterligare skyddstullsdiskussioner
              som vi har haft tidigare. För några veckor sedan handlade det
              om telekomindustrin. Man har från industrins sida tydligt motsatt
              sig att ens undersöka om skyddstullar ska införas. Även där är
              kommissionen ute på en helt egen beslutsbana som skiljer sig från
              vad medlemsstaterna säger.
            </seg>
            <seg xml:id="i-bd0b9736f9fc02fd-0">
              Det här är en obehaglig utveckling, och det är också otäckt att
              man inte ser hur viktigt det är med globala värdekedjor i dag.
              För att ta ett exempel är ungefär 30 procent av den export som
              bedrivs från Sverige och ut i världen i dag helt beroende av import
              från andra länder, i första hand länder utanför EU. Till syvende
              och sist handlar det om risken för förlorade jobb inom Europeiska
              unionen och att vi sänker eller försvagar vår handel med omvärlden,
              vilket är precis tvärtemot vad EU behöver och, ska jag säga, även
              tvärtemot vad Kina behöver. Hela världen har befunnit sig i en
              ekonomisk recession, och det här är absolut ingenting som gagnar
              världshandeln, tvärtom.
            </seg>
            <seg xml:id="i-0adf110c95826ed4-0">
              Ovanpå detta ser vi att när det gäller det som EU inför som anmäls
              till WTO av Kina får vi oftast backa tillbaka. Det tycker jag
              är pinsamt för Europeiska unionen.
            </seg>
          </u>
          <note type="speaker" xml:id="i-6277d1f09390c350-0">
            Anf. 63 CARL B HAMILTON (FP):
          </note>
          <u who="carl_b_hamilton_f30000" xml:id="i-72c28f470e3d0d74-1">
            <seg xml:id="i-dffc1a88f76183f6-0">
              Herr talman! Som jag sade inledningsvis tycker jag att det här
              är intressant, för det visar att den här gamla protektionistiska
              modellen där man smäller upp tullmurar runt ett land och sedan
              hoppas på att rädda jobb och vinster i företag inte fungerar.
              Det är precis som Ewa Björling säger att de här solpanelerna som
              kommer till EU har komponenter som tillverkades i EU innan de
              skickades till Kina för att sedan skickas tillbaka till Europa.
            </seg>
            <seg xml:id="i-65a712866bfb2d38-0">
              Det kan också finnas komponenter i de produkter som kommer från
              Kina som har sitt ursprung i Taiwan, Malaysia eller Japan. Det
              innebär att vi i det fallet inte på förhand vet om ursprunget
              är tillräckligt mycket kinesiskt för att man ska kunna lägga en
              tull på det. Man kanske inte kan fastställa ursprunget till produkterna,
              och då faller det hela av det skälet. Det är en illustration av
              hur de globala värdekedjorna gör att den gamla tidens protektionism,
              som skulle ha kunnat användas mot Kina, utvecklad i dag drabbar
              Europa kanske mer än Kina. Det är viktigt att komma ihåg.
            </seg>
            <seg xml:id="i-2a796ac5bc15ee99-0">
              Sedan har vi nyheten som jag fick reda på alldeles nyss. Det
              kommer att leda till, såvitt jag förstår, att man har två månader
              med 11 procents tull, och sedan kan den gå upp till 47. Ministerrådet
              sammanträder i december för att slutligen avgöra frågan, så det
              är kanske den tidpunkten vi ska sikta på. Fram till dess får vi
              anta att det blir ett väldigt race att under de första två månaderna
              få in så mycket produkter som möjligt i Europa till 11 procents
              tull. Därefter är det väl stopp ett tag på grund av mättnad.
            </seg>
            <seg xml:id="i-1c9de70638b8dd49-0">
              En annan fråga är huruvida den kinesiska regeringen faktiskt
              har sådan kontroll över sina exportörer att den kan hantera situationen
              med ganska korta frister. Jag antar att kommissionen i detta fall
              vill uppmuntra den kinesiska regeringen att se till att deras
              exportörer sätter så höga priser att man inte behöver lägga på
              en tull, utan det ska komma ändå, så att säga. Jag är inte så
              säker på att den kinesiska regeringen faktiskt behärskar det.
            </seg>
            <seg xml:id="i-a6a8410adb1570df-0">
              Om vi ser lite längre fram i tiden, till december, som trots
              allt är en avgörande tidpunkt, vore det intressant att höra hur
              ministern bedömer prognosen och uppmarschen för det mötet, hur
              de olika regeringarna kommer att agera. Om det redan från början
              framstår som att förslaget kommer att falla i december kommer
              det att påverka både exportörer och producenter i närtid. Det
              vore intressant att höra hur ministern tror att detta kommer att
              sluta.
            </seg>
            <seg xml:id="i-28643245a298e128-0">
              Är det så att Sverige skulle vilja ha en förhandlad uppgörelse,
              eller skulle vi hellre vilja eliminera tanken, planerna, på tullar
              helt och hållet? Är det den valsituationen vi står inför?
            </seg>
          </u>
          <note type="speaker" xml:id="i-bf90dfc369a7d974-0">
            Anf. 64 Statsrådet EWA BJÖRLING (M):
          </note>
          <u who="unknown" xml:id="i-597cf3873404287d-11">
            <seg xml:id="i-9e77c7246ad8a101-0">
              Herr talman! Formellt är det i dag så att kommissionen ensam
              beslutar om provisoriska åtgärder, det vill säga det som nu sker,
              som nu är föreslaget. Det finns möjlighet för rådet att ändra
              kommissionens beslut i december om en kvalificerad majoritet av
              medlemsländerna stöder det. I dag gäller egentligen enkel majoritet,
              men när förslaget om Trade Omnibus träder i kraft kommer det att
              bli kvalificerad majoritet. Det är en anpassning av handelspolitiska
              rättsakter till Lissabonfördraget. Då gäller kvalificerad majoritet
              även för slutliga åtgärder.
            </seg>
            <seg xml:id="i-3a933ba4ed00b13e-0">
              Min förhoppning är att handelskommissionär De Gucht tar till
              sig medlemsstaternas kritik av förslaget och ändrar sig. Som det
              ser ut i dag är det en majoritet emot jag tror till och med en
              kvalificerad majoritet, men där är vi inte ännu. Det återstår
              att se hur det blir i december.
            </seg>
            <seg xml:id="i-4dbcbc70831e15ba-0">
              Det är oroväckande att man går ut med detta samtidigt som det
              pågår en utredning om kinesiska subventioner till export. Den
              utredningen är inte färdig, och ändå väljer De Gucht att redan
              nu gå ut med dessa provisoriska åtgärder. Utredningen kommer att
              vara färdig först i sommar. Det man nu har gjort är en antidumpningsundersökning,
              och det enda man kommit fram till i den undersökningen är att
              vissa kinesiska tillverkare säljer till lägre pris än en enstaka
              tillverkare i Bangalore i Indien, nämligen Tata Industries. Det
              är det man menar med dumpning. Jag tycker att kommissionen borde
              ha väntat tills utredningen om subventionen var klar. Skulle det
              visa sig att Kina använder sig av stora och skadliga subventioner
              är det någonting som vi då bör förhandla med Kina om.
            </seg>
            <seg xml:id="i-9602d45f1c5e121a-0">
              Man kan se ytterligare paralleller i detta. Vill man gå vägen
              med att hota med skyddsåtgärder, vill man skapa en negativ spiral
              för handel, vilket det troligtvis kommer att sluta i om det fortsätter
              på den inslagna vägen, eller vill man försöka nå samförstånd genom
              dialog? När vi tittar på statsstödda exportkrediter, som ju är
              ett generellt problem med Kina, inte minst för stora företag och
              särskilt inom telekomindustrin, ser vi att USA väljer vägen att
              föra en dialog med Kina samtidigt som de diskuterar innovationer;
              båda områdena är mycket viktiga. Den vägen tycker jag att också
              EU skulle välja. Jag tror att den är mer framgångsrik än att ägna
              sig åt att försöka isolera och stänga ute.
            </seg>
            <seg xml:id="i-41c42ce8bf067d68-0">
              Som jag sade i min inledning är vi mer än någonsin beroende av
              globala värdekedjor. Det är ett steg i vår internationalisering,
              vilket vi måste inse och agera därefter. Då handlar det inte om
              att stänga utan om att föra en bra dialog och se till att vi får
              konkurrensneutralitet mellan oss. Det är den vägen jag ser att
              vi ska gå, inte tvärtom som just nu sker. Jag tycker att det är
              mycket oroande.
            </seg>
          </u>
          <note type="speaker" xml:id="i-3374797bb3337d6d-0">
            Anf. 65 CARL B HAMILTON (FP):
          </note>
          <u who="carl_b_hamilton_f30000" xml:id="i-72c28f470e3d0d74-2">
            <seg xml:id="i-f9e1a34ea524725b-0">
              Herr talman! Jag har två frågor i detta mitt sista inlägg. Övervägandena
              och diskussionerna som kommer att ske under hösten kan ha en ganska
              viktig och prejudicerande betydelse. Det vi ser, tycker jag, är
              att medlemsländerna med stor majoritet sagt att nej, det agerandet
              gentemot Kina är inte acceptabelt, utan vi vill ha något annat.
              Riktigt vad detta annat är vet vi inte ännu. I spetsen går Tyskland,
              som ju härbärgerar de flesta producenterna, vilket är värt att
              lägga märke till, men även Storbritannien.
            </seg>
            <seg xml:id="i-b4c31bdd19d48107-0">
              För Tysklands del förefaller motivet vara de allmänna ekonomiska
              eller politiska relationerna med Kina. Kina är ett stort land,
              och man vill ha goda relationer. Jag antar att det kan spela roll
              också för andra länder. Kan det peka fram mot att man kommer att
              bli mycket mer försiktig i agerandet gentemot Kina på handelspolitikens
              område och att man inte enbart tittar på det exakta handelspolitiska
              regelverket?
            </seg>
            <seg xml:id="i-5e809283eb71ee6a-0">
              I vilken utsträckning kommer de frågor som jag tycker är oerhört
              viktiga att komma upp i den politiska behandlingen, nämligen klimathänsynen?
              De olika delarna av kommissionen driver helt olika linjer. Den
              ena vill främja klimatsmart teknik, och den andra försöker hindra
              att den kommer in till låg kostnad. I vilken utsträckning kommer
              det att spela roll? Det blir besvärligt om Europeiska unionens
              olika delar motarbetar varandra.
            </seg>
          </u>
          <note type="speaker" xml:id="i-7a69b2e257e9afcb-0">
            Anf. 66 Statsrådet EWA BJÖRLING (M):
          </note>
          <u who="unknown" xml:id="i-597cf3873404287d-12">
            <seg xml:id="i-ff3636d04143ba0e-0">
              Herr talman! Jag vill tacka Carl B Hamilton för en viktig interpellation.
              Den är dessutom högaktuell eftersom det varit nyheter om den inom
              EU i dag.
            </seg>
            <seg xml:id="i-7e2edce9b142db73-0">
              Vad jag förstått är det en splittrad kommission när det gäller
              den här frågan. Som Carl B Hamilton mycket riktigt säger går åsikterna
              vitt isär. Det kommer inte att göra det lättare att nå våra klimatmål,
              tvärtom. Samtidigt vill man lyssna på industrin, fortfarande en
              minoritet av industrin.
            </seg>
            <seg xml:id="i-453ef14457d2a1de-0">
              Jag tycker att vi hela tiden måste ställa oss frågan vem vi är
              till för, detta oavsett om vi är politiker i Sveriges riksdag,
              sitter i Sveriges regering, i EU-parlamentet eller i kommissionen.
              Jag tycker att vi är till för människorna som lever i EU och därmed
              för människorna som driver företagen i EU. Då handlar det om att
              lyssna på dem. Det handlar om att se till att vi får en så billig,
              enkel och klimatvänlig energikälla som möjligt. Då handlar det
              naturligtvis om att fler människor ska ha tillgång till solcellspaneler,
              också i takt med att vi uppnår klimatmålet.
            </seg>
            <seg xml:id="i-e61c3938e0961e81-0">
              Det handlar om att en majoritet av våra företag fortfarande är
              öppna för Kina och vill se konkurrens från Kina. Jag är övertygad
              om att det i längden bara stimulerar oss att bli ännu bättre och
              ännu mer innovativa. Det är den vägen som jag ser att vi ska gå
              och inte tvärtom, alltså att stänga vårt Europa. Det kommer inte
              att göra det billigare och enklare för människor som lever inom
              Europeiska unionen. Tvärtom kommer det att göra att det blir sämre
              klimat. Det kommer att hota tusentals jobb inom EU. Det kommer
              också att göra det dyrare att leva klimatvänligt.
            </seg>
            <seg xml:id="i-9e2989e514c9d4d9-0">
              Jag är därför mycket orolig för den väg som vi nu ser från kommissionens
              sida. Det återstår att se vad nästa steg blir om det blir ytterligare
              tullar inom ett annat område och hur detta sedan kommer att fortsätta
              i december.
            </seg>
          </u>
          <note xml:id="i-98ea8cf0a95e4a7d-2">
            Överläggningen var härmed avslutad.
          </note>
          <note xml:id="i-578217d81ea7d41b-0">
            16 § Svar på interpellation 2012/13:425 om vård inom rehabiliteringsgarantin
          </note>
          <note type="speaker" xml:id="i-9dbdd03ba5a22032-0">
            Anf. 67 Statsrådet ULF KRISTERSSON (M):
          </note>
          <u who="unknown" xml:id="i-597cf3873404287d-13">
            <seg xml:id="i-ad24d17dc2e9d02e-0">
              Herr talman! Wiwi-Anne Johansson har frågat mig vilka åtgärder
              jag kommer att vidta för att öka mångfalden av behandlingar inom
              rehabiliteringsgarantin och om jag kommer att verka för att öka
              kvaliteten på den psykologiska behandlingen genom att införa högre
              krav på terapeuternas utbildning och kompetens genom att exempelvis
              ställa krav på legitimation.
            </seg>
            <seg xml:id="i-af607ff803c9542b-0">
              Utgångspunkten för den rehabilitering som berättigar till ersättning
              från rehabiliteringsgarantin är vetenskaplig grund och beprövad
              erfarenhet. Vad det är definieras av Statens beredning för medicinsk
              utvärdering, SBU, och av Socialstyrelsen. I Socialstyrelsens nationella
              riktlinjer för vård vid depression och ångestsyndrom från 2010
              är kognitiv beteendeterapi, alltså KBT, den terapiform som har
              högst evidensstyrka vid båda tillstånden.
            </seg>
            <seg xml:id="i-9d66d59b354367f1-0">
              Av ISF:s Inspektionen för socialförsäkringen utvärdering av rehabiliteringsgarantin
              från förra året framgår det att satsningen på KBT har förebyggt
              sjukfrånvaro. I den patientgrupp som fick KBT och inte var sjukskriven
              var sjukfrånvaron lägre än i en motsvarande grupp som inte fick
              behandling inom rehabiliteringsgarantin.
            </seg>
            <seg xml:id="i-75adb753d3c06a10-0">
              Att vissa behandlingsformer ger ersättning från rehabiliteringsgarantin
              upphäver naturligtvis inte hälso- och sjukvårdslagens allmänna
              krav på sjukvården att ge den vård som bedöms vara verkningsfull
              för den enskilda patienten.
            </seg>
            <seg xml:id="i-917dde44d61240eb-0">
              Sedan rehabiliteringsgarantin infördes 2008 har kraven på terapeuternas
              utbildning successivt ökat. Medel har årligen avsatts i rehabiliteringsgarantin
              för att landstingen bland annat ska höja behandlarnas kompetens
              ytterligare. Ambitionen är att samtliga behandlare inom ramen
              för rehabiliteringsgarantin på sikt ska vara legitimerade psykoterapeuter.
            </seg>
          </u>
          <note type="speaker" xml:id="i-1eefddb13be6eebd-0">
            Anf. 68 WIWI-ANNE JOHANSSON (V):
          </note>
          <u who="wiwi-anne_johansson_099546" xml:id="i-33b0c62031f2b858-0">
            <seg xml:id="i-50befe4dc81443be-0">
              Herr talman! Jag tackar statsrådet för svaret. Vi träffades tidigare
              i förmiddags under en hearing om de ökande sjuktalen. Den största
              delen sjuka har just psykisk ohälsa, och den psykiska ohälsan
              ökar.
            </seg>
            <seg xml:id="i-a09cf9f1890a287b-0">
              Det är märkligt att höra att det finns en modell som passar alla
              one size fits all. Jag tror inte att det är rimligt. Statsrådet
              säger att det är för att KBT är den terapiform som har högst evidensstyrka.
              Men det stämmer inte, vilket man ser om man uppdaterar sig.
            </seg>
            <seg xml:id="i-69d93240a495a0d1-0">
              I flera internationella studier, precis som i forskningsöversikten
              från det amerikanska psykologförbundet APA och deras slutsats
              förra året, har det slagits fast att etablerade psykoterapimetoder
              som psykodynamisk terapi och KBT i genomsnitt ger lika bra resultat.
            </seg>
            <seg xml:id="i-f37c20d0aa3616ae-0">
              Det är klart att en metod inte kan passa alla. Därför måste man
              kanske ha en kombination av olika metoder. Men i regeringens rehabiliteringsgaranti
              har man gjort precis tvärtom. Man försöker anpassa patienterna
              efter den metod som man har bestämt sig för är den bästa. Men
              det saknar faktiskt vetenskapligt stöd.
            </seg>
            <seg xml:id="i-0d70a43b30ea2b72-0">
              Denna idé som regeringen har fått när det gäller rehabiliteringsgarantin,
              att kognitiv beteendeterapi är den enda gångbara, är mycket speciell
              för just Sverige. I andra länder, exempelvis Finland, som utskottet
              besökte för en tid sedan, och Tyskland är rätten till psykoterapi
              lagstadgad. Där har patienten själv möjlighet att välja mellan
              olika etablerade metoder.
            </seg>
            <seg xml:id="i-c4c489e19e91387d-0">
              Det är naturligtvis som statsrådet säger, nämligen att ingen
              blir nekad någon annan form av terapi. Nej, det är det förstås
              inte. Men det ingår inte i rehabiliteringsgarantin, och då talar
              vi om helt andra resurser. Vi vet också att vårdcentralerna dimensionerar
              för vad de får betalt för inom rehabiliteringsgarantin.
            </seg>
            <seg xml:id="i-8b112675a1e8e8fe-0">
              Den är inte ens den succé som regeringen försöker ge sken av.
              Det visar sig i två helt oberoende utvärderingar dels i en från
              Karolinska Institutet, dels i en från Inspektionen för socialförsäkringen
              att satsningen på en enda terapiform inte alls har minskat sjukskrivningarna.
              Det är väl ändå i högsta grad en vetenskap och beprövad erfarenhet
              som man borde dra lärdom av och göra om?
            </seg>
            <seg xml:id="i-63343ac18f34f313-0">
              Man säger att sjukfrånvaron för den som fick KBT och inte var
              sjukskriven var lägre än i motsvarande grupp som inte fick behandling.
              Det stämmer inte heller. Läser man båda dessa rapporter framgår
              det i stället att 25 procent av dem som fick KBT avbröt denna
              behandling kort därefter. Andra alternativ fanns inte inom rehabiliteringsgarantin.
              Sjukskrivningarna ökade faktiskt bland dem som inte var sjukskrivna
              när de började. Det är en liten ökning men ändå en ökning. För
              de 30 procent som var sjukskrivna minskade sjukskrivningarna inte
              alls. Det blir inte ens kostnadseffektivt.
            </seg>
            <seg xml:id="i-2fac364cfdf02fd0-0">
              Kan inte regeringen med ny vetenskap och beprövad erfarenhet
              tänka om? Är det inte rimligt att det är en terapeut en välutbildad
              och legitimerad psykoterapeut som tillsammans med patienten kan
              avgöra vilken terapiform som bäst kan hjälpa just honom eller
              henne? Vi är ju individer, eller hur?
            </seg>
          </u>
          <note type="speaker" xml:id="i-51801bfb08a7ce86-0">
            Anf. 69 FINN BENGTSSON (M):
          </note>
          <u who="finn_bengtsson_813f74" xml:id="i-fa0aeaacab88fee5-0">
            <seg xml:id="i-e9a749901f37fcc8-0">
              Herr talman! Detta är en intressant interpellation med många
              aspekter. Jag börjar med att tacka socialförsäkringsministern
              för ett uttömmande svar om hur regeringen har agerat.
            </seg>
            <seg xml:id="i-abf18d53aac8ad27-0">
              I svaret framskymtar också vilka betydande medel som har avsatts
              för att inrikta rehabiliteringsinsatser på olika sätt till dem
              som berörs av detta för återgång i arbete.
            </seg>
            <seg xml:id="i-274447f0d8e8f3cd-0">
              Sedan 2008 när man satsade både på rehabiliteringsgarantin och
              på sjukskrivningsmiljarden har inte mindre än 3 ½ miljard kronor
              avsatts för detta ändamål. Därtill har Socialdepartementet i form
              av socialministern satt in och permanentat en så kallad psykiatrimiljard.
              Dessa saker tillsammans kommer med stor säkerhet att rikta fokus
              på det ökade ohälsotalet inom just psykiatrin.
            </seg>
            <seg xml:id="i-285917dc265e922d-0">
              Man blir då lite förvånad när man läser bland annat Vänsterpartiets
              och även Socialdemokraternas förslag till budgetsatsningar. Då
              är det mycket satsningar på rehabilitering. Men under den tid
              som Socialdemokraterna regerade lyste till exempel riktade satsningar
              på psykiatrin helt med sin frånvaro fastän ohälsotalet inom psykisk
              ohälsa då var på väg upp. Men det doldes av det allmänt höga trycket
              på sjukförsäkringarna. Man kunde inte identifiera det problem
              som vi nu så tydligt ser och som vi måste attackera på ett konstruktivt
              sätt. Jag tycker därför att det är vällovligt att man gör dessa
              insatser.
            </seg>
            <seg xml:id="i-af71607608217c0f-0">
              Rapporten från Karolinska Institutet är den enda som nämns i
              interpellationen. Då tar socialförsäkringsministern upp myndigheten
              ISF:s utvärdering. ISF har tillsammans med IFAU, Institutet för
              arbetsmarknads- och utbildningspolitisk utvärdering, konstaterat
              att just kognitiv beteendeterapi förebyggande hindrar individer
              från att hamna i sjukskrivning. Man har faktiskt kunnat konstatera
              26 procent lägre sjukfrånvaro i denna grupp. Man har även kunnat
              konstatera att mindre läkemedel konsumerades och att framför allt
              de unga som vi värnar mycket i detta sammanhang fick en mycket
              bra effekt av denna typ av insatser.
            </seg>
            <seg xml:id="i-cfbd598857a6e5d8-0">
              Det scenario vi nu ser framför oss med psykisk ohälsa handlar
              inte bara om kärnpsykiatriska tillstånd som depression och kronisk
              ångest. Det handlar också om stressutlöst psykisk ohälsa. Den
              är oerhört mycket svårare att komma åt. Framför allt finns det
              tyvärr väldigt lite belagda terapiformer som hjälper mot den typen
              av situationer, som resulterar i sjukskrivning och drabbar individer
              väldigt mycket i dag.
            </seg>
            <seg xml:id="i-968b51e26c7aac1f-0">
              Min tro är att det väldigt mycket handlar om ett förebyggande
              arbetsmiljöarbete framför allt inom kvinnodominerade yrken där
              tyvärr överrepresentationen är som störst. Riktade insatser mot
              arbetsmiljön på kvinnligt dominerade arbetsplatser skulle kanske
              vara den allra bästa lösningen innan vi kan hitta effektiva behandlingsmetoder
              även mot stressrelaterad psykisk ohälsa. Den är tyvärr inte så
              väl dokumenterad som det som kognitiv beteendeterapi framför allt
              riktar in sig på.
            </seg>
            <seg xml:id="i-565b45ed083440cd-0">
              Herr talman! Sammantaget vill jag nog ändå betona att alliansregeringen
              på ett väldigt förtjänstfullt sätt genom både förra socialförsäkringsministern
              och inte minst den nuvarande men även socialministern har tagit
              ett generalgrepp över psykiatrins dilemma. Det gäller det utanförskap
              inte minst från arbetslivet som människor så lätt hamnar i.
            </seg>
            <seg xml:id="i-faeaf8b1ec0a0c3e-0">
              Herr talman! Jag tror sammanfattningsvis att dessa insatser kommer
              att vid fortlöpande uppföljning visa sig ge ännu bättre resultat
              än vad vi har sett i dag. Det väntar vi oss redan nästa år.
            </seg>
          </u>
          <note type="speaker" xml:id="i-37789a0409bbb8d7-0">
            Anf. 70 TOMAS ENEROTH (S):
          </note>
          <u who="tomas_eneroth_940a2f" xml:id="i-f5d3437dee00f18f-0">
            <seg xml:id="i-f5b0b36ece41de0f-0">
              Herr talman! Tack för svaret, statsrådet. Jag blev lite besviken
              när jag hörde Finn Bengtsson. Det här är en fråga som rimligtvis
              inte handlar om partipolitiskt käbbel. Det borde vara så att vi
              har en gemensam inriktning på att hitta vad som är rätt behandlingsmetod
              och se till att personer har bästa möjliga stöd för att komma
              tillbaka in på arbetsmarknaden.
            </seg>
            <seg xml:id="i-ea0bd1a812801fe5-0">
              Många av oss har varit förvånade över den ensidiga betoning som
              har funnits på kognitiv beteendeterapi inom rehabiliteringsgarantin,
              inte minst med de svaga resultat som denna stora satsning har
              inneburit. Det har inneburit att erfarna och duktiga psykodynamiskt
              inriktade terapeuter har fått skola om sig för att få rätt behörighet
              för att kunna utföra KBT. Men resultaten för enskilda har inte
              varit så översvallande.
            </seg>
            <seg xml:id="i-59f08137f845f983-0">
              Ska vi lyckas få tillbaka väldigt många människor och inte minst
              kunna möta den utveckling vi har av psykisk ohälsa i arbetslivet
              måste verktygslådan innehålla väldigt många olika saker. Det är
              alldeles rätt som Finn Bengtsson säger och som statsrådet också
              säger vid flera tillfällen, att åtgärder inom arbetsmiljön och
              mot stress i arbetslivets organisation är oerhört viktiga insatser.
            </seg>
            <seg xml:id="i-94092e504ecf6a53-0">
              Det är därför olyckligt att det första alliansregeringen gjorde
              en gång i tiden var att ta bort arbetsgivarens rehabiliteringsansvar.
              Det skulle man kanske återinföra. Men vi måste framför allt se
              till att rehabiliteringsgarantin utformas på ett sådant sätt att
              man kan göra rätt insatser.
            </seg>
            <seg xml:id="i-41801cd5eea9a7cf-0">
              Det är för mig obegripligt att det i dag är så ensidigt inriktat
              på KBT som den enda behandlingsmetoden. Det talas om att den har
              högst evidensstyrka. Jag undrar om det verkligen tål en djupare
              granskning med oberoende experter även från andra länder än Sverige.
              Jag tror nämligen att erfarenhet från andra länder talar ett annat
              språk.
            </seg>
            <seg xml:id="i-4290d5df9eac7f72-0">
              I utskottet har vi uppvaktats i den här frågan av företrädare
              för andra inriktningar inom psykologin. De har påvisat goda effekter
              och goda behandlingsresultat. Det handlar ibland om att personer
              ska komma tillbaka till livet och sedan till arbetslivet. Det
              handlar om att över huvud taget komma upp efter en svår utmattningsdepression
              eller efter ett psykiskt trauma. Då måste man kanske ha lite allvarligare
              och tyngre metoder än enbart kognitiv beteendeterapi.
            </seg>
            <seg xml:id="i-1a99c453eedfb779-0">
              Vi måste ta det på allvar. Det handlar i dag om unga människor
              i 3540-årsåldern som drabbas av svåra psykiska sjukdomar. De har
              ibland en lång rehabiliteringsperiod innan de kommer tillbaka.
              Då måste det finnas adekvata behandlingsmetoder.
            </seg>
            <seg xml:id="i-ce99891cbbfaf4db-0">
              Frågan tillbaka till statsrådet blir den som Wiwi-Anne Johansson
              så förtjänstfullt redogör för: Finns det något utrymme att förändra
              upphandlingen inom rehabiliteringsgarantin så att man får en bredare
              verktygslåda och också kan använda sig av psykodynamiskt inriktad
              terapi och säkerställa att man gör insatser som är individuellt
              rätt utformade?
            </seg>
            <seg xml:id="i-1f48d5d3418ec314-0">
              Vi måste lära oss av de senaste årens problem inom rehabiliteringsgarantin.
              Det har varit trubbigt, fyrkantigt och storskaligt, men det har
              inte alltid varit träffsäkert. Vill vi få bättre resultat måste
              vi också säkerställa att det är rätt utformade insatser för de
              problem som individen har.
            </seg>
            <seg xml:id="i-c7d90478a7b0236a-0">
              Grundfrågan är: Kan man förändra upphandlingsstrukturen och se
              till att det också blir andra kompetenser som används så att vi
              når målet att fler kan komma tillbaka? Det handlar inte bara om
              att förhindra sjukskrivning, som miljarderna hittills har resulterat
              i, utan om att människor kommer tillbaka i arbete. Det måste väl
              ändå vara ett gemensamt mål?
            </seg>
          </u>
          <note type="speaker" xml:id="i-3c9b54c81478c414-0">
            Anf. 71 Statsrådet ULF KRISTERSSON (M):
          </note>
          <u who="unknown" xml:id="i-597cf3873404287d-14">
            <seg xml:id="i-6e22df92a2e5081b-0">
              Herr talman! Jag tror att man vågar säga att det är få saker
              som väcker så mycket starka känslor och så många tvärsäkra åsikter
              som diskussionen om psykisk ohälsa. Det gäller i hög grad mellan
              lekmän men också ibland mellan professionella. Det finns mycket
              bestämda åsikter om olika saker.
            </seg>
            <seg xml:id="i-56356baa43a97ee9-0">
              Den här diskussionen handlar lite om fel sak. Det är inte så
              att socialförsäkringen går in och har synpunkter på hur den medicinska
              professionen arbetar. Det är inte socialförsäkringens roll. Det
              har det aldrig varit, och jag avser inte heller att driva det
              dit.
            </seg>
            <seg xml:id="i-0cc01bc9a2ed8f0c-0">
              Om däremot ett land har valt en modell som den svenska, där socialförsäkringarna
              har sin logik, sin ordning, sina regler och sin plånbok, och den
              medicinska sjukvården har en annan logik, en annan ordning, en
              annan plånbok och ett annat beslutsfattande, måste man då och
              då ställa sig frågan: Kan vi med socialförsäkringens resurser
              på något vis påverka det som inte är sjukvårdens huvuduppdrag,
              nämligen att människor kommer tillbaka till arbete om det är möjligt?
            </seg>
            <seg xml:id="i-a3cf0abed37bd4aa-0">
              Jag har all respekt för att det sjukvården sysslar med ibland
              är helt andra och mycket mer livsavgörande saker. Att komma tillbaka
              till livet är en bra formulering. Det handlar om att överleva
              och må bättre. Socialförsäkringen handlar om att ersätta människor
              som på grund av sjukdom inte kan arbeta. I det ligger den fundamentala
              ambitionen att få tillbaka människor i arbete så fort som möjligt,
              om det är möjligt, och annars över huvud taget komma tillbaka
              i arbete.
            </seg>
            <seg xml:id="i-4933997898305239-0">
              Då prövas frågan, och det är en traditionell metod i Sverige:
              Kan vi med resurser och medel från socialförsäkringen understödja
              en utveckling där man prövar saker och ting i en annan profession
              som inte socialförsäkringen äger beslutanderätt över, för att
              därmed undersöka om man kan förbättra själva socialförsäkringen?
              Det är grundfrågan.
            </seg>
            <seg xml:id="i-8af8d78aff65624f-0">
              Det är min uppfattning att svaret på den frågan är ja. Jag är
              inte alls säker på att man ska göra det för evigt. Det kan vara
              ett smörjmedel. Man kan uppmuntra till nya insatser som sedan
              utvärderas. Jag tycker att vi gör det rätt systematiskt och helt
              utan prestige.
            </seg>
            <seg xml:id="i-b23d1cb47742b37f-0">
              Jag tar lika gärna emot kritiska rapporter som håller hög kvalitet
              som uppmuntrande rapporter. De leder oss framåt i beslutsfattandet.
              Vad bör vi systematiskt arbeta med i socialförsäkringen för att
              hjälpa människor tillbaka till arbete?
            </seg>
            <seg xml:id="i-3342c8a73a091266-0">
              Det finns en ordning för detta. Socialförsäkringen tar inte ställning
              till olika medicinska behandlingar. Det bör vi hålla oss borta
              från. Vi går strikt på de beslut och rekommendationer som andra
              myndigheter gör. Det är SBU och Socialstyrelsen vi lutar oss mot.
              Skulle de ändra ståndpunkt skulle vi inte stå kvar vid en gammal
              ståndpunkt och säga: Det är så det ska vara. Vi följer deras rekommendationer.
            </seg>
            <seg xml:id="i-4f5d6d757a6db589-0">
              Vi gör det inom ramen för den garanti som är begränsad i tid
              och som utvärderas. Det ska först ske en mycket tidig utvärdering,
              därefter en något längre utvärdering och sedan en slutlig utvärdering
              år 2014. Där är frågan helt öppen.
            </seg>
            <seg xml:id="i-8e227ca07580f697-0">
              Ska vi nöja oss med vad vi lärt oss hittills att tidiga insatser
              för människor som ännu inte är sjukskrivna kan begränsa risken
              för sjukskrivning senare?
            </seg>
            <seg xml:id="i-18717f204eae404c-0">
              Vi vet också att insatser för dem som är sjukskrivna, vilket
              väl följer internationell kunskap på andra områden, riskerar att
              förlänga sjukskrivning jämfört med om man inte gjorde insatser
              över huvud taget. Det låter märkligt, men det är inte alls konstigt
              i internationell jämförelse. Ska vi nöja oss med det, eller ska
              vi pröva andra saker? Vad säger den medicinska vetenskapen att
              vi då bör pröva? Jag är helt öppen för detta.
            </seg>
            <seg xml:id="i-ec838d11f6ecd454-0">
              Låt oss nu slutföra detta, se vilka lärdomar vi har och därefter
              pröva frågan på nytt efter 2014.
            </seg>
          </u>
          <note type="speaker" xml:id="i-3d428fb883e054ef-0">
            Anf. 72 WIWI-ANNE JOHANSSON (V):
          </note>
          <u who="wiwi-anne_johansson_099546" xml:id="i-33b0c62031f2b858-1">
            <seg xml:id="i-c9016ffa1321ac66-0">
              Herr talman! Det är klart att det inte är via socialförsäkringen
              som man helt och hållet bestämmer eller inte alls bestämmer hur
              professionen ska sköta sitt jobb. Det är självklart att det inte
              ska vara på det viset.
            </seg>
            <seg xml:id="i-85214a7ff29d7e4a-0">
              Men på ett sätt är det precis det man gör, genom att man uppmuntrar
              en viss metod, som man betalar miljarder för, när man räknar ihop
              de senaste åren. Då stöder man ju en viss form på bekostnad av
              en annan. Vi vet ju att vårdcentraler och andra vårdgivare dimensionerar
              för vad de får betalat för, det som ingår i rehabiliteringsgarantin.
            </seg>
            <seg xml:id="i-f8527814575d530d-0">
              Det skulle inte behöva bli dyrare om man gjorde på något annat
              sätt. Det visar det finska exemplet, där de har mycket bra resultat.
              Då krävs det också att det är legitimerade psykoterapeuter och
              att det är de legitimerade psykoterapeuterna som tillsammans med
              den som är sjuk och riskerar att bli sjukskriven eller redan är
              det avgör vilken metod som passar personen bäst. Men i stället
              lägger vi alla pengar i en enda korg.
            </seg>
            <seg xml:id="i-6d743fc9bf8e9317-0">
              Det är inte så att det inte finns nyare forskning. Jag försökte
              relatera till flera internationella studier. Den forskningsöversikt
              som det amerikanska psykologförbundet, APA, har gjort visar lika
              bra resultat. Då tycker jag att det är synd att man låser sig
              för en viss form. Det utesluter förstås inte att jag, om jag inte
              får detta inom rehabiliteringsgarantin, kan gå ut på staden och
              få en psykoterapeut, förutsatt att jag har råd att slänga upp
              800900 kronor, om jag inte får det inom systemets ram, och det
              är verkligen inte alla som kan göra det, om man behöver gå en
              gång i veckan.
            </seg>
            <seg xml:id="i-803d55984be22c12-0">
              Det är lite grann detta att man bara bestämmer sig för en enda
              form och betalar för just den som är lite egendomligt.
            </seg>
            <seg xml:id="i-c13042d526202a7e-0">
              Jag frågade också om legitimerade terapeuter. Då säger statsrådet:
              Jo, vi håller på att jobba på saken. Då är det jättekonstigt att
              man under åren har snabbutbildat socionomer, mentalsjuksköterskor
              och andra för att kunna bli experter på KBT. Vi har 3 0004 000
              legitimerade psykoterapeuter som skulle kunna göra jättegoda insatser,
              förutsatt att de inte måste ges i den här formen. Jag tycker att
              det är egendomligt att man låser sig på det sättet, när man kan
              ta till sig mer forskning än den vi har i Sverige.
            </seg>
            <seg xml:id="i-399a936a723f96ce-0">
              Jag förstår fortfarande inte. Vi måste ändå vilja samma sak:
              att folk ska bli friska så fort som möjligt. Då måste det vara
              professionen som avgör. Men med regeringens rehabiliteringsgaranti
              styr man in alla i en enda fålla och säger: Ni är inga individer
              utan ska alla behandlas på samma sätt. Det tycker jag är alldeles
              galet.
            </seg>
          </u>
          <note type="speaker" xml:id="i-5f7252b896f97cc5-0">
            Anf. 73 FINN BENGTSSON (M):
          </note>
          <u who="finn_bengtsson_813f74" xml:id="i-fa0aeaacab88fee5-1">
            <seg xml:id="i-35630b159c913a81-0">
              Herr talman! För att börja med den sista frågan först, frågan
              om hög kompetens, det vill säga legitimerade psykoterapeuter eller
              för den delen psykiatriker: Det är precis som Wiwi-Anne Johansson
              säger. Problemet för Wiwi-Anne Johansson är väl bara: När satte
              hennes parti tillsammans med Socialdemokraterna av resurser för
              att faktiskt se till att vi ökar legitimationsgraden för psykologer
              och psykiatriker? Detta finns bland annat som en medresurs i den
              stora rehabiliteringsgarantisatsning som görs från regeringen,
              med krav på att sjukvårdshuvudmännen följer upp och ser till att
              man har hög kompetens och legitimationskrav. Det är nog alliansregeringen
              som även där har visat på initiativkraften.
            </seg>
            <seg xml:id="i-d56df299cda16eea-0">
              Sedan beträffande verktygslådan och resonemanget om metod: Det
              är inte så det fungerar. Det fungerar så att många olika metoder
              kan användas parallellt och kan kombineras på olika sätt. Man
              är olika expertduktig på att sköta det.
            </seg>
            <seg xml:id="i-1e75abbd2b06a5e4-0">
              Jag tillhör dem som definitivt inte räknar bort vare sig kognitiv
              beteendeterapi eller interpersonell psykoterapi, som också har
              bra vetenskapligt stöd och hög evidensgrad för traditionella kärnproblem
              inom psykiatrin. Jag är inte heller negativ till psykodynamisk
              terapi så länge det sker inom ramen för en kompetens som är legitimerad.
              Det är tyvärr en bristvara.
            </seg>
            <seg xml:id="i-7d124a3c07679f3a-0">
              Det finns också de som är mycket duktiga på att hantera nya,
              moderna läkemedel. De heter psykiatriker, och de är ofta kompetenta
              att även hantera psykoterapi av kognitiv art, men tyvärr är det
              alldeles för få som kan detta med psykodynamisk terapi. Men att
              samverka med den typen av insatser är professionens utgångspunkt.
              Därför är det lite förklenande, tycker jag, att prata om vilken
              metod man ska välja, om man ska subventionera den ena eller den
              andra.
            </seg>
            <seg xml:id="i-e3bb77500afd0b03-0">
              Notera att när det gäller psykodynamisk terapi, som jag själv
              som sagt inte alls är negativ till, har ännu ingen regering ställt
              sig bakom att det ska gå ingå i det offentliga åtagandet, vare
              sig alliansregeringen nu eller den tidigare socialdemokratiska
              regeringen.
            </seg>
          </u>
          <note type="speaker" xml:id="i-0b4f7ec66c321c2e-0">
            Anf. 74 TOMAS ENEROTH (S):
          </note>
          <u who="tomas_eneroth_940a2f" xml:id="i-f5d3437dee00f18f-1">
            <seg xml:id="i-224eccd0ac42d0a1-0">
              Herr talman! Det finns väl två saker man skulle kunna bemöta
              i detta.
            </seg>
            <seg xml:id="i-6ffbc12b564f8ec9-0">
              När det gäller volym i rehabiliteringsinsatser noterar vi att
              när vi hanterade rehabiliteringsinitiativet i riksdagen kunde
              ansvarig myndighet inte ens tala om hur mycket rehabilitering
              som hade utförts. Det var väl skälet till att utskottet, gemensamt
              så småningom, gav en beställning till regeringen att återkomma
              med insatser som säkerställer att man får rehabilitering. En mycket
              stor del av de resurser som används i dag går ju åt till att kartlägga
              och identifiera men inte att utföra rehabilitering. Det är ett
              stort bekymmer, med de miljarder som har lagts på rehabiliteringsgarantin.
              Än så länge är det mycket få som kan tala om vilka effekter de
              resurserna har haft.
            </seg>
            <seg xml:id="i-ec6c8ee516cd862c-0">
              Men det är ju allmänpolitisk debatt, så den kommer vi att återkomma
              till vid många tillfällen.
            </seg>
            <seg xml:id="i-8a3b547de34d4096-0">
              Jag tolkar det så men jag kanske tolkar fel, så Ulf får väl rätta
              mig sedan att statsrådet ger en öppning för att efter den här
              perioden pröva en annan typ av upphandling, där man inte så ensidigt
              låser till enbart KBT som behandlingsmetod utan faktiskt väljer
              att dra nytta av de erfarenheter som vi har fått under den här
              perioden. De erfarenheterna torde väl ändå påvisa att det ensidiga
              valet och utpekandet av en enda metod inte är så bra. Där delar
              jag statsrådets uppfattning, för sjukförsäkringen ska inte välja
              metod för behandling, utan det ska professionen göra. Men genom
              den upphandlingsstruktur som vi har i rehabiliteringsgarantin
              har det bakvägen kommit att bli så, och det är det bekymmersamma.
            </seg>
            <seg xml:id="i-9c9bff8a8c112189-0">
              Om vi nu efter den här debatten och efter gemensamt arbete i
              utskottet kan få en ordning som gör att vi inom ramen för rehabiliteringsgarantin
              kan få en verktygslåda med flera olika metoder som erkänns för
              att människor ska få chans och stöd för att komma tillbaka till
              arbetslivet, då har vi nått framgång.
            </seg>
            <seg xml:id="i-081ad841faf404f2-0">
              Jag hoppas att Ulf Kristersson kan bekräfta att vi efter utvärdering
              av den här rehabiliteringsomgången kan se till att öppna upp för
              flera olika metoder jag tror att det kommer att vara nödvändigt
              för att fler ska kunna komma tillbaka i arbete i stället för att
              lägga resurser på en enda metod. Människor behöver olika former
              av stöd.
            </seg>
          </u>
          <note type="speaker" xml:id="i-20bc0de40830e312-0">
            Anf. 75 Statsrådet ULF KRISTERSSON (M):
          </note>
          <u who="unknown" xml:id="i-597cf3873404287d-15">
            <seg xml:id="i-2af44155c5a1faeb-0">
              Herr talman! Jag tycker att det är bra att vi nu börjar ställa
              höga, välmotiverade krav på att våra insatser ska ge resultat,
              att det är en legitim ståndpunkt att socialförsäkringen vill att
              människor kommer tillbaka i arbete så fort som möjligt det står
              inte på något sätt i strid med den vanliga hälso- och sjukvårdens
              ambitioner att människor ska bli friska och att vi nu faktiskt
              inte bara låter tiden gå.
            </seg>
            <seg xml:id="i-1e377c599fc88fb3-0">
              Jag tycker att det finns en hälsosam grundton i detta som jag
              också kände från utskottets hearing i dag, att vi i dag bryr oss
              om frågorna på ett annat sätt än vad jag tycker att vi gjort historiskt
              i Sverige, och det är bra.
            </seg>
            <seg xml:id="i-36fd92c51c5ceade-0">
              Vi behöver evidens. Hela idén med att utvärdera detta så pass
              noggrant och systematiskt är att skaffa kunskap. Det är ingen
              upphandling, utan det är stimulansmedel som används för att vi
              ska se till att de metoder som SBU och Socialstyrelsen bedömer
              som verkningsfulla ska få ökad volym, så att vi kan undersöka
              vilka resultat vi får inte mer och inte mindre. Detta sker redan
              2014.
            </seg>
            <seg xml:id="i-cfd181bee2081d9c-0">
              Återigen: Jag är helt öppen för att dra slutsatser därefter,
              att detta ska vara en stor och väsentlig del av socialförsäkringsinsatserna
              eller tvärtom att det ska kompletteras med helt andra saker. I
              detta ligger inget annat ställningstagande. Därvidlag riktar man
              sin synpunkt till fel institution: Det är inte socialförsäkringen
              som går in och leker doktor och försöker bestämma vad som ska
              hända.
            </seg>
            <seg xml:id="i-28f4e4dcd1b00cf4-0">
              I den bredare frågan vill jag säga att hela diskussionen kring
              psykisk ohälsa nu är hälsosamt stor. Det är bra att vi nu har
              en bred diskussion om psykisk ohälsa i Sverige, både därför att
              den speglar att vi har blivit så mycket bättre på att hjälpa människor
              med somatiska sjukdomar och fysiska besvär tillbaka till arbetet
              och därför att det moderna arbetslivet i dag understryker så mycket
              att det är den psykiska ohälsan som riskerar att bli den nya utslagningen
              från arbetslivet.
            </seg>
            <seg xml:id="i-b4e18813cfa1de62-0">
              Jag tycker att det är utomordentligt bra att vi visar så stort
              och brett intresse för allt detta. Men då måste vi också leta
              oss fram till metoder som tidigt gör att människor inte slås ut
              i långa sjukskrivningar, och där har vi ingen god historik.
            </seg>
            <seg xml:id="i-9045ae73ec21ca01-0">
              Där tycker jag att vi gemensamt kan säga att vi borde ägna mycket
              möda åt att samspela med den medicinska professionen för att sjukförsäkringen
              ska fylla den funktion som människor i grund och botten vill att
              den ska fylla. Den ska vara till för att människor ska få lugn
              och ro under den tid som behövs för att de ska komma tillbaka
              till arbete, men det ska inte bli en parkeringsplats för människor
              som inte får komma tillbaka över huvud taget.
            </seg>
            <seg xml:id="i-b610b29b0422709b-0">
              Låt oss avvakta till 2014. Jag kvitterar gärna en betydande öppenhet
              inför att vi kanske kommer att läsa en och annan utredning lite
              olika, men i grund och botten är vi intresserade av ny kunskap
              som hjälper människor att komma tillbaka till arbetet även om
              de inte fullt ut har blivit friska eller återställda. Det är en
              missuppfattning i den svenska sjukförsäkringen att man alltid
              först ska bli helt och hållet frisk, och därefter ska man se om
              man kan arbeta. Sjukförsäkringen syftar till att människor ska
              undvika att människor arbetar med sådant som sjukdom hindrar dem
              att göra, men det är inte någon yrkesförsäkring som garanterar
              att man alltid kommer tillbaka till jobbet. Där tycker jag också
              att vi nu börjar få lite större tydlighet.
            </seg>
          </u>
          <note type="speaker" xml:id="i-88beb95c6c8c6b01-0">
            Anf. 76 WIWI-ANNE JOHANSSON (V):
          </note>
          <u who="wiwi-anne_johansson_099546" xml:id="i-33b0c62031f2b858-2">
            <seg xml:id="i-183fcf8add0e0ade-0">
              Herr talman! Det gör ju inget om de blir friska samtidigt som
              de går tillbaka till arbetet innan de är fullt återställda, apropå
              det som statsrådet sade.
            </seg>
            <seg xml:id="i-e1853320de0ad0d8-0">
              År 2014 är snart här. Jag är glad för det i några avseenden.
              Jag är i så fall också glad om man kan utvärdera att det blir
              annorlunda, så att man inom rehabiliteringsgarantin kan anpassa
              kostymen efter människan och inte tränga in människan i en kostym
              som det bara finns en storlek på. Jag tycker att det är bra att
              detta kommer att utvärderas.
            </seg>
            <seg xml:id="i-a5131673f397f2af-0">
              Det är dock synd att det har gått så pass mycket tid. Vi brukar
              ju ofta titta på våra grannländer. Återigen tar jag Finland som
              exempel. Där har man minskat sjukfrånvaron med 30 procent med
              gott ekonomiskt resultat, men där gäller att det ska vara legitimerade
              psykoterapeuter. Det är de som tillsammans med patienten väljer
              vilken vårdform som passar just den personen.
            </seg>
            <seg xml:id="i-d58c3abfdda50c8b-0">
              Man skulle alltså kunna kika på detta lite tidigare, tycker jag.
              Det är inte att gå över ån efter vatten utan snarare att gå och
              hämta det man behöver. Jag pekar också på den stora amerikanska
              studien som det refererades till och inte bara till den utan till
              andra internationella studier.
            </seg>
            <seg xml:id="i-3a42f07ad5ce9ab4-0">
              Vi ska försöka komma i gång med utvärderingsarbetet. I morse
              sade Ulf Kristersson apropå att sjukskrivningarna på grund av
              ångest, depressioner och stress ökar att det beror på att vi har
              mycket bättre sätt att diagnostisera. Vi ökar också medicineringen.
              I det häradet är jag bekymrad.
            </seg>
          </u>
          <note type="speaker" xml:id="i-c2ad1a6dcf51ea36-0">
            Anf. 77 Statsrådet ULF KRISTERSSON (M):
          </note>
          <u who="unknown" xml:id="i-597cf3873404287d-16">
            <seg xml:id="i-ca3971e7c8f23f5d-0">
              Herr talman! Jag har uppfattat interpellantens uppfattning. Jag
              vidhåller det som jag har sagt tidigare. Jag uppfattar också en
              ibland ideologiserad syn på psykiatri, som jag på lång sikt tror
              är problematisk. Jag försökte i morse beskriva att det finns många
              skäl, både problematiska skäl och glädjande skäl, till att vi
              i dag talar mycket om psykisk ohälsa. Ett sådant skäl är att fler
              människor i dag kan få en tydlig diagnos. Det finns i dag en helt
              annan medicinsk utveckling när det gäller detta. En del tycker
              att detta är kontroversiellt. Andra välkomnar det.
            </seg>
            <seg xml:id="i-31e7ba9427cef2eb-0">
              Jag är inte medicinare och tar inte ställning i medicinska frågor.
              Jag är dock övertygad att om vi kan hjälpa människor att komma
              till sin rätt i arbetslivet är det en fundamental uppgift för
              socialförsäkringen.
            </seg>
          </u>
          <note xml:id="i-98ea8cf0a95e4a7d-3">
            Överläggningen var härmed avslutad.
          </note>
          <note xml:id="i-4222e5ad863e0cc8-0">
            17 § Svar på interpellation 2012/13:438 om rättssäkerheten inom
            sjukförsäkringen
          </note>
          <note type="speaker" xml:id="i-869b6b9583d9c150-0">
            Anf. 78 Statsrådet ULF KRISTERSSON (M):
          </note>
          <u who="unknown" next="cont" xml:id="i-82a7f4015b9f1f19-0">
            <seg xml:id="i-50daa3153f890219-0">
              Herr talman! Thomas Eneroth har frågat mig vilka åtgärder jag
              avser att vidta för att säkerställa enskildas rättssäkerhet inom
              sjukförsäkringen.
            </seg>
            <seg xml:id="i-236787e3b120a8a5-0">
              Justitieombudsmannen har i ett beslut kritiserat Försäkringskassans
              handläggning av ett antal ärenden där arbetsmetoden gruppkonsultation
              används. JO anser även att metoden i sig innebär en risk för förvaltningsrättsliga
              brister.
            </seg>
            <seg xml:id="i-dbb7e7908e3846ea-0">
              Arbetsmetoden går ut på att en handläggare föredrar ett avidentifierat
              ärende för en försäkringsmedicinsk rådgivare, en försäkringsexpert
              och ett antal kolleger i syfte att få hjälp med en frågeställning.
              I den mån det vid en gruppkonsultation framkommer nya uppgifter,
              till exempel en bedömning av den medicinska rådgivaren, ska dessa
              enligt Försäkringskassans interna riktlinjer dokumenteras skriftligt.
              JO kritiserar att detta inte alltid sker.
            </seg>
          </u>
          <note xml:id="i-b689902800fac32e-0">
            Inspektionen för socialförsäkringen, ISF, publicerade 2011 en
            rapport angående gruppkonsultationer och kunde då notera både
            fördelar och nackdelar med denna metod.
          </note>
          <u who="unknown" prev="cont" xml:id="i-5ee616dd3ecfca9d-0">
            <seg xml:id="i-1b78a778dd490791-0">
              Bristande dokumentation försvårar den enskildes insyn i ärenden
              och kan leda till att Försäkringskassan inte fullgör sin skyldighet
              att inför beslut kommunicera sådana uppgifter som legat till grund
              för beslutet. Regeringen fattar dock inte beslut om Försäkringskassans
              interna arbete eller hur man väljer att organisera sina myndighetsuppgifter.
              Inom gällande rätt är det Försäkringskassans eget ansvar.
            </seg>
            <seg xml:id="i-69b6e1b7261c8c7d-0">
              Förvaltningslagens bestämmelser om dokumentation, partsinsyn,
              kommunicering och motivering av beslut är centrala delar av rättssäkerheten,
              och det är förstås av stor betydelse att myndigheternas handläggning
              sker i enlighet med dessa regler.
            </seg>
            <seg xml:id="i-e1acaa5878635f3c-0">
              Försäkringskassan har nu också, som svar på JO:s beslut, presenterat
              ett antal åtgärder för att säkerställa att enskildas rättssäkerhet
              alltid värnas. Jag avser att i mina kontakter med myndigheten
              följa upp att de försäkrades legitima krav på insyn och delaktighet
              tillgodoses.
            </seg>
          </u>
          <note type="speaker" xml:id="i-828e81c725b47a66-0">
            Anf. 79 TOMAS ENEROTH (S):
          </note>
          <u who="tomas_eneroth_940a2f" xml:id="i-f5d3437dee00f18f-2">
            <seg xml:id="i-edad3fba958ac3ab-0">
              Herr talman! Tack, statsrådet, för svaret! Det sägs i riksdagen
              att interpellationer och interpellationsdebatter är ett ganska
              dåligt instrument och att det bara är gamla argument som tjatas
              fram och tillbaka. Det här är dock ett exempel på att en interpellation
              har effekt. Det tog inte många dagar från det att jag lämnade
              in interpellationen tills Försäkringskassan gick ut med ett pressmeddelande
              och meddelade att man nu ändrar arbetssätt. Man fogar sig i kritiken
              och kommer inte längre att använda sig av gruppkonsultationer
              på det sätt man har gjort tidigare. I den meningen har interpellationen
              onekligen haft en bra effekt.
            </seg>
            <seg xml:id="i-6ed42e3b023d7413-0">
              Det är väl, för bakom detta ligger en process med flera års arbete.
              Heder åt Ulf Björk i Umeå och flera andra och som under rättsprocessens
              gång flera gånger har fått påpeka i dialog med myndigheterna att
              man där har ett arbetssätt som inte tillgodoser grundläggande
              krav på rättssäkerhet. Den enskilde får inte reda på vilka nya
              fakta som kommit in för Försäkringskassans bedömning av arbetsförmåga,
              utan det är kanske först vid ett överklagande som den typen av
              uppgifter framkommer.
            </seg>
            <seg xml:id="i-a8a6b7a51a01120b-0">
              Justitieombudsmannen var också väldigt tydlig i kritiken. Det
              är allvarliga förvaltningsrättsliga brister i handläggningen,
              skriver JO. Försäkringsmedicinska gruppkonsultationer anses därför
              överhuvudtaget inte lämpa sig för konsultationer i enskilda ärenden.
              Det är ord och inga visor från Justitieombudsmannen när det gäller
              det arbetssätt som Försäkringskassan har haft. Det är väl bra
              att Försäkringskassan i det här fallet också ändrar sig.
            </seg>
            <seg xml:id="i-74a49e790193efe2-0">
              Min fråga var dock något bredare: Vilka åtgärder avser statsrådet
              att vidta för att säkerställa enskildas rättssäkerhet i sjukförsäkringen?
              Här kan man inte bara, som Ulf Kristersson, hänvisa till att det
              är Försäkringskassans ansvar att hantera myndigheter. Min fråga
              var lite vidare.
            </seg>
            <seg xml:id="i-51d47c91fc96a6bb-0">
              När JO säger att det ur rättssäkerhetssynpunkt inte heller är
              acceptabelt att Försäkringskassan använder en metod som allmänheten
              inte känner förtroende för tangerar hon det som är min huvudpoäng.
              Vi har sett ett sjunkande förtroende för sjukförsäkringen i flera
              år. Vi har sett ett sjunkande förtroende för sjukförsäkringens
              administration. Stefan Svallfors, forskare i Umeå, redovisar återkommande
              den svenska befolkningens förtroende för olika samhällsinstitutioner,
              och det varierar. Det stiger för stora delar av välfärdsproduktionen,
              men det sjunker för sjukförsäkringen.
            </seg>
            <seg xml:id="i-066961685c96c020-0">
              Inte minst frågor som rör den enskildes rättssäkerhet som sjukförsäkrad
              har kommit att bli omdiskuterade i allt större utsträckning. Har
              man rätt stöd under den process som pågår?
            </seg>
            <seg xml:id="i-796981b96bc4d9f1-0">
              Vi har i dag tidsgränser som stipulerar skyldigheter för den
              enskilde men inte för arbetsgivare, sjukvård eller Försäkringskassan.
            </seg>
            <seg xml:id="i-7f0c71b1d30e1db9-0">
              Vi har ett initiativ i riksdagen. Vi har ställt krav på regeringen
              att det ska säkerställas att man också får rehabilitering, så
              att inte den enskilde ska stå där och behöva kräva detta själv.
            </seg>
            <seg xml:id="i-3114a85f6203fa83-0">
              Det var nyligen i riksdagen ett förslag från regeringen om att
              man enbart ska ha två veckors överklagandetid när man är missnöjd
              med beslutet från Försäkringskassan och andra myndigheter. Tack
              och lov ändrade justitieutskottet det till att vara den tid som
              gäller i dag.
            </seg>
            <seg xml:id="i-19bd26cf022bb493-0">
              De tyckte, precis som vi i oppositionen, att det kanske inte
              är riktigt rimligt att man, när man är som mest skör, enbart ska
              ha två veckor på sig att försöka ta nya kontakter med läkare och
              ta in nya underlag och på det sättet försöka driva sitt ärende
              vidare.
            </seg>
            <seg xml:id="i-42afcf937a8991be-0">
              Man ska inte behöva ha advokater och jurister för att få rätt
              i sjukförsäkringen. Man ska inte behöva driva processer i två
              år. Det ska vara enkelt att få en rättstillämpning, och det ska
              vara ett bra stöd för den enskilde.
            </seg>
            <seg xml:id="i-a37afb4df69bda24-0">
              Mot den bakgrunden är återigen frågan till statsrådet: Avser
              statsrådet att ta några initiativ för att stärka rättssäkerheten
              för enskilda i sjukförsäkringen, eller är statsrådet nöjd med
              rättssäkerheten i sjukförsäkringen i dag?
            </seg>
          </u>
          <note type="speaker" xml:id="i-830705b561e312e0-0">
            Anf. 80 FINN BENGTSSON (M):
          </note>
          <u who="finn_bengtsson_813f74" xml:id="i-fa0aeaacab88fee5-2">
            <seg xml:id="i-4a471f6a34080d50-0">
              Herr talman! Det är en viktig frågeställning som reses i denna
              interpellation om rättssäkerheten inom sjukförsäkringen. Jag ber
              återigen att få tacka socialförsäkringsministern för ett uttömmande
              svar. Han försöker också i svaret att kommunicera gränsgången
              mellan vad som är regeringens ansvar och vad som är Försäkringskassans
              interna arbetsansvar när det gäller gällande rätt.
            </seg>
            <seg xml:id="i-655034fa8b3937db-0">
              Det är ganska tydligt att just det exempel som tas upp i den
              här interpellationen är ett ansvar för Försäkringskassan att sköta.
              Statsrådet förtydligar att man kommer att följa upp detta noga
              från departementet. Det är förtjänstfullt.
            </seg>
            <seg xml:id="i-6209d17777ec505b-0">
              Men vi kan ta den större frågan. Rättssäkerhet inom sjukförsäkringen
              vad innebär det? Ja, när Socialdemokraternas tidigare socialförsäkringsminister
              Anna Hedborg fick uppdraget att utreda den icke fungerande sjukförsäkringen
              under den senaste socialdemokratiska regeringstiden 20022006 konstaterade
              hon bland annat att den som ville bli sjukförsäkrad blev det.
            </seg>
            <seg xml:id="i-7fa5d8085152e103-0">
              Det är klart att ur det perspektivet kommer inte någon rättssäkerhetsfråga
              att resas från någon försäkrad, som själv bestämmer när man ska
              bli sjukskriven. Men om man nu försöker få den här försäkringen
              mer försäkringsmässig och därmed, så att säga riktig, enligt vad
              lagstiftarens intention har varit, där myndigheterna ska utöva
              sitt ansvar för att förmedla rätt till sjukförsäkring, är det
              klart att det sätts på större prov.
            </seg>
            <seg xml:id="i-30408f358711f1fb-0">
              Då tycker jag att det är intressant att läsa hur Försäkringskassan
              har reagerat just på Justitieombudsmannens skarpa jag håller med
              interpellanten uttalande om att det här med gruppkonsultationer
              behöver skärpas.
            </seg>
            <seg xml:id="i-86984611e285b967-0">
              Jag vet att Tomas Eneroth är en uppburen socialdemokratisk politiker.
              Men kanske är det så, vilket jag tror, att Försäkringskassan reagerade
              redan i slutet av februari på JO:s kommentar kring gruppkonsultationer.
              Man kom i maj med ett pressmeddelande och sedan ett förtydligande
              om hur man verkligen har försökt att tillmötesgå de krav som JO
              rättmätigt, kan man säga, ställer.
            </seg>
            <seg xml:id="i-d53a7aff1a462fae-0">
              Det finns dock en sak, herr talman, som jag vill fästa uppmärksamheten
              på i Tomas Eneroths interpellation. Han säger entydigt på en rad
              så här: Förutsättningarna för den enskilde att såväl förstå som
              kunna överklaga beslutet försvåras högst väsentligt.
            </seg>
            <seg xml:id="i-42d21b32c1f4752e-0">
              Han syftar då på dessa gruppkonsultationer.
            </seg>
            <seg xml:id="i-85f99680408ec6f3-0">
              Jag läser vad Dan Eliasson, generaldirektör för Försäkringskassan,
              uttrycker i motivet för att införa gruppkonsultationer och sedan
              även i den uppföljning som i dag gör att man är väldigt tydlig
              med att det inför en konsultation ska dokumenteras vad syftet
              med den är och efter konsultationen ska dokumenteras vad den resulterar
              i. Det är alltså en skärpning av just dokumentationskravet. Han
              vill betona värdet av den typen av gruppkonsultationer. Han säger
              nämligen så här:
            </seg>
            <seg xml:id="i-a792087216f3bf20-0">
              Det är viktigt att alla som får besked om till exempel sjukpenning
              förstår vad beslutet grundar sig på. Den här utvecklade metoden
              kommer ytterligare att förstärka tryggheten hos dem som ansöker
              om olika förmåner hos Försäkringskassan.
            </seg>
            <seg xml:id="i-1b585b99c65e4173-0">
              Generaldirektören för Försäkringskassan har det egna ansvaret
              att föra fram en allt rättssäkrare bedömning som inte minst bygger
              på att den försäkrade själv förstår motiv när det gäller bifall
              och framför allt de undantagsfall där det blir avslag. Då är gruppkonsultationerna
              ytterligare, när de väl är dokumenterade, ett led i att ta fram
              ett ännu bättre underlag som gör det lättare för Försäkringskassan
              att motivera inför en försäkrad varför man i vissa fall tyvärr
              inte får bifall utan avslag. På det sättet stärks rättssäkerheten.
            </seg>
          </u>
          <note type="speaker" xml:id="i-f484aad4bed6b81b-0">
            Anf. 81 Statsrådet ULF KRISTERSSON (M):
          </note>
          <u who="unknown" xml:id="i-597cf3873404287d-17">
            <seg xml:id="i-ce8743dd26cca818-0">
              Herr talman! Det vore mig främmande att ringakta min politiska
              favoritmotståndares betydelse för Försäkringskassans svar. Vi
              ska inte utesluta möjligheten att kassan hade tänkt svara på JO:s
              kritik ändå. Så brukar det nämligen gå till. Men det kan sammanfalla,
              trots allt.
            </seg>
            <seg xml:id="i-e1015449dbf4bbb9-0">
              Det är viktigt att man svarar på sådan kritik. Det brukar myndigheter
              göra. Ibland är man rätt överens om att kritiken har täckning
              och så ändrar man sig. Ibland tycker man olika. Då kan det så
              småningom landa i krav på regelförändringar. Det är inget ovanligt
              i detta.
            </seg>
            <seg xml:id="i-4400a684db9c7b64-0">
              Jag och Eneroth är helt överens om att handläggningen i alla
              myndigheter ska följa lagen och följa den anda som ligger bakom.
              Man ska kunna överblicka vilka beslut som är fattade. Och den
              enskilde som ofta sitter i en svår situation ska utan problem
              kunna värna sina rättigheter. Därom råder det ingen tvekan. Jag
              uppfattade också att JO i den korta kommentar jag hörde tyckte
              att Försäkringskassan drog korrekta slutsatser av den kritik de
              hade fått.
            </seg>
            <seg xml:id="i-8ca70823e2968e72-0">
              Sedan vidgar Tomas Eneroth hela frågeställningen. Det tycker
              jag är bra. Ibland riktas kritiken mot en myndighet. Då är det
              myndigheten som inom gällande rätt ska svara på den kritiken.
              Ibland riktar JO sin kritik mot ett regelverk som riksdag och
              regering bär ansvar för. Ett sådant tillfälle har det faktiskt
              varit när JO har pekat på att de inte tycker att det räcker att
              JO är den enda instans där enskilda kan framföra sina klagomål
              när det gäller handläggning utanför själva förvaltningsrättens
              krav på ändrade beslut.
            </seg>
            <seg xml:id="i-99b3e94e500a699c-0">
              Denna kritik har kommit vid flera tillfällen, och vi har diskuterat
              det under rätt lång tid. Som Tomas Eneroth möjligen vet tillsattes
              det den 23 maj i år, alltså bara för en vecka sedan, en ganska
              omfattande utredning som tar fasta på just detta.
            </seg>
            <seg xml:id="i-22dad3b3caf2058e-0">
              Hur ska den enskildes rätt värnas i en ganska komplicerad socialförsäkring
              där vi inte har en tradition av att vi har advokater inblandade?
              Vi har dessutom laglig skyldighet att värna den enskildes intresse
              i den rättsliga prövningen. Hur ska då klagomål, JO-anmälningar
              och interna överklaganden på Försäkringskassan förhålla sig till
              hela rättsapparaten?
            </seg>
            <seg xml:id="i-5438e034d82452cd-0">
              Allt detta förtjänar verkligen en genomlysning. Jag tycker att
              det är utomordentligt bra. Det fanns skäl till att vi tillsatte
              denna ganska rejäla utredning. Inte minst eftersom vi i Sverige
              gör rätt olika på olika områden är detta mycket bra.
            </seg>
            <seg xml:id="i-57cdadfc9646297f-0">
              Sedan vill jag bara säga att socialförsäkringen är en ganska
              omfattande verksamhet. I en värld där vi har 47 miljoner utbetalningar
              och fattar 20 miljoner individuella beslut per år finns det ett
              visst utrymme för enskilda att inte alltid tycka att Försäkringskassan
              fattar rätt beslut. Det är ingen nyhet. Det är heller ingen nyhet
              att enskilda som anser att Försäkringskassan gör fel blir upprörda
              över detta. Det är heller ingen nyhet att de ibland överklagar
              och får rätt i förvaltningsdomstol. Det är mycket bra. Ibland
              råder det till och med osäkerhet. Då överklagar man i flera instanser.
              Till slut måste Högsta förvaltningsdomstolen, det som förut hette
              Regeringsrätten, bestämma vad som är gällande rätt i nu gällande
              lagstiftning.
            </seg>
            <seg xml:id="i-84cc327ccb9fc77d-0">
              Det är utomordentligt bra. Allt detta ska värnas. Men jag tror
              inte att vi ska låtsas som att upplysta självständiga medborgare
              som värnar sina egna rättigheter alltid kommer att uppskatta när
              de får ett vänligt, korrekt och serviceinriktat beslut om ett
              avslag. Då kommer de alltid att ha synpunkter.
            </seg>
          </u>
          <note type="speaker" xml:id="i-a2f541e5748e13a8-0">
            Anf. 82 TOMAS ENEROTH (S):
          </note>
          <u who="tomas_eneroth_940a2f" xml:id="i-f5d3437dee00f18f-3">
            <seg xml:id="i-8daa0997f70d32ca-0">
              Herr talman! Tack, statsrådet, för svaret! Det är möjligt att
              jag överdriver min betydelse. Men det var faktiskt den 3 juni
              som meddelandet gick ut om att man ändrade sig och fogade sig
              till de riktlinjer som Justitieombudsmannen hade skrivit. I dag,
              den 4 juni, har vi dagens debatt.
            </seg>
            <seg xml:id="i-189b1ae93fe55364-0">
              Det är inte bara JO som påpekar den här distinktionen. Inspektionen
              för socialförsäkringen skriver: IFS uppfattar att syftet med gruppkonsultationerna
              är oklart. De ska ge handläggarna en generaliserbar kunskap, men
              den ska inte användas i individuella ärenden.
            </seg>
            <seg xml:id="i-4ae9e111be9ac19a-0">
              Man kan konstatera att även inom Försäkringskassan, bekräftar
              JO, finns det en diskussion bland omprövningshandläggarna där
              det framkommer att de gärna vill se skriftliga yttranden från
              en försäkringsmedicinsk rådgivare redan i grundbesluten. Ett av
              skälen var att man under processen har märkt att den enskilde,
              dess eventuella jurister men även de som har att fatta beslut
              känner att de inte har haft rätt underlag för att fatta rätt beslut.
              Och rättssäkerheten och dess principer bygger just på att man
              ska ha de rätta underlagen och kunna fatta rätt beslut. Det innebär
              inte lika beslut för alla, men det innebär att man har en ordentlig
              ordning för vilket underlag som ska finnas.
            </seg>
            <seg xml:id="i-f40e50bcf9ea18af-0">
              Jag är naturligtvis nöjd med att Försäkringskassan i det här
              fallet har ändrat sina rutiner. Jag är också nöjd med att utredningen
              har tillsatts den 23 maj med detta uppdrag. Inom ramen för Socialförsäkringsutredningen
              har vi vid några tillfällen försökt föra diskussioner om rättssäkerheten
              inom socialförsäkringen. Men det är inte alldeles enkelt, för
              vi har en stor arbetsbörda och väldigt mycket annat att göra.
            </seg>
            <seg xml:id="i-a4ba5993a79fde93-0">
              Jag ska möjligtvis välvilligt tolka Ulf Kristersson som att han
              ändå är beredd att gå vidare med initiativ som stärker den enskildes
              rättssäkerhet. Det tycker jag är viktigt.
            </seg>
            <seg xml:id="i-572e561d5e413879-0">
              Den bild jag har av sjukförsäkringen i dag är att människor inte
              känner att man har rättssäkerhet. Förr kunde man åtminstone vända
              sig till lokalt förtroendevalda i en socialförsäkringsnämnd för
              att ventilera sin fråga. Man kunde möta en handläggare och argumentera
              och diskutera. Nu är hanteringsordningen väldigt annorlunda. Det
              har sina fördelar att centralisera och strukturera, och det har
              sina fördelar att ta bort förtroendevalda. Men det innebär att
              människors insyn i beslutsprocessen och förståelsen för densamma
              har minskat ordentligt. Det tycker jag att Stefan Svallfors utredningar
              bekräftar i allra högsta grad.
            </seg>
            <seg xml:id="i-b1c3952bc06d9d36-0">
              När det gäller den ordning i sjukförsäkringen som vi har i dag
              visar även Läkarförbundets egna undersökningar att en betydande
              del av de sjukskrivande läkarna i dag inte riktigt kan avgöra
              om de intyg som de skriver ger den försäkrade möjligheten eller
              rätten till sjukpenning, trots att de har gått utbildningar i
              arbetsförmågebedömning och annan kompetensförstärkning.
            </seg>
            <seg xml:id="i-ac87b39880e2595e-0">
              Vi har en gemensam uppgift framöver att stärka rättssäkerheten
              för den enskilde. Jag gillar inte en utveckling som skulle leda
              till att man som sjuk behöver anlita advokater eller juridiska
              ombud. Men vi har haft en process och en utveckling i försäkringen
              under senare tid som leder till att allt fler känner att det är
              den vägen man måste gå, alternativt hoppas att Aftonbladet eller
              någon annan skriver om deras fall.
            </seg>
            <seg xml:id="i-6fb4e10e332dbef7-0">
              Låt oss gemensamt värna om en försäkring som legitimt kan fatta
              beslut, även svåra beslut, som man uppfattar som korrekt, att
              man får rätt information och känner sig trygg med beslutet.
            </seg>
            <seg xml:id="i-f6e5ed06f83a6864-0">
              Jag tänker skicka med en avslutande fråga till Ulf Kristersson,
              även om jag i huvudsak är nöjd med svaret. Med de initiativ som
              tas, innebär det att vi inom det kommande året kommer att få se
              ytterligare initiativ eller förslag från regeringen som stärker
              rättssäkerheten för den enskilde? Vilket tidsperspektiv finns?
              Jag tror att det är angeläget om vi ska återupprätta förtroendet
              för en sjukförsäkring som väldigt många just nu har lågt förtroende
              för.
            </seg>
          </u>
          <note type="speaker" xml:id="i-8689276e6cd6b44a-0">
            Anf. 83 FINN BENGTSSON (M):
          </note>
          <u who="finn_bengtsson_813f74" xml:id="i-fa0aeaacab88fee5-3">
            <seg xml:id="i-eb870bd1c590c22a-0">
              Herr talman! Låt oss stanna vid detta med rättssäkerheten och
              fokusera på det som interpellationen handlar om, nämligen gruppkonsultationerna.
              De infördes 2009. Redan då fanns det ett krav på dokumentation,
              ett krav som efter JO:s påpekande har skärpts betydligt och på
              ett förtjänstfullt sätt av Försäkringskassan. Jag betonar att
              Försäkringskassans generaldirektör och de som arbetar inom Försäkringskassans
              ledning är övertygade om att det är rätt väg att gå också för
              att få fram en ökad kollegial kompetens. Det ger ett bättre underlag
              inte minst för den sökande att få ett så bra underlag som möjligt
              i slutändan för att motivera i värsta fall ett avslag, även om
              det väldigt sällan sker, som vi hörde här tidigare.
            </seg>
            <seg xml:id="i-ec84d48e7f59f354-0">
              Hur var det före 2009? Var det så att man inom Försäkringskassan
              då inte konsulterade varandra? Det är klart att man konsulterade
              varandra. Man dokumenterade inte alls detta utifrån något krav,
              utan det skedde säkert mycket efter eget gottfinnande. Genom införandet
              av gruppkonsultationen upplever jag att det är en stramare reglering
              av när man bör dokumentera men också när konsultationerna tillsammans
              ska ske för att öka kunskapen i varje enskilt ärende.
            </seg>
            <seg xml:id="i-dfb19c6086641c74-0">
              Jag jämför detta lite grann med min erfarenhet från sjukvården
              där man ofta har en liknande process. Man låter kolleger titta
              på ett komplicerat fall. Den föredragande doktorn äger patientens
              identitet medan specialisterna får lägga fram sina synpunkter.
              Därefter dokumenterar doktorn som har patientansvaret vad som
              egentligen har kommit fram av konsultationen. Detta är ett sätt
              som jag tycker liknar väldigt mycket de här gruppkonsultationerna.
            </seg>
            <seg xml:id="i-d7f95105f09d9573-0">
              Blir de nu uppstramade vad gäller dokumentationen vill jag påstå,
              herr talman, att det är ett betydligt mer rättssäkert sätt att
              hantera interkollegial kommunikation kring enskilda fall. Tidigare,
              framför allt under många år av socialdemokratisk regering, fanns
              det inte någon struktur för hur det skulle dokumenteras mellan
              kollegers kompetensutveckling.
            </seg>
          </u>
          <note type="speaker" xml:id="i-dea2b583ee88950d-0">
            Anf. 84 Statsrådet ULF KRISTERSSON (M):
          </note>
          <u who="unknown" xml:id="i-597cf3873404287d-18">
            <seg xml:id="i-171c6130b5bebe07-0">
              Herr talman! Vi är helt överens om att handläggningen på myndigheter
              ska vara rättssäker och korrekt. De ska också ta till sig av kritik,
              besvara kritik och göra ändringar efter sådan kritik som är motiverad.
            </seg>
            <seg xml:id="i-32188a0d6aa79c73-0">
              Vi är också överens om att det är viktigt med legitimitet och
              förtroende när det gäller något så stort, svårt och viktigt som
              socialförsäkringar.
            </seg>
            <seg xml:id="i-7dd4ba8cc0921718-0">
              Jag är möjligen lite oroad för att jag egentligen hör något delvis
              annat, att legitimitet och förtroende får man om fler är oftare
              och längre sjukskrivna. Jag har sällan hört synpunkten att allting
              var väldigt välmotiverat och väldokumenterat och att det var bra
              att jag på denna välmotiverade och väldokumenterade grund fick
              ett avslag. Den synpunkten hör jag väldigt sällan.
            </seg>
            <seg xml:id="i-90a5ffe6b1699360-0">
              Det är en resa som har gått ut på att gå från väldigt höga sjukskrivningstal
              och långa sjukskrivningstider till en mer normal svensk tradition,
              nämligen att vara sjukskriven under den tid då man på grund av
              sjukdom inte kan arbeta och att förmågan sedan prövas när man
              kommer tillbaka igen. Den kommer då och då att landa i olika ståndpunkter
              om huruvida jag kan arbeta eller inte. Jag hoppas att det inte
              är det som ifrågasättandena från interpellanten handlar om. Jag
              blev lite osäker.
            </seg>
            <seg xml:id="i-ac48da4343024870-0">
              Att öppna upp för mer lokalt beslutsfattande och mer politisering
              av beslut tycker jag snarare talar för mer av rättsosäkerhet,
              mer av lokal variation och mindre av likabehandling. Det tror
              jag att vi ska akta oss noga för.
            </seg>
            <seg xml:id="i-b4720d099f7244a3-0">
              Tidsramarna kan man säkert diskutera. Utredningen har fått tid
              på sig till den 1 april 2014. Det här är stora och svåra saker.
              Jag är alldeles övertygad om att de kommer att lägga fram förslag
              som handlar om hur enskilda människors röst gentemot Försäkringskassan
              ska bli stark och korrekt men att man också kommer att hantera
              en annan fråga: Hur kan vi utan att gå igenom hela den förvaltningsrättsliga
              traditionen se till den enskildes möjlighet att få rätt i svåra
              frågor där man dessutom själv inte alltid är bäst att företräda
              sig själv?
            </seg>
            <seg xml:id="i-030bd601a7f482fc-0">
              Det här är stora och svåra frågor, men jag är övertygad om att
              utredningen kommer att lägga fram förslag som ger skäl till både
              en politisk diskussion och så småningom nya och förändrade regler.
            </seg>
          </u>
          <note type="speaker" xml:id="i-c3690e64ec453e63-0">
            Anf. 85 TOMAS ENEROTH (S):
          </note>
          <u who="tomas_eneroth_940a2f" xml:id="i-f5d3437dee00f18f-4">
            <seg xml:id="i-54557fd7518f766d-0">
              Herr talman! Jag tackar statsrådet för svaret.
            </seg>
            <seg xml:id="i-4a4f269c62b9f453-0">
              Min reflexion över socialförsäkringsnämnder och tidigare processer
              med beslut var mer ett försök att ge en bild av att då fanns det
              för den försäkrade någon att vända sig till för att få stöd. Beslutsprocessen
              var synlig och tydlig. Man kunde till och med besöka den instans
              som fattade beslut. Men jag var ju själv med om att avskaffa en
              del av den typen av förtroendemannastyrning. Där tar jag på mig
              ett ansvar. Det fanns å andra sidan goda skäl för att en del av
              detta reformerades.
            </seg>
            <seg xml:id="i-cc7737eb6458f45e-0">
              Det jag eftersökte var just synligheten och tydligheten så att
              man ska känna legitimitet, och JO påpekade också i sitt svar att
              det finns betydande bekymmer med en beslutsprocess där den enskilde
              inte känner förtroende för hur besluten fattas. Det tror jag är
              helt avgörande. Det kommer inte att innebära att alla får ett
              ja vid beslut om sjukpenning. Däremot kan jag nog säkerställa
              att en socialdemokratisk valseger med möjlighet att driva igenom
              vår politik i riksdagen kommer att innebära att vi inte får 65
              000 utförsäkrade.
            </seg>
            <seg xml:id="i-7c4e0a710b41234b-0">
              Jag träffade nyligen en kvinna som berättade att hennes mor hade
              blivit utförsäkrad månaden innan hon avled i en svår cancersjukdom.
            </seg>
            <seg xml:id="i-8ba7bb093754e737-0">
              Jag tycker inte att man har hanterat människor väl i sjukförsäkringen
              under de här åren. Vi har kritiserat det ofta. Vi tycker att det
              finns starka skäl att både förbättra ersättningar och höja taken
              i sjukförsäkringen, ta bort den bortre stupstocken och förändra
              beslutsprocessen. Där har vi olika uppfattningar mellan moderater
              och socialdemokrater. Vi har olika synsätt på varför sjukförsäkringen
              finns. Vi tycker att man ska vara tydlig med vilka krav man ska
              ha på arbetsmarknadens parter och hur vi ska säkerställa att människor
              får rehabilitering.
            </seg>
            <seg xml:id="i-277cb3bd4bafdec3-0">
              Men det jag har försökt att föra en debatt om här i dag handlar
              om det vi borde vara överens om, även om vi har olika politiska
              ambitionsnivåer när det gäller sjukförsäkringen. Det är att rättssäkerheten
              för den enskilda ska säkerställas. Där finns det skäl att göra
              förbättringar. Jag hoppas att vi gemensamt kan hitta sådana insatser.
              Det torde vi vara överens om, även om vi sedan har olika budgetalternativ
              när det gäller vilken ersättning man ska ha.
            </seg>
          </u>
          <note type="speaker" xml:id="i-e9561107f0273d36-0">
            Anf. 86 Statsrådet ULF KRISTERSSON (M):
          </note>
          <u who="unknown" next="cont" xml:id="i-82a7f4015b9f1f19-1">
            <seg xml:id="i-8b01e58d4750bfe3-0">
              Herr talman! Jag kvitterar gärna att vi säkert kan hitta enighet
              i olika hanteringar kring såväl myndighetshantering som rättssäkerhetsfrågor.
            </seg>
            <seg xml:id="i-6e532c7de2fd53cc-0">
              Jag känner mig också trygg i att det alltid kokar ned till att
              vid en socialdemokratisk valseger kommer fler människor att vara
              sjukskrivna oftare och under en längre tid. Det känns ju bra att
              vi åtminstone är överens om vad vi inte är överens om.
            </seg>
          </u>
          <note xml:id="i-98ea8cf0a95e4a7d-4">
            Överläggningen var härmed avslutad.
          </note>
          <u who="unknown" prev="cont" xml:id="i-5ee616dd3ecfca9d-1">
            <seg xml:id="i-cc69feba8898a425-0">
              18 § Svar på interpellation 2012/13:408 om dålig mobiltäckning
              och långsam övergång till 4G
            </seg>
          </u>
          <note type="speaker" xml:id="i-6be6a1180673105b-0">
            Anf. 87 Statsrådet ANNA-KARIN HATT (C):
          </note>
          <u who="unknown" xml:id="i-597cf3873404287d-19">
            <seg xml:id="i-06e118375cbe2f78-0">
              Herr talman! Monica Green har frågat mig vad jag avser att göra
              åt det faktum att vart femte hushåll på landsbygden fortfarande
              fyra år efter introduktionen saknar täckning av 4G-nät samt om
              jag avser att motverka bristerna i marknadens effektivitet som
              bromsar användningen av 4G i Sverige. Monica Green ber mig också
              ta reda på förklaringen till att den lägre användningen av 4G
              också har lett till problemen med den dåliga mobiltäckningen.
            </seg>
            <seg xml:id="i-1e3d6bc06a965a2e-0">
              Låt mig börja med att slå fast att vi ska ha bra mobiltäckning
              i hela Sverige. Det är en mycket viktig fråga för mig och dessutom
              en förutsättning för att människor ska kunna leva och utvecklas
              i hela landet. Vi svenskar tillhör dem som allra snabbast har
              tagit och tar till oss den moderna tekniken. Ska vi kunna möta
              människors allt starkare önskan att kunna leva alltmer mobila
              liv måste vi se till att allt fler kan få tillgång till allt bättre
              och allt snabbare mobila kommunikationer.
            </seg>
            <seg xml:id="i-f97c84333c0f92b5-0">
              År 2009 blev Sverige det första landet i världen där 4G lanserades
              kommersiellt. År 2011 blev Sverige ett av de första länderna i
              EU som började använda 800-megahertzbandet för mobila tjänster,
              något som blev möjligt tack vare att regeringen 2008 fattade beslut
              om att öppna upp det bandet för mobil kommunikation. Det innebär
              att stora geografiska områden, framför allt på landsbygden, nu
              kommer att kunna få mobiltelefoni och mobilt bredband samtidigt
              som mottagningsmöjligheterna inomhus blir bättre.
            </seg>
            <seg xml:id="i-2e05e1c88b5169c1-0">
              Sverige är drivande internationellt för att frigöra ytterligare
              frekvensutrymme för mobila tjänster. För att de mobila bredbandsnäten
              ska kunna erbjuda den kapacitet och täckning som framtidens kunder
              kommer att efterfråga kommer vi framöver att behöva fortsätta
              frigöra alltmer utrymme för det. Enligt EU-kommissionen är Sverige
              det land i EU som har frigjort mest spektrum för mobila tjänster.
            </seg>
            <seg xml:id="i-246546a67f412d10-0">
              För att slutkunderna ska kunna ta del av 4G-tjänster behövs också
              fler telefoner som klarar av 4G-tekniken. Nu anpassar den globala
              mobilindustrin sina produkter till denna teknik och de nya frekvensbanden.
              Alla kunder byter givetvis inte ut sina telefoner på en gång,
              men när fler går över till 4G-anpassade telefoner kommer förbättringarna
              att märkas.
            </seg>
            <seg xml:id="i-7d18946a07591542-0">
              Sedan 2011 har täckningen med 4G i 800-megahertzbandet gått från
              0 till 93 procent av Sveriges hushåll. Tvärtemot vad Monica Green
              skriver i sin interpellation är det en rekordsnabb utbyggnad.
            </seg>
            <seg xml:id="i-177cf773d8c930e5-0">
              Nu ser vi också hur allt fler operatörer till följd av att konsumenternas
              krav växer ökar investeringarna i sina nät. Till exempel har Telia
              Sonera nyligen meddelat att de nu ska göra en storsatsning på
              att uppgradera och bygga ut sina mobilnät. Det innebär att de
              kommer att bygga ut sitt nät för 4G till mer än 99 procents befolkningstäckning
              redan nästa år och till mer än 90 procents yttäckning under 2015.
              Telia Sonera satsar också på att bygga ut 3G-näten så att även
              dessa konsumenter kan få bättre mobiltäckning.
            </seg>
            <seg xml:id="i-c065e3f72956c6ce-0">
              Det här är nödvändiga åtgärder eftersom alltför många konsumenter
              runt om i landet upplever att de inte får den mobiltäckning som
              de har blivit utlovade.
            </seg>
            <seg xml:id="i-a64731ba29023d50-0">
              För att underlätta och skynda på denna utveckling har regeringen
              nyligen tagit tre viktiga initiativ för att ytterligare förbättra
              mobiltäckningen i Sverige. För det första ska Post- och telestyrelsen,
              PTS, nu genomföra stickprovsmätningar av mobiloperatörernas täckning
              i olika delar av landet. För det andra ska PTS arrangera regionala
              dialogmöten runt om i landet i syfte att underlätta frivilliga
              lösningar och utbyggnad av mobilnäten genom ökad samverkan mellan
              operatörer och exempelvis länsstyrelser, landsting, kommuner och
              samverkansorgan. För det tredje ska PTS samla in detaljerad information
              från operatörerna över hur utbyggnaden av deras respektive mobilnät
              fortskrider och utifrån det återkomma med en långsiktig plan för
              hur mobilnät kan byggas ut ännu mer.
            </seg>
            <seg xml:id="i-dcd54be505f02c83-0">
              Vad gäller Monica Greens andra fråga måste jag tyvärr meddela
              att den inte är alldeles tydlig, och därför ber jag interpellanten
              förtydliga vad hon menar med den i sitt första inlägg.
            </seg>
          </u>
          <note type="speaker" xml:id="i-b6431ddd63b9f11c-0">
            Anf. 88 MONICA GREEN (S):
          </note>
          <u who="monica_green_e58cbb" xml:id="i-0cdb4b638d3d5378-1">
            <seg xml:id="i-2940d8debc11523e-0">
              Herr talman! Det här är ju en fortsättning på de många debatter
              vi har haft om mobiltelefontäckningen och att mobiltelefonerna
              ska fungera i hela landet. Vi har gång på gång i den här kammaren
              diskuterat huruvida mobiltelefonerna fungerar eller inte, och
              Anna-Karin Hatt har gång på gång talat om hur fantastiskt bra
              det är i Sverige. En nöjd minister har vi fått kännas vid ett
              antal gånger. Ministern har hela tiden hävdat att 99,9 procent
              har bra kapacitets- och yttäckning där de bor.
            </seg>
            <seg xml:id="i-bfaf4a809ab1a3eb-0">
              Efter vår förra interpellationsdebatt vände ministern plötsligt.
              Dagen efter att vi hade haft en lång interpellationsdebatt om
              de dåligt fungerande mobilerna i det här landet ställer sig ministern
              på PTS marknadsdag och talar om att det här inte duger längre.
              Det är jättebra att ministern lyssnar på oss i oppositionen. Jag
              kan tänka mig att ministern också har tagit till sig synpunkter
              från en och annan ilsken väljare och att det har varit ett tryck
              på ministern även utan oss i oppositionen, men vi har tryckt på
              hårt för att ministern skulle ställa hårdare krav, vilket ministern
              nu tänker göra och redan har introducerat. Men jag noterar, precis
              som den förra interpellanten Tomas Eneroth sade, att det är bra
              med interpellationer för då åtgärdar regeringen vissa saker. I
              det här fallet har ju ministern gått oss till mötes till viss
              del, och det är bra. Det är jättebra. Sverige ska ju fortsätta
              ligga i framkant. Det är alldeles utmärkt.
            </seg>
            <seg xml:id="i-e7dee93bc91869bf-0">
              Sedan är det väl inte så att Sverige driver på hela EU och hela
              världen och att vi ligger först i allting. Det är faktiskt så
              att det finns ett antal länder som ligger i startgroparna för
              700-bandet till exempel. I de startgroparna ligger inte vi än,
              så det finns nog en del andra länder som också drar. Men visst
              ligger vi i framkant, och det är alldeles utmärkt.
            </seg>
            <seg xml:id="i-7251153fe6853362-0">
              När man lyssnar på Anna-Karin Hatt kan man höra att hon å ena
              sidan är nöjd med att vi är i framkant, att vi är ett it-land
              och att vi ska fortsätta vara det. Å andra sidan säger hon att
              hon inte är nöjd och att vi nu ska ställa krav på PTS som i sin
              tur ska vidta de här tre åtgärderna. Det är ju inte lätt för den
              som lyssnar att veta om ministern är nöjd eller inte nöjd. Det
              är i och för sig specifikt när det gäller den borgerliga regeringen,
              för man påstår ju två saker samtidigt, som att vi ska hålla ihop
              landet men vi måste ha ökade klyftor för annars vill inte folk
              jobba. Det är ganska typiskt för den borgerliga regeringen i största
              allmänhet.
            </seg>
            <seg xml:id="i-cb10ce4098379e1e-0">
              Låt oss vara överens om att det är viktigt med bra mobiltäckning
              i hela landet. Det är bra att ministern har tagit de här initiativen.
              Men sedan kommer vi till frågan. Anna-Karin Hatt frågar mig om
              kopplingen mellan den långsamma övergången till 4G och den sämre
              täckningen.
            </seg>
          </u>
          <note type="speaker" xml:id="i-20f63e6a2cd1a22e-0">
            Anf. 89 ELIZA ROSZKOWSKA ÖBERG (M):
          </note>
          <u who="eliza_roszkowska_oberg_2004e0" xml:id="i-48f4498f0ff1d9fa-0">
            <seg xml:id="i-f7d2bb91f2f148e2-0">
              Herr talman! De mobila bredbandsnäten i Sverige växer, men våra
              krav på täckning och hastighet på uppkoppling växer ännu snabbare.
              Vi vill helt enkelt prata, ringa och surfa i våra mobiltelefoner
              var som helst och när som helst.
            </seg>
            <seg xml:id="i-fa726a39d93aaa7c-0">
              Monica Green lyfter upp en mycket viktig fråga. 4G-nätet bör
              byggas ut, och det bör inte ske på bekostnad av kvaliteten i 3G-nätet.
              Dessutom bör informationen till kunderna, till exempel täckningskartor
              eller marknadsförd uppkopplingshastighet, i högre grad stämma
              överens med verkligheten. Vi kan också fundera över om nuvarande
              system för täckningskartorna baserad på signalstyrka utomhus är
              riktigt. Mobiltäckningsegenskaperna kan även variera mycket mellan
              olika telefonmodeller och till och med på hur användaren håller
              mobiltelefonen när den används.
            </seg>
            <seg xml:id="i-fae77034a82bf512-0">
              Nyligen har regleringsmyndigheterna i Sverige och andra länder
              i Norden och Baltikum vänt sig till EU-kommissionen för att få
              till stånd en bättre möjlighet att jämföra mobilmottagares prestanda.
              Det måste helt enkelt bli klart vad man köper som konsument. Ibland
              är vissa smarta telefoner inte så smarta när det gäller just täckning
              eller surfhastighet.
            </seg>
            <seg xml:id="i-4507495a93a41b00-0">
              Alliansregeringen vill främja utbyggnaden av infrastruktur för
              trådlös elektronisk kommunikation. Inget annat land i Europa,
              som Anna-Karin Hatt sade, har frigjort så mycket radiospektrum
              till mobila tjänster som Sverige. Det är just under alliansregeringen
              som beslut har fattats om att frekvenserna efter det gamla analoga
              tv-nätet ska användas till mobila tjänster. Det möjliggjorde utbyggnad
              av 4G-nätet. Den intensiva utbyggnad som skedde under 2012 har
              resulterat i att 4G-täckningen på landsbygden har ökat från 10
              till 79 procent på bara ett år. Det är enligt PTS bredbandskartläggning.
            </seg>
            <seg xml:id="i-a7e2a9b832fbdcb6-0">
              För några veckor sedan gav också regeringen i uppdrag till Post-
              och telestyrelsen att vidta åtgärder för att underlätta utbyggnaden
              av mobilnäten, utvärdera mobiltäckningen och även utvärdera teleoperatörernas
              täckningskartor. Nu gäller det att intensifiera arbetet och, som
              it-ministern nämnde, genomföra stickprovsmätningar, genomföra
              regionala dialogmöten och sammanställa information om varje näts
              uppbyggnad.
            </seg>
            <seg xml:id="i-1de641edcb971668-0">
              Under förra veckan skapades inom regeringens Bredbandsforum en
              ny arbetsgrupp, Gruppen för mobilt bredband. För att fler hushåll
              ska få bredband och för att få bättre kapacitet i tätorterna behöver
              vi först identifiera och sedan undanröja hinder för utbyggnad.
              Det kan handla om planfrågor, tillträde till mark för att bygga
              nya master och hur man får fram el- eller fiberkabel till basstationerna.
            </seg>
            <seg xml:id="i-0a81e11b9a5c17d5-0">
              Herr talman! Jag undrar också hur Monica Green har tänkt sig
              främja 4G-nätets utbyggnad. Vill hon ha hundraprocentig mobiltelefontäckning
              i hela landet? Vem ska i så fall ta notan?
            </seg>
          </u>
          <note type="speaker" xml:id="i-3fc4cc1ea0bc2965-0">
            Anf. 90 Statsrådet ANNA-KARIN HATT (C):
          </note>
          <u who="unknown" xml:id="i-597cf3873404287d-20">
            <seg xml:id="i-7b211a963e80b5db-0">
              Herr talman! Jag bad Monica Green förtydliga vad hon menade med
              frågan: Vad avser statsrådet att göra för att motverka bristerna
              i marknadens effektivitet som bromsar användningen av 4G i Sverige?
              Monica Green får gärna återkomma till och förtydliga just den
              formuleringen eftersom den inte är alldeles glasklar.
            </seg>
            <seg xml:id="i-8af4b46052778102-0">
              Regeringens politik bygger på att det ska finnas god mobiltäckning
              i hela landet med möjlighet till att såväl tala som att få snabba
              dataöverföringshastigheter. I dagsläget använder de allra flesta
              svenskar telefoner som är anpassade till de gamla standarderna
              GSM och 3G. Det är så pass många att vi nu kan se att de nät där
              GSM och 3G är utbyggt faktiskt har blivit överbelastade.
            </seg>
            <seg xml:id="i-c0a333dcd1412cd6-0">
              I dag publicerade Dagens Nyheter en spännande genomgång av och
              ett test över olika mobiltelefoner och surfplattor. Genomgången
              pekar på att det kan skilja mycket i överföringshastighet beroende
              på vilken telefonmodell man väljer.
            </seg>
            <seg xml:id="i-5ac1c0e54f5a158d-0">
              Jag välkomnar verkligen sådana tester. Konsumenterna behöver
              få bättre information om vad telefonerna har att erbjuda så att
              de kan ta ställning inför ett köp. Det gäller alldeles oavsett
              om det skulle råka vara ett kylskåp, en tv eller i det här fallet
              en mobiltelefon. Med mer heltäckande information kan konsumenterna
              göra ett riktigt informerat val och se till att skaffa sig en
              mobiltelefon som funkar bättre utifrån förutsättningarna där de
              lever och bor.
            </seg>
            <seg xml:id="i-aa510b8e36015714-0">
              Det är för att stärka konsumenten som jag också arbetar för att
              vi ska få tydligare avtal, kortare uppsägningstider och en kostnadsfri
              upplåsning av SIM-kortslås efter att bindningstiden har gått ut.
              Just nu i dagarna har Post- och telestyrelsen tillsammans med
              sina nordiska och baltiska motsvarigheter tagit initiativ till
              att begära en gemensam EU-märkning av mobiltelefonernas mottagningsegenskaper,
              vilket skulle vara bra. Då kan vi gemensamt i EU ställa krav på
              de globala mobiltelefontillverkarna att märka sina telefoner så
              att det framgår vilken mottagningskapacitet och täckningsegenskaper
              de har.
            </seg>
            <seg xml:id="i-6ea91d9745a94c8e-0">
              Sammantaget kommer alla dessa initiativ att leda till att konsumenterna
              enklare kan välja en telefon som passar dem och som gör att de
              kan få uppleva såväl bättre täckning som snabbare överföring av
              datatrafik.
            </seg>
            <seg xml:id="i-2e7489ea428b6e89-0">
              Sedan har vi frågan om övergång till 4G. Kanske är den viktigaste
              faktorn för att täckningen och hastigheterna ska bli ännu bättre
              övergången till den mer moderna tekniken 4G. Då krävs förstås
              4G-nät. Där är det precis som Eliza Roszkowska Öberg redogjorde
              för i sitt inlägg, nämligen att på landsbygden har täckningen
              för 4G på ett enda år gått från 10 procent av alla hushåll och
              företag till 79 procent i dagsläget. I hela landet finns i dag
              täckning med 4G-nätet för 93 procent av alla hushåll och företag.
            </seg>
            <seg xml:id="i-0c1260ddef214425-0">
              För att konsumenterna ska kunna använda 4G-nätet behöver de en
              telefon, en surfplatta eller ett modem som klarar av att använda
              4G. Även där ser vi en fantastiskt snabb utveckling. Vid årsskiftet
              fanns det ca 240 000 abonnemang för 4G i Sverige. Året innan var
              det 30 000. Det är en kraftig ökning på närmare 700 procent på
              bara ett enda år. När Monica Green säger att utvecklingen går
              så långsamt undrar jag om inte en ökning på 700 procent på bara
              ett enda år är en snabb ökning.
            </seg>
          </u>
          <note type="speaker" xml:id="i-6c17dbd848663a78-0">
            Anf. 91 MONICA GREEN (S):
          </note>
          <u who="monica_green_e58cbb" xml:id="i-0cdb4b638d3d5378-2">
            <seg xml:id="i-b4751e1368837b9b-0">
              Herr talman! Om det vore så väl, Anna-Karin Hatt. Men Anna-Karin
              Hatt vet mycket väl att vi har diskuterat procenten fram och tillbaka
              i kammaren tidigare, och Anna-Karin Hatt har bedyrat att det finns
              99,9 procents täckning i landet. Hon har sagt det om och om igen
              eftersom hon har litat på vad mobiloperatörerna har rapporterat
              till henne och PTS.
            </seg>
            <seg xml:id="i-db9afbd8de572b11-0">
              Äntligen har ministern insett att det inte är så. Äntligen har
              ministern insett att det nu måste göras stickprov på vad operatörerna
              säger. Äntligen har ministern gett PTS i uppdrag att se till att
              nätet ska byggas ut efter vad marknaden har påstått att man har
              gjort tidigare. Ändå har ministern sagt att det är 99,9 procent.
              Nu står ministern här och pratar procent igen, som inte syns,
              som konsumenterna ute i landet inte har någon som helst nytta
              av. Hur många hundra procent det än är fråga om kanske ministern
              har nytta av dem, men konsumenterna ute i landet har ingen som
              helst nytta av de procent som Anna-Karin Hatt räknar upp.
            </seg>
            <seg xml:id="i-028c18a2e4c2f5f4-0">
              Problemet är att vi har tappat tid eftersom Anna-Karin Hatt inte
              har förstått att marknaden har gjort täckningskartor som inte
              har stämt med verkligheten. Hon har i stället förblindad sett
              till att marknaden säger det, och då är det så. Alltså har vi
              tappat tid och kraft som i stället hade kunnat koncentreras på
              att vidta de här åtgärderna betydligt tidigare. Jag beklagar att
              det tog så lång tid för Anna-Karin Hatt att förstå, men jag är
              glad att hon har gjort det nu. Gå dock inte i fällan med att stå
              här och räkna upp en massa procent en gång till! Verkligheten
              kommer alltid i kapp, Anna-Karin Hatt.
            </seg>
            <seg xml:id="i-099816f0734942a4-0">
              Den här gången har Anna-Karin Hatt möjlighet att stämma i bäcken.
              Ska vi vara helt ärliga när det gäller kraven på operatörerna
              att rita om täckningskartorna har vi i själva verket inte vunnit
              någonting på det. Täckningskartorna borde inte ritas om så att
              de stämmer med verkligheten, utan det borde vara tvärtom. Det
              är verkligheten som ska vara utbyggd, inte täckningskartor som
              ska försämras.
            </seg>
            <seg xml:id="i-550db8b25246374a-0">
              Det är naturligtvis så att vi som konsumenter ska vara aktiva
              och titta på hemsidor och överallt. Konsumenterna ska ha en stor
              kunskap för att kunna köpa rätt telefon och så vidare. Det är
              dock till syvende och sist ministern som kan ställa krav på marknaden
              för att konsumenterna ska klara sig i den djungel vi står inför.
              Ja, det är som vi alla tre här har sagt: Sverige ligger i framkant,
              och svenskarna är beredda att ta tekniksprång om och om igen.
              Vi vill nämligen ta till oss den nya tekniken, men då måste vi
              ha råd och hjälp.
            </seg>
            <seg xml:id="i-dde2ddde82ffd563-0">
              Folk i dag är väldigt trötta på att det inte fungerar att man
              inte kan surfa och ringa med sin telefon och att det faktiskt
              har gått långsammare än vad marknaden påstod tidigare. Nu vet
              jag att flera marknadsaktörer har släppt pressmeddelanden om att
              de ska bygga ut och se till att vi tar nästa språng sedan jag
              ställde interpellationen. Men, Anna-Karin Hatt, jag rekommenderar
              dig att den här gången inte vara lika förblindad när det gäller
              marknaden och vad den säger!
            </seg>
          </u>
          <note type="speaker" xml:id="i-147f494881fbacf3-0">
            Anf. 92 ELIZA ROSZKOWSKA ÖBERG (M):
          </note>
          <u who="eliza_roszkowska_oberg_2004e0" xml:id="i-48f4498f0ff1d9fa-1">
            <seg xml:id="i-8d0715a5b55de955-0">
              Herr talman! Hur kan vi främja en ännu snabbare utbyggnad av
              infrastruktur för mobilkommunikation? Regeringens roll är att
              skapa bra förutsättningar, och här är tillgång till radiospektrum
              avgörande. Låt oss dock inte glömma att det är krävande användare
              som driver utvecklingen framåt.
            </seg>
            <seg xml:id="i-bf56bade93a8147b-0">
              Det beräknas att videotittandet i smarta telefoner och surfplattor
              kommer att öka mobildatatrafiken med 60 procent per år fram till
              2018, enligt Ericsson Mobility Report som presenterades i går.
              Den totala mängden datatrafik i mobilnäten väntas öka 12 gånger
              fram till 2018. Utbyggnaden av 4G-nätet kommer också att gynnas
              av fler 4G-anpassade telefoner de behövs och attraktiva tjänster
              och abonnemang som tillhandahålls av privata aktörer utifrån användarnas
              efterfrågan.
            </seg>
            <seg xml:id="i-8522001b49264e50-0">
              Från vår sida behöver vi stärka den enskilda konsumentens ställning
              på mobilmarknaden. Här vill vi bland annat begränsa uppsägningstiderna
              hos teleoperatörerna och göra så att simkortslåsen automatiskt
              låses upp när abonnemangstiden har gått ut.
            </seg>
            <seg xml:id="i-50fc0760bee09870-0">
              Slutligen, herr talman, är det också viktigt med lokalt engagemang.
              Till exempel kommunerna kan göra mycket mer för att underlätta
              utbyggnaden av näten, och det är mycket viktigt att öka samverkan
              mellan de privata och de offentliga aktörerna.
            </seg>
          </u>
          <note type="speaker" xml:id="i-c51b98a2059f4082-0">
            Anf. 93 Statsrådet ANNA-KARIN HATT (C):
          </note>
          <u who="unknown" xml:id="i-597cf3873404287d-21">
            <seg xml:id="i-81bd7c82b49a7ac7-0">
              Herr talman! Det är inte alldeles lätt att följa med i Monica
              Greens argumentation i den här debatten. Hon har nämligen interpellerat
              mig om 4G, men sedan väljer hon att i debatten bara prata om 3G
              och de fakta när det gäller 3G-nätens befolkningstäckning jag
              har redogjort för i en annan interpellation. Det är inte alldeles
              enkelt att hänga med i det.
            </seg>
            <seg xml:id="i-cdad919d08c9722a-0">
              Om jag dock håller mig till det du verkligen har interpellerat
              om kan jag konstatera att du i din interpellation hävdar att övergången
              till 4G inte går särskilt fort. Tittar man på fakta kan man se
              att 93 procent av Sveriges hushåll och företag täcktes av 4G-nätet
              i oktober 2012. Året innan var siffran 48 procent. Andelen som
              täcks av själva nätet har alltså på bara ett år nästan fördubblats.
              Tittar man på landsbygden ser man att 4G-täckningen på bara ett
              år har gått från 10 till 79 procent av alla hushåll och företag.
            </seg>
            <seg xml:id="i-62141f6b47dd844b-0">
              Nu är det sju månader sedan den mätningen gjordes, och sedan
              dess vet vi att många operatörer har rekordinvesterat. Bland annat
              har operatörerna nu i stor skala tagit 800-bandet i bruk, vilket
              kommer att ge väldigt bra förutsättningar för god 4G-täckning
              på landsbygden.
            </seg>
            <seg xml:id="i-91c823c5b176ee82-0">
              Monica Green hävdar dock ändå att utvecklingen inte går särskilt
              fort. Jag håller inte med; siffrorna talar sitt eget, tydliga
              språk. Tittar man på vad operatörerna säger får man notera att
              Telia, en av våra stora operatörer, samma dag som jag presenterade
              regeringens tre uppdrag för bättre mobiltäckning meddelade en
              miljardsatsning som innebär att de redan 2014 kommer att bygga
              ut 4G-nätet till 99 procents befolkningstäckning och 90 procents
              yttäckning till 2015. Det är en jätteviktig satsning som jag hoppas
              att fler operatörer kommer att följa efter. Det kommer att ge
              oss bra 4G-nät.
            </seg>
            <seg xml:id="i-36ba72bb1b8e3204-0">
              För att det sedan ska funka i praktiken behövs det dock telefoner,
              surfplattor och modem som kan använda 4G och är anpassade till
              det. Det är inget konstigt; vi har befunnit oss i precis den här
              typen av teknikskiften förut. Runt 20032004 var 3G-näten utbyggda
              själva 3G-täckningen var utbyggd men långt ifrån alla konsumenter
              hade 3G-klara telefoner. De följande åren efter 2003 och 2004
              kom dock fler och fler 3G-telefoner ut på marknaden, och då hann
              mobilindustrin i kapp. Vartefter valde allt fler människor att
              gå över från GSM till 3G. Jag tror att både Monica Green och jag
              själva kommer ihåg första gången vi fick använda våra 3G-telefoner.
            </seg>
            <seg xml:id="i-84f4c4decc623158-0">
              Det är ingenting konstigt i att det här sker i flera olika steg.
              Först måste näten finnas där, sedan måste telefonerna komma och
              sedan måste konsumenterna välja att faktiskt byta ut sin gamla
              telefon mot en ny telefon. När de gör det kommer också den stora
              effekten att komma.
            </seg>
            <seg xml:id="i-bd580c95d6c975dc-0">
              Frågan går dock tillbaka till Monica Green, för Monica Green
              är uppenbarligen inte nöjd med detta. Jag undrar: Vad vill du
              göra? Vill du tvinga svenska folket att köpa nyare telefoner?
              Vill Socialdemokraterna ha en lagstiftning om att folk ska ha
              4G-telefoner? Ska vi ha statliga annonskampanjer, eller har du
              några andra förslag? Uppenbarligen kräver du nämligen att vi ska
              gå in med politiska medel och inte bara kräva av folk att de ska
              ha möjlighet att fatta sina egna beslut utan också att de måste
              ha 4G-telefoner. Jag kan inte dra någon annan slutsats än det
              av ditt sätt att resonera i denna debatt.
            </seg>
          </u>
          <note type="speaker" xml:id="i-dc4b64c88d62b9fd-0">
            Anf. 94 MONICA GREEN (S):
          </note>
          <u who="monica_green_e58cbb" xml:id="i-0cdb4b638d3d5378-3">
            <seg xml:id="i-6000a2ff6f8901ce-0">
              Herr talman! Jag tänker inte raljera över saker som att tvinga
              folk att köpa 4G-telefoner; det får Anna-Karin Hatt stå och raljera
              över om hon tycker att det är lustigt.
            </seg>
            <seg xml:id="i-b4998b8fa88e59fd-0">
              Jag menar att vi ska ge förutsättningar så att människor faktiskt
              efterfrågar den nya tekniken. Det är precis som Eliza säger: Det
              är klart att vi måste ha ett lokalt engagemang och att vi måste
              ha både offentliga och privata aktörer som samverkar. Sedan kommer
              vi dock till att Anna-Karin Hatt återigen snubblar på det här
              med procenten. Jag beklagar det. Jag drar liknelser med 3G-nätet
              och de faktiskt stora bristerna vi har om och om igen förklarat
              för Anna-Karin Hatt de brister som har funnits och att hon förblindad
              tror på marknaden och säger: Gör inte den tabben en gång till!
            </seg>
            <seg xml:id="i-bf845210c188ae0c-0">
              Då svarar Anna-Karin Hatt med att säga: Ja, men titta, den och
              den operatören säger att de ska göra det och det! Min slutsats
              blir att Anna-Karin Hatt återigen är förblindad av att marknaden
              ska fixa det här.
            </seg>
            <seg xml:id="i-2d83fbaa1b8b9aa5-0">
              Vi socialdemokrater vill att vi ska ha fungerande telefoner i
              hela landet. Vi tycker inte att det är något konstigt med det,
              utan vi tycker till och med att det är väldigt rimligt att människor
              i hela landet ska kunna ha telefoner som fungerar.
            </seg>
            <seg xml:id="i-1dc28a6aa27d2d5b-0">
              Anna-Karin Hatt påstår att jag skulle vilja tvinga folk att köpa
              4G-telefoner, men så är det absolut inte. Jag vill att den möjligheten
              ska finnas, och då måste det också finnas ett bra engagemang och
              bra nät som gör att människor efterfrågar detta. När efterfrågan
              kommer finns det också risk för att människor blir missnöjda om
              det då inte fungerar.
            </seg>
          </u>
          <note type="speaker" xml:id="i-bb6f53ae98d959b2-0">
            Anf. 95 Statsrådet ANNA-KARIN HATT (C):
          </note>
          <u who="unknown" xml:id="i-597cf3873404287d-22">
            <seg xml:id="i-7eb744285c4f9f67-0">
              Herr talman! Låt mig påminna om att den svenska regeringen var
              den första regeringen i Europa med att öppna 800-bandet för mobil
              kommunikation. Världens allra första 4G-nät över huvud taget öppnades
              i Sverige 2009. Nu byggs 4G-nätet ut rekordsnabbt. Tack vare att
              både konsumenterna och regeringen sätter ökad press på operatörerna
              meddelar nu operatör efter operatör att de kommer att öka investeringarna
              i sina nät. Det är mycket bra. Nu behöver vi också ha telefoner
              som kan använda 4G-näten och de nya frekvensbanden.
            </seg>
            <seg xml:id="i-bdac7b7a3921688f-0">
              Monica Green påstår att jag skulle vara förblindad av operatörerna,
              men jag har tvärtom tummen i ögat på operatörerna. För bara några
              veckor sedan fattade vi tre tydliga regeringsbeslut med uppdrag
              till PTS för att påskynda och underlätta utbyggnaden av mobilnäten
              i hela landet.
            </seg>
            <seg xml:id="i-87847ba06ad51a33-0">
              Jag tror att var och en som har följt den här debatten nu väldigt
              tydligt märker att operatörerna lyssnar på de skärpta krav som
              vi ställer och att de agerar. I grund och botten tycker jag att
              det är jättebra. Om Telia nu bestämmer sig för att göra en prioritering
              och bygga ut sitt mobilnät så att det inom två år ska täcka 90
              procent av Sveriges yta någonting som vi inte är i närheten av
              i dagsläget är det mycket bra. En bättre drivkraft för att människor
              ska ha argument för att gå över till den moderna och mer effektiva
              4G-tekniken får man leta efter.
            </seg>
            <seg xml:id="i-97666b0e1b3921b0-0">
              Men sedan måste mobilindustrin utveckla telefoner som kan använda
              4G, och vartefter som konsumenterna känner att den gamla telefonen
              är uttjänt och hittar argument för att 4G-nätet kanske fungerar
              bättre där man bor, rör sig och lever kan människor också fatta
              sina egna beslut om att teckna sig för 4G och köpa en sådan telefon.
              Den delen av makten ska ligga i konsumenternas händer och inte
              i mina eller Monica Greens händer.
            </seg>
          </u>
          <note xml:id="i-98ea8cf0a95e4a7d-5">
            Överläggningen var härmed avslutad.
          </note>
          <note xml:id="i-747b4183dd35a7c6-0">
            19 § Bordläggning
          </note>
          <note xml:id="i-88f7da0428409a9e-0">
            Anmäldes och bordlades
          </note>
          <note xml:id="i-cfb57d592c49980f-0">
            20 § Anmälan om interpellationer
          </note>
          <note xml:id="i-d378f959821123f6-0">
            Anmäldes att följande interpellationer framställts
          </note>
          <note xml:id="i-7a2f46b9a1f163d2-0">
            den 31 maj
          </note>
          <note xml:id="i-140d732aaf12931a-0">
            Valter Mutt
          </note>
          <note xml:id="i-2d8953bedd064f24-0">
            Pia Nilsson
          </note>
          <note xml:id="i-ee50e329826ad1d0-0">
            Anders Ygeman
          </note>
          <note xml:id="i-cb1950c47cfa17a3-0">
            Eva-Lena Jansson
          </note>
          <note xml:id="i-f2c126a83d493d31-0">
            Marie Granlund
          </note>
          <note xml:id="i-f212e8bff516549e-0">
            Annika Lillemets
          </note>
          <note xml:id="i-7c8b3b0094e567cb-0">
            den 3 juni
          </note>
          <note xml:id="i-50592c216a3dac48-0">
            Lise Nordin
          </note>
          <note xml:id="i-dbbdb47c799af153-0">
            Jan-Olof Larsson
          </note>
          <note xml:id="i-9e73eac36be1921d-0">
            Sven-Erik Bucht
          </note>
          <note xml:id="i-79fa5e6f364f7c27-0">
            Lennart Axelsson
          </note>
          <note xml:id="i-79fa5e6f364f7c27-1">
            Lennart Axelsson
          </note>
          <note xml:id="i-f4c88a429eee9b60-0">
            den 4 juni
          </note>
          <note xml:id="i-094eff1e86df3b34-0">
            Olle Larsson
          </note>
          <note xml:id="i-100c658af4985c5d-0">
            Interpellationerna 2012/13:477481 redovisas i bilaga som fogats
            till riksdagens snabbprotokoll tisdagen den 4 juni.
          </note>
          <note xml:id="i-f46f069440548998-0">
            Interpellationerna 2012/13:482488 redovisas i bilaga som fogats
            till riksdagens snabbprotokoll tisdagen den 11 juni.
          </note>
          <note xml:id="i-1b3241c6956fe906-0">
            21 § Anmälan om frågor för skriftliga svar
          </note>
          <note xml:id="i-bf039de12df709e5-0">
            Anmäldes att följande frågor för skriftliga svar framställts
          </note>
          <note xml:id="i-7a2f46b9a1f163d2-1">
            den 31 maj
          </note>
          <note xml:id="i-79c98842cbd7e66c-0">
            Tomas Eneroth
          </note>
          <note xml:id="i-7c8b3b0094e567cb-1">
            den 3 juni
          </note>
          <note xml:id="i-5076c851565a659e-0">
            Lars Mejern Larsson
          </note>
          <note xml:id="i-5cec4ba44e8b70c7-0">
            Anita Brodén
          </note>
          <note xml:id="i-ffe2e36878ba98ef-0">
            Anders Karlsson
          </note>
          <note xml:id="i-ffe2e36878ba98ef-1">
            Anders Karlsson
          </note>
          <note xml:id="i-940fbe148433e7ce-0">
            Eva Olofsson
          </note>
          <note xml:id="i-5ee96d7830f1f4c4-0">
            Hans Linde
          </note>
          <note xml:id="i-48ec0ad089d8a2fc-0">
            Lena Sommestad
          </note>
          <note xml:id="i-f4c88a429eee9b60-1">
            den 4 juni
          </note>
          <note xml:id="i-6cc3e504d1403951-0">
            Amineh Kakabaveh
          </note>
          <note xml:id="i-82f0697e95c4e45d-0">
            Frågorna redovisas i bilaga som fogats till riksdagens snabbprotokoll
            tisdagen den 11 juni.
          </note>
          <note xml:id="i-e3644c4d5eac6312-0">
            22 § Anmälan om skriftligt svar på fråga
          </note>
          <note xml:id="i-18cff0fce65fd123-0">
            Anmäldes att skriftligt svar på följande fråga inkommit
          </note>
          <note xml:id="i-7c8b3b0094e567cb-2">
            den 3 juni
          </note>
          <note xml:id="i-f575985dbfa0b18c-0">
            Johan Löfstrand
          </note>
          <note xml:id="i-3e8f25ff332ce885-0">
            Svaret redovisas i bilaga som fogats till riksdagens snabbprotokoll
            tisdagen den 11 juni.
          </note>
          <note xml:id="i-88fc66272106be77-0">
            23 § Kammaren åtskildes kl. 20.12.
          </note>
          <note xml:id="i-50139970f04a7ba8-0">
            Förhandlingarna leddes
          </note>
          <note xml:id="i-be393cc26cec8bbd-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
