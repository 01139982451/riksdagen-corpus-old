<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--111</head>
          <docDate when="1994-01-01">1994-01-01</docDate>
        </div>
      </front>
      <body>
        <div>
          <note xml:id="i-2f3a859525bbc3cf-0">
            Det justerade protokollet beräknas utkomma om 3 veckor
          </note>
          <note xml:id="i-55a47d76d500c782-0">
            --------------------------------------------------------------------
          </note>
          <note xml:id="i-01ffeff9de788000-0">
            1 § Meddelande om svar på interpellationer
          </note>
          <note xml:id="i-ea1cc017ff9003d9-0">
            Till kammaren hade inkommit följande skrivelser:
          </note>
          <note xml:id="i-5c02921ec266b627-0">
            Interpellation 1994/95:147
          </note>
          <note xml:id="i-37155a6b21e0c6f3-0">
            Till riksdagen
          </note>
          <note xml:id="i-5440a73b194daa66-0">
            Beträffande interpellation 1994/95:147 framställd av Peter Eriksson
            (mp): "Utrikes- och säkerhetspolitken inför regeringskonferensen",
            får jag meddela att jag inte kan besvara denna inom föreskrivna
            fyra veckor. Skälet härtill är utlandsresor.
          </note>
          <note xml:id="i-d2ed9740140e3fd9-0">
            Jag kommer att besvara interpellationen den 9 juni
          </note>
          <note xml:id="i-b951de9535a04dca-0">
            1995.
          </note>
          <note xml:id="i-a4ae83bde91e4775-0">
            Stockholm den 23 maj 1995
          </note>
          <note xml:id="i-e52cca48c30016ab-0">
            Lena Hjelm-Wallén
          </note>
          <note xml:id="i-c45dcd0ef57a60d0-0">
            Interpellation 1994/95:150
          </note>
          <note xml:id="i-37155a6b21e0c6f3-1">
            Till riksdagen
          </note>
          <note xml:id="i-77dd501f3ff3b364-0">
            Beträffande interpellation 1994/95:150 framställd av Marianne
            Samulesson (mp): "Situationen i Sri
          </note>
          <note xml:id="i-8bcf4b8d3fb9999c-0">
            Lanka", får jag meddela att jag inte kan besvara denna inom föreskrivna
            fyra veckor. Skälet härtill är utlandsresor.
          </note>
          <note xml:id="i-d2ed9740140e3fd9-1">
            Jag kommer att besvara interpellationen den 9 juni
          </note>
          <note xml:id="i-b951de9535a04dca-1">
            1995.
          </note>
          <note xml:id="i-a4ae83bde91e4775-1">
            Stockholm den 23 maj 1995
          </note>
          <note xml:id="i-e52cca48c30016ab-1">
            Lena Hjelm-Wallén
          </note>
          <note xml:id="i-012bdcdfba592e55-0">
            2 § Svar på fråga 1994/95:532 om ändringar i socialförsäkringen
          </note>
          <note xml:id="i-8cc3b47368333327-0">
            Anf. 1 Socialminister INGELA
          </note>
          <note xml:id="i-a2f35a71e5397cd1-0">
            THALÉN (s)
          </note>
          <note xml:id="i-f859fd59eacbf825-0">
            Fru talman! Ragnhild Pohanka har frågat mig om jag har planer
            på ett skyddsnät för de personer som slås ut ekonomiskt och socialt
            på grund av stora förändringar inom socialförsäkringen.
          </note>
          <note xml:id="i-c9ead86afd10d60c-0">
            Dagens kärva statsfinansiella läge, bl.a. med ett stort budgetunderskott,
            kräver åtgärder som kan bidra till ekonomisk tillväxt, ökad sysselsättning
            och sanerade statsfinanser. Det stora budgetunderskottet har gjort
            det nödvändigt för regeringen att prioritera åtgärder som minskar
            utgifterna på en rad områden, bl.a. inom socialförsäkringssystemen.
            Regeringen har också redovisat i såväl budgetpropositionen som
            kompletteringspropositionen hur besparingarna slår för olika grupper.
            Jag kan försäkra att regeringen gör sitt yttersta för att särskilt
            utsatta grupper inte skall drabbas orimligt hårt.
          </note>
          <note xml:id="i-9dc817e0b2466037-0">
            Vi har skyddsnät i Sverige. Det första är socialförsäkringarna
            som skydd vid inomkostbortfall. Det andra är socialbidraget, som
            är individuellt behovsprövat och kan utgå till de personer som
            inte har inkomst via försäkringar eller arbete.
          </note>
          <note xml:id="i-0d603aed3d61c572-0">
            Anf. 2 RAGNHILD POHANKA (mp)
          </note>
          <note xml:id="i-0268743676177671-0">
            Fru talman! Tack för svaret. Jag är övertygad om att vi har ett
            skyddsnät i Sverige och att socialdemokraterna inte vill skada
            utsatta grupper. Jag menar ändå att alla de nedskärningar som
            skett kommer att få effekter som vi ännu inte vet hur de kommer
            att slå.
          </note>
          <note xml:id="i-ba1afa61813a31cf-0">
            Det är inte förrän verkligheten är ett faktum som vi kan se det.
          </note>
          <note xml:id="i-607fe6b1771e9f10-0">
            Vi har lagt ett förslag om en sådan utredning; vi har skrivit
            parlamentarisk utredning, men det kan även vara en annan form
            av analys eller utredning.
          </note>
          <note xml:id="i-570b8b95408ff6e3-0">
            Närmare en miljon människor står utanför sjukförsäkringen, de
            är nollklassade. Drygt 300 000 saknar arbetslöshetsförsäkring.
            Antalet föräldrar som bara får föräldraförsäkringens garantibelopp,
            60 kr om dagen, har fördubblats sedan mitten av 1980-talet. Var
            femte person i arbetsför ålder saknar ett fullgott grundskydd
            i livets sårbara skeden. Uppgifterna kommer från en doktorsavhandling
            som lades fram vid Lunds universitet förra året.
          </note>
          <note xml:id="i-c95b441368900e41-0">
            Trots kunskap om ökad misär i välfärdens marginaler berör diskussionen
            om nedskärningarnas effekter egentligen bara dem som redan befinner
            sig i trygghetssystemen. Ofta saknas en tillförlitlig konsekvensanalys
            av vilka grupper som drabbas av de sociala nedskärningarna.
          </note>
          <note xml:id="i-06a0476593fc1aad-0">
            I kampen om marknadens förtroende är det ofta bråttom att genomföra
            kraftiga besparingar. Man tar sig kanske inte riktigt tid att
            undersöka många som blir socialbidragsberättigade när deras knappa
            ekonomiska marginal försvinner på grund av sänkt akassa, sänkt
            bostadsbidrag, ökade medicin- och tandvårdskostnader etc. Detta
            är förödande både för de individer som drabbas och för samhällsekonomin,
            även om kostnaden för ökat socialbidragsberoende vältras över
            på kommunerna.
          </note>
          <note xml:id="i-d39876a2e713c020-0">
            Det som förenar socialbidragshushållen på 1990-
          </note>
          <note xml:id="i-431fb5bdc584c551-0">
            talet är att de har en bräcklig förankring på arbetsmarknaden
            och därmed otillräckliga ersättningar från socialförsäkringen.
          </note>
          <note xml:id="i-d768e532c612a8d1-0">
            Anf. 3 Socialminister INGELA
          </note>
          <note xml:id="i-a2f35a71e5397cd1-1">
            THALÉN (s)
          </note>
          <note xml:id="i-5983ae45f094b1c6-0">
            Fru talman! Ragnhild Pohanka har alldeles rätt i att stora grupper
            som drabbas hårt i dag saknar en fast förankring eller tidigare
            förankring på arbetsmarknaden. Det är därför regeringen ägnar
            så stor uppmärksamhet och lägger ner så stora resurser och på
            alla sätt försöker skrapa fram ekonomiska resurser för insatser
            när det gäller att öka sysselsättningen och skapa utrymme för
            fler människor i arbete.
          </note>
          <note xml:id="i-3a5828f263e77b50-0">
            Historiskt kan man konstatera att ungefär 4 % av befolkningen
            under hela 1900-talet har haft socialbidrag. Grupperna har varierat
            kraftigt från tidigt 1900-
          </note>
          <note xml:id="i-a3de7ea6a1fcdc32-0">
            tal då det var pensionärer till senare år då det är andra grupper.
            Vi har haft två stora toppar med arbetslöshet;
          </note>
          <note xml:id="i-14a8e5849a10cd79-0">
            den ena var 1930-talet, den andra är nu. Därför är bekämpningen
            av arbetslösheten den viktigaste åtgärden.
          </note>
          <note xml:id="i-4a305ccc9d4c50be-0">
            Även om vi nu vidtar kraftiga åtgärder för att skapa balans sker
            det inte utan förtänksamhet. Vi försöker faktiskt foga ihop de
            olika systemen på ett sådant sätt att man skall minska påfrestningarna
            i så stor utsträckning som möjligt. Om man studerar fördelningen
            över befolkningen kan man säga att 10 % av de högst avlönade står
            för 30 % av åtgärderna, medan
          </note>
          <note xml:id="i-e0bd79a851edd928-0">
            10 % av de lägst avlönade står för 5 % av åtgärderna.
          </note>
          <note xml:id="i-c076eec0c93b78d1-0">
            Det visar att de tankar som ligger bakom budgetpropositionen
            och kompletteringspropositionen är väl genomarbetade.
          </note>
          <note xml:id="i-7fda2aff32798c66-0">
            Det hindrar inte att det är svårt för den enskilde.
          </note>
          <note xml:id="i-4d926fc33b36f4e0-0">
            Anf. 4 RAGNHILD POHANKA (mp)
          </note>
          <note xml:id="i-cd437e8749744dc6-0">
            Fru talman! Trygghetssystemet har glidit över till en prestationsmodell
            där individens meriter på arbetsmarknaden blir avgörande även
            för positionen inom välfärdssystemet. Kvalifikationskraven i de
            prestationsbaserade socialförsäkringarna är så snarlika att den
            som inte kommer in i ett av trygghetssystemen faller utanför allihop.
          </note>
          <note xml:id="i-ebd95c485d1ba3b8-0">
            Jag vet att socialbidragen är en sista säkerhetsåtgärd. För att
            få del av socialbidragen måste man nästan klä av sig naken. Man
            måste redogöra för allt. De sista buffertarna försvinner innan
            man får socialbidrag och man har svårt att komma igen.
          </note>
          <note xml:id="i-937139fb9928cb01-0">
            Jag tycker självklart att det är bra att vi satsar så mycket
            som vi gör på arbetsskapande åtgärder och studier. Men det har
            också ibland slagit fel, som t.ex.
          </note>
          <note xml:id="i-6623dfe0603dc6e4-0">
            när det gäller barntilläggen för vuxenstuderande.
          </note>
          <note xml:id="i-69b07fcfed7810bb-0">
            Jag vill fortfarande veta om statsrådet har planer på ett skyddsnät
            eller på att undersöka vilka som slås ut ekonomiskt och socialt
            på grund av dessa stora förändringar.
          </note>
          <note xml:id="i-3d0446dbd7cdf221-0">
            Anf. 5 Socialminister INGELA
          </note>
          <note xml:id="i-a2f35a71e5397cd1-2">
            THALÉN (s)
          </note>
          <note xml:id="i-421702b0101299bd-0">
            Fru talman! Jag är inte riktigt klar över vad
          </note>
          <note xml:id="i-f10aae24ad21f17b-0">
            Ragnhild Pohanka menar. En grundläggande tanke i våra trygghetssystem
            är ju att de bygger på människors arbete. En mycket stark känsla
            för hela vårt välfärdssamhälle ligger ju i människors vilja till
            arbete. Om Ragnhild Pohanka vill att vi skall skapa ett välfärdssystem
            med socialförsäkringar som bygger på en annan grund än den enskilda
            individens arbete har vi en helt annan idé som utgångspunkt. Min
            utgångspunkt är fortfarande att det är människors vilja till arbete
            som ligger bakom.
          </note>
          <note xml:id="i-5e0b3fc9ae907740-0">
            Det individuella behovsprövade skyddsnätet ligger i botten. Det
            som skall ge människor en chans när de andra systemen inte stämmer.
            På grund av den höga arbetslösheten är det alldeles för många
            människor som inte fått en chans att komma in. Vi skall för den
            skull inte kasta bort systemen.
          </note>
          <note xml:id="i-78f1b9363daf136e-0">
            Anf. 6 RAGNHILD POHANKA (mp)
          </note>
          <note xml:id="i-187b929762d7933a-0">
            Fru talman! Det vill nog inte jag heller. Jag tycker att vi i
            princip skall behålla det vi har. Av olika orsaker kan det bli
            vissa förändringar. Det viktiga är ju att det är så många människor
            och nya grupper som i dag ramlar utanför. Det gäller t.ex. många
            ungdomar, vilket nästan aldrig hände tidigare. Det handlar om
            både svenska ungdomar och invandrarungdomar.
          </note>
          <note xml:id="i-a7a259e4768613fe-0">
            Jag menar att man skall se efter hur det går för dem. Många bor
            kvar i sina föräldrahem; ibland går det bra, ibland mindre bra.
            De är ju färdiga att flyga ut. Hur skall vi kunna lösa detta?
          </note>
          <note xml:id="i-f6950c39bcdbfe79-0">
            Men jag tänker också på barnfamiljer och på dem som är över 29
            år, vilka inte längre får bostadsbidrag och som är lågavlönade.
            Vi ser ju en omfattning av vräkningar inom Bostadsbolagen, som
            vi inte har sett dess like till, på grund av obetalda hyror. Ibland
            är det fråga om misskötsamhet, men i dag är det också helt vanliga
            människor som slås ut.
          </note>
          <note xml:id="i-efc8e65b9e2765b0-0">
            Jag skulle vilja att man undersökte hur ändringarna slår under
            hösten t.ex., så att man kan göra någonting åt detta.
          </note>
          <note xml:id="i-ec14d61d0d40ea3f-0">
            Anf. 7 Socialminister INGELA
          </note>
          <note xml:id="i-a2f35a71e5397cd1-3">
            THALÉN (s)
          </note>
          <note xml:id="i-206ba000918f9000-0">
            Fru talman! Det är naturligtvis så, att innan man lägger fram
            förslagen görs självfallet en lång rad analyser, såväl ekonomiska,
            samhällsekonomiska som systemekonomiska, över vad som blir effekterna.
            Men vi vet att den stora bakgrunden är arbetslösheten. Det är
            därför regeringen och i den del som handläggs av
          </note>
          <note xml:id="i-ca0771b7a1b751d1-0">
            Socialdepartementet ägnar så stor uppmärksamhet åt styrmedel
            som underlättar för människor att komma tillbaka i arbete.
          </note>
          <note xml:id="i-5cd2185b06fa6197-0">
            Jag vill återigen hänvisa till den utveckling som har varit under
            årtionden tillbaka. Man kan direkt peka på att under år med höga
            arbetslöshetstal blir det också en stor social oro och höga sociala
            kostnader av en lång rad olika skäl. Därför koncentrerar vi våra
            insatser på att ge ungdomar, familjer och andra tillgång till
            arbeten där de kan få lön så att de kan undvika att bli beroende
            av bidrag.
          </note>
          <note xml:id="i-e0224b413c61f851-0">
            Anf. 8 RAGNHILD POHANKA (mp)
          </note>
          <note xml:id="i-78e6dea9f687e305-0">
            Fru talman! Vi är helt överens om att arbete är det viktigaste.
            Men eftersom så många är arbetslösa, är det min och Miljöpartiets
            önskan att en undersökning ändå görs för att få veta hur ändringarna
            slår. Man kan inte på skrivbordet få fram alla analyser, utan
            man måste göra verklighetsundersökningar - fältundersökningar,
            om man kan kalla det så. Det är mitt önskemål att man under det
            närmaste halvåret tittar på hur detta slår för olika grupper.
            Jag tror att också en sådan undersökning behövs, även om det har
            gjorts en föregående analys innan man genomförde denna ändring,
            vilken jag förstår måste finnas och som jag också har sett en
            del av.
          </note>
          <note xml:id="i-881991254d4016ef-0">
            Anf. 9 Socialminister INGELA
          </note>
          <note xml:id="i-a2f35a71e5397cd1-4">
            THALÉN (s)
          </note>
          <note xml:id="i-48de5f8fd8663861-0">
            Fru talman! Inom Socialdepartementet, som ju förvisso bara vidtar
            en del av de åtgärder som krävs för att man skall stötta människor
            i svåra situationer, har vi ett projekt som vi kallar för Välfärdsprojektet.
          </note>
          <note xml:id="i-2b20756acf4a1f9e-0">
            Inom ramen för detta går vi in på olika områden som gäller barnens
            uppväxt, ungdomars miljö och familjernas ekonomi etc. Däri ingår
            naturligtvis också en hel del analyser. Vi har Storstadsprojektet,
            som skall arbeta mer aktionsinriktat, där man får fram en hel
            del.
          </note>
          <note xml:id="i-7ef4303c528f0fb0-0">
            Men det som nu är väsentligast, vid sidan av kunskapsinhämtningen,
            är att se till att de medel som vi hoppas att riksdagen fattar
            beslut om innan sessionen avslutas för i år verkligen används
            praktiskt. Nu handlar det nämligen om praktiska insatser för att
            så många procent som möjligt kommer bort från den öppna arbetslösheten,
            vilket direkt påverkar kostnaderna i kommunernas sociala budgetar.
            Det påverkar naturligtvis också direkt arbetslöshetsförsäkringen
            och det kontanta arbetsmarknadsstödet.
          </note>
          <note xml:id="i-1f47e754045a80b9-0">
            Överläggningen var härmed avslutad.
          </note>
          <note xml:id="i-7a39676c8fdaee1e-0">
            3 § Svar på fråga 1994/95:505 om hastighetsbegränsningen för
            utryckningsfordon med släp
          </note>
          <note xml:id="i-a54238eb7e6341f1-0">
            Anf. 10 Kommunikationsminister INES
          </note>
          <note xml:id="i-a387922cd3f5fa36-0">
            UUSMANN (s)
          </note>
          <note xml:id="i-3c166bfc6b753ffe-0">
            Fru talman! Ulla Löfgren har frågat mig vilka åtgärder jag avser
            att vidta för att inte utryckningsfordon med släp skall bli hinder
            i trafiken.
          </note>
          <note xml:id="i-18ede0c45adf656a-0">
            Det är i och för sig riktigt som Ulla Löfgren säger att räddningsfordon
            vid återfärd från utryckning eller i samband med övning måste
            följa den på platsen gällande hastighetsbegränsningen och den
            hastighetsgräns som vägtrafikkungörelsens 66 § satt som övre gräns
            för vissa fordon och fordonskombinationer. Det är också riktigt
            att det för bil med s.k. efterfordon normalt inte tillåts högre
            hastighet än 30 km i timmen.
          </note>
          <note xml:id="i-03e0ad2b91e9a5f4-0">
            Dessa regler har emellertid inte något samband med den författningsändring
            som Ulla Löfgren hänvisar till.
          </note>
          <note xml:id="i-6b8c92bc194ade5d-0">
            De i vägtrafikkungörelsen påbjudna hastighetsgränserna för vissa
            fordon och fordonskombinationer är tillkomna utifrån trafiksäkerhetsskäl.
            Av samma kungörelse framgår att undantag får medges om det behövs
            av särskilda skäl och det kan ske utan fara för bl.a. trafiksäkerheten.
          </note>
          <note xml:id="i-df2dea429249f5db-0">
            Ansökan om sådant undantag görs hos länsstyrelsen eller Vägverket.
          </note>
          <note xml:id="i-632027f028c85aab-0">
            Det enda generella undantaget från den här omnämnda huvudregeln
            framgår av vägtrafikkungörelsens 68 § och avser just användande
            av fordon för olika brådskande utryckningar.
          </note>
          <note xml:id="i-08d2941298dcadcf-0">
            Jag ser därför inte något skäl att nu ändra denna ordning som
            gällt såväl före som efter den författningsändring som regeringen
            utfärdade den 26 februari 1995.
          </note>
          <note xml:id="i-18851ece3765a159-0">
            Anf. 11 ULLA LÖFGREN (m)
          </note>
          <note xml:id="i-090afb05829c157f-0">
            Fru talman! Jag får tacka statsrådet för svaret. Om jag har förstått
            det rätt har inte ändringen i vägtrafikförordningen alls påverkat
            förhållandena, utan samma sak gäller som tidigare, att brandbilar
            med släpkärra på hemväg från utryckning inte får köra fortare
            än 30
          </note>
          <note xml:id="i-418a5251cc8da2a1-0">
            km i timmen. Hastighetsbegränsningen har uppenbarligen inte respekterats
            av räddningstjänsterna runt om i landet. Detta problem har uppmärksammats
            i samband med revideringen av förordningen.
          </note>
          <note xml:id="i-f10ea27a37f957df-0">
            Exempelvis Räddningstjänsten i Östhammar har hos Vägverket ansökt
            om undantag men har fått avslag efter överklagande till regeringen.
            Jag har fått min fråga från Räddningstjänstens chef i Umeå, Claes
          </note>
          <note xml:id="i-79fabb5d32c348f6-0">
            Caiher, som uppenbarligen inte heller har vetat om detta och
            nu är litet grand fundersam över vad som skall hända när man måste
            köra 30 km i timmen. Jag är litet fundersam över om det är så,
            att det förekommer väldigt många olyckor i samband med att brandbilarna
            kör tillbaka från brandsläckning och om detta i så fall har föranlett
            denna paragraf.
          </note>
          <note xml:id="i-eb02cb702bbc8558-0">
            Anf. 12 Kommunikationsminister INES
          </note>
          <note xml:id="i-a387922cd3f5fa36-1">
            UUSMANN (s)
          </note>
          <note xml:id="i-476d1cd705288eee-0">
            Fru talman! Jag känner också till fallet i Östhammar, där man
            har begärt undantag. Såvitt jag förstår har frågan varit aktuell
            på orter med mindre brandkårer eller där man inte så ofta använder
            den här typen av fordonskombinationer. Väldigt många räddningstjänster
            har en annan typ av fordon som inte har den här typen av lös släpkärra.
            Därför förekommer inte denna situation så förfärligt ofta, om
            jag har förstått saken rätt. Men när den förekommer är det naturligtvis
            en fråga om att man, efter utförd släckning, skall köra på ett
            sätt som inte stör övrig trafik. Detta gäller räddningstjänsten
            såväl som all annan utryckningstrafik.
          </note>
          <note xml:id="i-521e30830f21e665-0">
            Om tillräckliga skäl finns har Vägverket möjlighet att göra undantag.
            I Östhammarsfallet var det uppenbarligen inte på det sättet. Men
            frågan om detta är vanligt förekommande har naturligtvis också
            jag ställt mig och fått svaret att såvitt man vet är inte detta
            fallet.
          </note>
          <note xml:id="i-5b4edeb054620eb6-0">
            Anf. 13 ULLA LÖFGREN (m)
          </note>
          <note xml:id="i-853cfc1d031cea90-0">
            Fru talman! Uppenbarligen är det mer vanligt förekommande med
            släpkärror än vad statsrådet tror. I
          </note>
          <note xml:id="i-aa1585fb4ba509fb-0">
            Stockholm vet jag att det inte förekommer. Men i landet i övrigt
            finns det ett antal räddningsfordon som kör med släpkärra.
          </note>
          <note xml:id="i-b65d20df4cb1e46f-0">
            Kostnaden för att byta ut släpkärrorna mot andra slags fordon
            skulle för Sveriges kommuner bli i storleksordningen 70 miljoner
            kronor. Om samma sak gjordes med de släpkärror och underreden
            som finns till motorsprutor i krigsförråd, skulle kostnaden uppgå
            till 40-50 miljoner kronor.
          </note>
          <note xml:id="i-744d3e1e0b46573f-0">
            Hastighetsgränsen har uppenbarligen inte respekterats tidigare,
            har jag förstått, utan man har kört 50
          </note>
          <note xml:id="i-102ec99f9c640222-0">
            km i timmen eller med lämplig hastighet på väg tillbaka från
            utryckning. Polisen har förmodligen sett mellan fingrarna på detta.
            Då kan man ju fundera över varför man inte är litet mindre restriktiv
            och kanske t.o.m. ändrar i förordningen.
          </note>
          <note xml:id="i-503649e1ea0e5f17-0">
            Anf. 14 Kommunikationsminister INES
          </note>
          <note xml:id="i-a387922cd3f5fa36-2">
            UUSMANN (s)
          </note>
          <note xml:id="i-4fd7a271dd142ba0-0">
            Fru talman! Skall man ändra i förordningen, tror jag att man
            måste göra det utifrån trafiksäkerhetens bästa. I det faktum att
            man kör fortare än 30 km i timmen ligger också en fara för trafiksäkerheten
            när det gäller den typen av släpkärror som har ett annat slags
            bromsar än vad andra släpfordon har, t.ex. husvagnar etc.
          </note>
          <note xml:id="i-cb8c3813d0aa4dcc-0">
            Vad gäller hastigheten måste man i trafiksäkerhetsaspekten väga
            in det faktum att man kör en kärra utan bromsar eller en kärra
            med en annan slags broms med för hög hastighet. Det är inte så
            enkelt att man kan säga att man kan komma ifrån problemet om man
            höjer hastigheten, för då uppstår det i stället andra problem.
            Därför tror jag att man måste vara oerhört försiktig när det gäller
            att förändra förordningen.
          </note>
          <note xml:id="i-68a0df9005516a90-0">
            Anf. 15 ULLA LÖFGREN (m)
          </note>
          <note xml:id="i-63441abc30fb9217-0">
            Fru talman! Men det som är det befängda är att på väg ut på utryckning
            får man i princip köra så fort det går med släpkärran, medan man
            på vägen tillbaka får köra 30 km i timmen. Enligt mitt förnuft
            borde det inte vara mindre farligt att köra fort på vägen ut till
            brandplatsen än att köra i normal hastighet på vägen tillbaka.
          </note>
          <note xml:id="i-78043e81a3423d3a-0">
            Anf. 16 Kommunikationsminister INES
          </note>
          <note xml:id="i-a387922cd3f5fa36-3">
            UUSMANN (s)
          </note>
          <note xml:id="i-ab5e40478bd19d28-0">
            Fru talman! Det är skillnad på att köra ut och att köra tillbaka.
            När man kör ut använder man blåljus och sirener, vilket betyder
            att man får en annan uppmärksamhet från den övriga trafiken än
            när man kör tillbaka, för då har man inte rätt att använda blåljus.
          </note>
          <note xml:id="i-09c8a2eede74e5b1-0">
            Anf. 17 ULLA LÖFGREN (m)
          </note>
          <note xml:id="i-187ec92ba0f4219f-0">
            Fru talman! Men jag tror ändå att om dessa förare upptäcker att
            de blir stoppklossar i trafiken när de kör sina 30 kilometer i
            timmen, så har de två alternativ att välja på, antingen att sätta
            på blåljusen och köra för fort eller att köra för fort utan blåljus.
          </note>
          <note xml:id="i-99b62261b828876f-0">
            Anf. 18 Kommunikationsminister INES
          </note>
          <note xml:id="i-a387922cd3f5fa36-4">
            UUSMANN (s)
          </note>
          <note xml:id="i-dd72d0fe760896a5-0">
            Fru talman! En allra sista kommentar: Blåljusen får icke användas
            för att fordonet kan utgöra ett allmänt hinder. Blåljusen får
            bara användas vid exempelvis polisjakt eller utryckning och ingenting
            annat.
          </note>
          <note xml:id="i-1f47e754045a80b9-1">
            Överläggningen var härmed avslutad.
          </note>
          <note xml:id="i-c4e47e88fe59e6db-0">
            4 § Svar på fråga 1994/95:515 om farliga vägstolpar
          </note>
          <note xml:id="i-c8698c00b42d028d-0">
            Anf. 19 Kommunikationsminister INES
          </note>
          <note xml:id="i-a387922cd3f5fa36-5">
            UUSMANN (s)
          </note>
          <note xml:id="i-9b3a812964d501a7-0">
            Fru talman! Elisabeth Fleetwood har frågat mig om vilka åtgärder
            jag avser att vidta för att förmå kommunerna att successivt övergå
            till krockvänliga vägstolpar.
          </note>
          <note xml:id="i-1f6cc0a27435e42b-0">
            Problemet med s.k. oeftergivliga stolpar har tidigare lyfts fram
            av Trafiksäkerhetsverket i en rapport från 1992 och har också
            uppmärksammats på senare tid av medierna.
          </note>
          <note xml:id="i-52701a231f494c0b-0">
            I rapporten konstaterades att 14 %, dvs. 24 personer per år,
            av dödsfallen i samband med singelolyckor inträffade vid kollision
            med en stolpe. Dessa dödsolyckor visade sig vara lika vanliga
            inom som utom tätorter. Ungefär en tredjedel av olyckorna inträffade
            på 50-sträckor och en tredjedel på 70-sträckor.
          </note>
          <note xml:id="i-bf9b5a353cf701d5-0">
            Vägområdet, som väghållaren ansvarar för, omfattar inte bara
            själva vägbanan utan även området omedelbart vid sidan om vägen,
            där bl.a. belysningsstolparna står.
          </note>
          <note xml:id="i-45850da07fbf51cb-0">
            Enligt min mening bör därför varje ansvarig väghållare, som ett
            led i sitt trafiksäkerhetsarbete och som en del i sin planering
            av vägbelysning, lägga stor vikt vid utformning och placering
            av bl.a. stolpar, räcken och olika skyddsanordningar.
          </note>
          <note xml:id="i-f7b4f7c6b632bf09-0">
            Sedan några år finns en handbok med allmänna råd om belysning
            för de kommunala väghållarna,
          </note>
          <note xml:id="i-350d8b8f54c80812-0">
            REBEL. Här ges en generell rekommendation om att eftergivliga
            stolpar skall användas.
          </note>
          <note xml:id="i-ddb7d73af8309262-0">
            Enligt vad jag erfarit har Kommunförbundet dessutom tagit fram
            ett program för att, i samverkan med Vägverket, inom kort påbörja
            en studie av problemens omfattning och tänkbara lösningar inom
            tätorterna.
          </note>
          <note xml:id="i-67c83f0b6c0135a1-0">
            Jag vill dessutom påminna om att bilisterna själva har goda möjligheter
            att skydda sig genom att använda bilbälte överallt i bilen. Detta
            är inte minst viktigt på 50- och 70-sträckor.
          </note>
          <note xml:id="i-fee8cfe2be4ae156-0">
            Det är angeläget att klara ut vad som går att göra för att minska
            denna typ av olyckor. Men som jag tidigare har sagt ankommer det
            på väghållarna att analysera problemet och vidta erforderliga
            åtgärder.
          </note>
          <note xml:id="i-84e3f01dad892e77-0">
            Mot den bakgrunden är jag inte beredd att vidta några ytterligare
            åtgärder i ärendet.
          </note>
          <note xml:id="i-f10fcb280baf778e-0">
            Anf. 20 ELISABETH FLEETWOOD (m)
          </note>
          <note xml:id="i-5b1723af26556efc-0">
            Fru talman! Jag vill börja med att tacka statsrådet för svaret.
            Men jag måste också samtidigt konstatera att jag blev både besviken
            och kanske också litet förvånad över svaret.
          </note>
          <note xml:id="i-6ffd48cbbf1e8988-0">
            Statsrådet talar här om väghållarens ansvar, att man skall fästa
            stor vikt vid utformningen, en handbok med allmänna råd, vikten
            av att använda bilbälte, osv. Jag är helt övertygad om att kraftfulla
            uttalanden från kommunikationsministern om de farliga stolparna
            är viktiga - eller som jag ursprungligen skrev i min fråga, de
            dödliga stolparna. Överdrift i ord behövs ibland för att budskapet
            skall gå fram till dem som det är avsett att nå.
          </note>
          <note xml:id="i-b5eb3d6342507909-0">
            Vi vet att det är ca 25 personer som omkommer, men det är flera
            hundra som skadas kanske för livet.
          </note>
          <note xml:id="i-5bd586fc4a027f98-0">
            Självfallet har vi allihop här respekt för kommunernas ekonomiska
            svårigheter. Men samtidigt lurar man sig själv med tanke på alla
            de kringkostnader som blir i samband med olyckor, dödsfall, skador
            och annat.
          </note>
          <note xml:id="i-b1d6a9f1623f3b16-0">
            Jag skulle önska att kommunikationsministern kunde säga det klart
            till Kommunförbundet och till t.ex. Kommun Aktuellt. Förslagsvis
            10 % av dessa stolpar kunde bytas ut varje år. Jag har några uppgifter
            på kostnaderna. En vanlig s.k. livsfarlig stolpe kostar i dag
            3 000 kr, och de mindre farliga 4 000-6
          </note>
          <note xml:id="i-dec96131e96e1229-0">
            000 kr. Om det skedde skulle inom ett visst antal år antalet
            dödsolyckor och skador, osv. minska.
          </note>
          <note xml:id="i-c00fe74ea4ff080e-0">
            Det är naturligtvis självklart att man skall använda bilbälte.
            Jag menar att det inte hör till den här frågan.
          </note>
          <note xml:id="i-28c1d7d787d0c149-0">
            Det är gudskelov självklart i vår trafikmiljö i dag att man gör
            det. Jag vill därför än en gång fråga statsrådet: Kan inte statsrådet
            tänka sig att göra ett uttalande för att få kommunerna att ta
            saken på allvar?
          </note>
          <note xml:id="i-18b99303e0d50ddd-0">
            Anf. 21 Kommunikationsminister INES
          </note>
          <note xml:id="i-a387922cd3f5fa36-6">
            UUSMANN (s)
          </note>
          <note xml:id="i-80a7ab331d82a5f8-0">
            Fru talman! Jag delar helt och hållet Elisabeth
          </note>
          <note xml:id="i-a927c52562cc729c-0">
            Fleetwoods uppfattning att detta är en väldigt viktig trafiksäkerhetsfråga.
            Problemet är att varken regeringen eller riksdagen har några medel
            att anvisa för att kommunerna skall genomföra utbytesprogrammet.
          </note>
          <note xml:id="i-b17b758b5e8f818a-0">
            Det handlar här om att skapa opinion.
          </note>
          <note xml:id="i-7c26f80ae7e70ab8-0">
            Jag vet att man i väldigt många kommuner successivt byter ut
            stolparna när det händer någonting.
          </note>
          <note xml:id="i-d522f2bc2f237409-0">
            Det behöver inte vara någon trafikolycka med människor skadade.
            Det kan ske när en stolpe blir knäckt eller någonting annat händer.
            Då sätter man alltid upp de bättre stolparna. Det finns också
            de kommuner som har systematiska utbytesprogram. Det är förslag
            till sådana program som Kommunförbundet nu utarbetar i samverkan
            med Vägverket. Men i de fall där kommunerna är väghållare är det
            bara kommunerna som har det formella ansvaret.
          </note>
          <note xml:id="i-4b89feee9066ca71-0">
            Rent personligt tror jag att vi har precis samma åsikt om vikten
            av att dessa stolpar bör bytas ut så fort det är möjligt ekonomiskt
            och tekniskt.
          </note>
          <note xml:id="i-2f755f8234757f64-0">
            Anf. 22 ELISABETH FLEETWOOD (m)
          </note>
          <note xml:id="i-4e1bb3786b472c6a-0">
            Fru talman! Jag är också helt övertygad om att vi är eniga. Det
            vore konstigt annars. Staten har inga medel att anvisa, utan det
            gör kommunerna. Men det är fortfarande min uppfattning att ett
            statsråd har genomslagskraft om han eller hon går ut och säger
            någonting, och det är det jag efterlyser.
          </note>
          <note xml:id="i-1fdad693edc46db2-0">
            Jag tycker inte att kommunikationsministern skall underskatta
            sin egen betydelse just som kommunikationsminister när en fråga
            hänvisas till dem som har ansvaret. Det är det som jag så gärna
            vill uppnå med frågan. Jag vill försöka påskynda den utveckling
            som vi båda är eniga om behövs.
          </note>
          <note xml:id="i-9e7abcd0a5665624-0">
            Anf. 23 Kommunikationsminister INES
          </note>
          <note xml:id="i-a387922cd3f5fa36-7">
            UUSMANN (s)
          </note>
          <note xml:id="i-7f72e7e8a6f80a06-0">
            Fru talman! Jag tror att denna korta debatt säkert också kommer
            att ha den effekten att många väghållare blir mer uppmärksamma
            på den här frågan.
          </note>
          <note xml:id="i-49a7fdfadd96d17e-0">
            Anf. 24 ELISABETH FLEETWOOD (m)
          </note>
          <note xml:id="i-bbed9b5ed5a3576f-0">
            Fru talman! Jag vill avslutningsvis säga att jag verkligen hoppas
            att det blir fallet. Det kommer att välkomnas av många som kanske
            inte råkar in i de förskräckliga situationer som nu i dag inträffar.
          </note>
          <note xml:id="i-1f47e754045a80b9-2">
            Överläggningen var härmed avslutad.
          </note>
          <note xml:id="i-38f3e986ae49473d-0">
            5 § Svar på fråga 1994/95:540 om föreningslivets lotteri- och
            spelverksamhet
          </note>
          <note xml:id="i-65a8f2993a785ebd-0">
            Anf. 25 Statsrådet JAN NYGREN (s)
          </note>
          <note xml:id="i-83560e9c00b6457f-0">
            Fru talman! Stig Bertilsson har frågat civilministern vilka åtgärder
            hon ämnar vidta för att stärka föreningslivets och idrottens ställning
            på spel- och lotterimarknaden.
          </note>
          <note xml:id="i-86656c3d1b322aff-0">
            Av som jag antar i varje fall här i kammaren kända skäl är civilministern
            själv förhindrad att besvara frågan, och det ankommer i stället
            på mig att göra det.
          </note>
          <note xml:id="i-6f57f9ef47dbbedb-0">
            Som Stig Bertilsson mycket riktigt påpekar hänvisade civilministern
            i en interpellationsdebatt den 19
          </note>
          <note xml:id="i-e077e586af420aea-0">
            januari till en pågående översyn av den svenska spelmarknaden
            som gjordes av en arbetsgrupp inom regeringskansliet. Beslut om
            vem som skulle beviljas koncession att anordna spel på värdeautomater
            skulle avvaktas till dess resultatet av arbetsgruppens arbete
            förelåg. Det är däremot inte riktigt att civilministern offentligt
            utlovat koncession vare sig till idrotten eller någon annan.
          </note>
          <note xml:id="i-979df1ff88b6126e-0">
            Trots att lotterilagen, som bygger på Lotteriutredningens förslag,
            antogs så sent som förra året har det redan visat sig att den
            inte helt motsvarar tidens krav. Den svenska spelmarknaden är
            med europeiska mått stor, uppsplittrad och utsatt för ett väldigt
            konkurrenstryck. De många aktörer som verkar i Sverige tvingas
            på grund av konkurrenstrycket ständigt öka insatserna för marknadsföring
            och lansera nya spel för att bibehålla sina marknadsandelar. Bland
            EU:s medlemsstater är man helt överens om att lotterimarknaden
            inte lämpar sig för fri konkurrens och måste vara ganska strikt
            reglerad i respektive stats nationella rätt.
          </note>
          <note xml:id="i-a910b5cdf53813c1-0">
            Alla försök att föra lotterier till den inre marknaden har hittills
            bestämt motarbetats. Den oerhört snabba tekniska utvecklingen
            på telekommunikations- och dataområdena kan mycket snart komma
            att få genomslag också på de av särskilda regler skyddade nationella
            spelmarknaderna. Om detta är internationella analytiker helt överens.
            När detta inträffar är den svenska spelmarknaden mycket utsatt
            eftersom den redan har ett antal var för sig med varandra hårt
            konkurrerande aktörer. De s.k. folkrörelselotterierna, som redan
            är hårt trängda, kommer att få det mycket svårt om inget radikalt
            görs åt den nuvarande situationen.
          </note>
          <note xml:id="i-ce1ade9644a5a559-0">
            Eftersom överskottet från den svenska spelmarknaden skall tillgodose
            särskilda ändamål, kan ett internationellt konkurrenstryck komma
            att få mycket allvarliga ekonomiska konsekvenser för det svenska
            föreningslivet. När regeringen diskuterar den framtida svenska
            spelmarknaden - i vilken spelet på värdeautomater är en detalj,
            om icke oviktig - måste därför mycket känsliga avvägningar ske.
            Det är av hänsyn till den långsiktiga utvecklingen av spelmarknaden
            som regeringen mycket noga vill pröva frågan om värdeautomater.
            Det är dock regeringens ambition att så snabbt som det är möjligt,
            ambitionen är att det skall ske innan riksdagen skiljs åt i vår,
            finna en tillfredsställande lösning för att folkrörelserna skall
            kunna tillgodogöra sig överskottet från spel på värdeautomater.
          </note>
          <note xml:id="i-7c0c1e36ed8e1432-0">
            Anf. 26 STIG BERTILSSON (m)
          </note>
          <note xml:id="i-de2ec5908ef397fb-0">
            Fru talman! Tack så mycket för svaret. Jag vill först kommentera
            innehållet i statsrådet svar litet grand och den bakgrundsbeskrivning
            som ges.
          </note>
          <note xml:id="i-48dbccdf9335d409-0">
            Den nuvarande regeringen har hanterat spel- och lotterifrågorna
            väldigt senfärdigt och såvitt jag förstår under relativt stora
            konvulsioner. Lotteriutredningen lade fram sitt förslag i sådan
            tid att den förra riksdagen hann lägga fram förslag och dessutom
            fatta beslut om en lag om värdeautomatspel i vårt land.
          </note>
          <note xml:id="i-b1f587d39789daa3-0">
            Sedan detta väl hade hänt och alla dörrar egentligen öppnats
            så att det bara var att stiga in har ingenting hänt. Tvärtom har
            den nuvarande regeringen såvitt jag förstår, i första hand beroende
            av inre oenighet, lyckats skjuta allting framför sig.
          </note>
          <note xml:id="i-aeed3807d155af9a-0">
            När statsrådet Ulvskog i januari sade att ett resultat skulle
            vara färdigt till den 10 mars hade vi naturligtvis väntat oss
            att så skulle bli fallet. Därefter har statsrådet också gjort
            uttalanden som har tolkats som att koncession för värdeautomater
            var på gång. Jag vill som korrigeringen till statsrådet Nygrens
            svar här säga att det bl.a. var det som gjorde att jag själv drog
            tillbaka en fråga i början av maj månad.
          </note>
          <note xml:id="i-1e7e89fa015865a6-0">
            Nu säger statsrådet att ambitionen är att det skall ske någonting
            innan riksmötet är till ända. Statsrådet talar då om inflytande
            över spelen. Därför är min fråga, som jag egentligen velat ha
            svar på från början:
          </note>
          <note xml:id="i-70af5f1a7b016ee9-0">
            Var avser man att lägga koncessionen? Att överskottet skall gå
            till folkrörelserna och barn- och ungdomsverksamhet tror jag att
            vi är ganska klara över. Men vem eller vilka får inflytandet och
            sköta om spelen?
          </note>
          <note xml:id="i-5fc92fb6b14da623-0">
            Och när kommer koncessionen alldeles säkert?
          </note>
          <note xml:id="i-252a660a674bfe95-0">
            Anf. 27 Statsrådet JAN NYGREN (s)
          </note>
          <note xml:id="i-b255873b54a08e7f-0">
            Fru talman! Jag har två korta kommentarer. Det är inte i första
            hand på grund av inre oenighet som förslaget har dröjt. Det beror
            på att vi fått både kritik och rosor för de förslag som har diskuterats
            och som det har presenterats utkast till i de sammanhang där Folkrörelse-Sverige
            har deltagit.
          </note>
          <note xml:id="i-f074c0b183a5f620-0">
            Jag erkänner gärna att det har varit en ganska knepig diskussion.
            Det handlar om att hitta ett system som garanterar Folkrörelse-Sverige
            ett inflytande utan att några - och i synnerhet många - folkrörelser
            riskerar att känna sig överkörda eller utanför. Detta har varit
            ganska grannlaga. Den diskussionen pågår fortfarande.
          </note>
          <note xml:id="i-5964b59df944d00c-0">
            Det gäller sålunda att hitta ett system som garanterar inflytande
            och som av Folkrörelse-Sverige upplevs som rättvist i den meningen
            att inte någon i onödan kan anse sig ha fått favörer eller att
            någon annan anser sig ha blivit ställd på utsidan.
          </note>
          <note xml:id="i-3312429321821d46-0">
            Det betyder att det slutliga svaret på vad regeringen avser föreslå
            riksdagen avseende koncessionen förhoppningsvis kommer att föreläggas
            riksmötet innan det åtskiljs i vår. På den punkten pågår det fortfarande
            beredning. Jag vill att regeringen får återkomma så småningom,
            antingen via mig eller via civilministern.
          </note>
          <note xml:id="i-1b26845801647401-0">
            Anf. 28 STIG BERTILSSON (m)
          </note>
          <note xml:id="i-e6727d05ad2aaed9-0">
            Fru talman! Jag är mycket tacksam för det svaret.
          </note>
          <note xml:id="i-e258619e98245c98-0">
            Detta "förhoppningsvis" som finns insprängt kan kanske elimineras
            under de återstående veckorna.
          </note>
          <note xml:id="i-a0fe7db367e5750d-0">
            Det är viktigt att vi inte bara talar om överskottet.
          </note>
          <note xml:id="i-d51c2e0cddf35ea9-0">
            Vi måste också tala om inflytandet över den svenska spelmarknaden.
            Nu har vi under många år sett hur just folkrörelserna och deras
            spel och lotterier har trängts tillbaka som en följd av att folkrörelserna
            själva har haft bristande möjligheter att operera på spelmarknaden.
          </note>
          <note xml:id="i-e9f8375061b8aa81-0">
            Jag tror att man i regeringskansliet inte får underskatta betydelsen
            av att föreningslivet självt får möjligheter att vara operatörer
            i egen regi eller via medhjälpare som man engagerar.
          </note>
          <note xml:id="i-d779a9271affd860-0">
            Jag tror också att det är viktigt att man inte låter detta vänta.
            Man talar här om att värdeautomaterna behöver utredas ytterligare
            och man talar om ett ökat internationellt konkurrenstryck. Vi
            kommer att klara oss bättre i den internationella konkurrensen
            under förutsättning att vi har utvecklat spelen här hemma när
            konkurrensen kommer.
          </note>
          <note xml:id="i-b8d384f1a652c40b-0">
            Anf. 29 Statsrådet JAN NYGREN (s)
          </note>
          <note xml:id="i-c00e0572821dfee1-0">
            Fru talman! Jag delar i princip Stig Bertilssons uppfattning
            att man måste se till att folkrörelserna får en möjlighet att
            vara operatörer. Jag tror dock - så mycket tror jag att jag vågar
            säga - att möjligheterna att vara operatörer avseende värdeautomaterna
            är mycket ringa. Det är koncessioner som kommer att omgärdas med
            ganska restriktiva regler vad avser möjligheten för enskilda eller
            grupper av folkrörelser att vidta den ena eller den andra åtgärden.
          </note>
          <note xml:id="i-2f732b944331d2c4-0">
            Däremot tror jag att det är oerhört viktigt att man i fortsättningen
            försöker slå vakt om den marknad där folkrörelserna har haft och
            har en rimlig möjlighet att påverka, nämligen de traditionella
            värdelotterierna.
          </note>
          <note xml:id="i-61d00083df348462-0">
            Där har det väl också funnits en oro att vi skall konstruera
            ett system som innebär att konkurrensen blir ännu hårdare vid
            sidan av Tipstjänst och andra aktörer genom att införa dessa värdeautomater.
          </note>
          <note xml:id="i-06627113be02ceee-0">
            Anf. 30 STIG BERTILSSON (m)
          </note>
          <note xml:id="i-1c1197baafb12580-0">
            Fru talman! När Lotteriutredningen avslutade sitt arbete och
            när riksdagen fattade beslut om värdeautomater var enigheten stor
            om att detta skulle kunna skötas och administreras av ett bolag
            som fanns vid sidan av de nuvarande statliga bolagen.
          </note>
          <note xml:id="i-366d81b24b4b1621-0">
            Jag tror att det är viktigt att vi fullföljer den linjen.
          </note>
          <note xml:id="i-481f1e3d7c5b6500-0">
            Samstämmigheten har varit stor. Jag tror också att folkrörelserna
            har organisationer inom sig eller i samarbete som kan ta ansvaret
            för detta. Sedan finns det aktörer på marknaden. Det finns bolag
            som har investerat miljontals kronor för att vara beredda att
            gå in och jobba med värdeautomaterna den dagen då de blir tillgängliga.
            Ju längre det dröjer desto mer pengar förlorar Folkrörelse-Sverige.
            Det är faktiskt regeringen som för närvarande har ansvaret för
            att det inte händer någonting på den fronten.
          </note>
          <note xml:id="i-2d82848485dffbf9-0">
            Anf. 31 Statsrådet JAN NYGREN (s)
          </note>
          <note xml:id="i-ad19380a8dcf6996-0">
            Fru talman! Det stämmer också, men med det lilla tillägget att
            riksdagen också sade att man skulle göra detta om inte synnerliga
            skäl förelåg. Det är klart att man måste ta hänsyn till även den
            lilla formuleringen när man beskriver riksdagens önskemål.
          </note>
          <note xml:id="i-1f47e754045a80b9-3">
            Överläggningen var härmed avslutad.
          </note>
          <note xml:id="i-d5d2382ac483eb32-0">
            6 § Svar på fråga 1994/95:520 om arbetslivets tillgänglighet
            för personer med funktionshinder
          </note>
          <note xml:id="i-ee928228ede6dfb3-0">
            Anf. 32 Arbetsmarknadsminister ANDERS
          </note>
          <note xml:id="i-6162ea3211161c2b-0">
            SUNDSTRÖM (s)
          </note>
          <note xml:id="i-017291b149e13cc0-0">
            Fru talman! Sonja Fransson har frågat mig varför en ny utredning
            skall tillsättas om åtgärder för att öka arbetslivets tillgänglighet
            för personer med funktionshinder. Sonja Fransson hänvisar till
            Handikapputredningen som lagt sitt förslag om en lagstiftning
            på området och att utredningens slutbetänkande har remissbehandlats.
          </note>
          <note xml:id="i-cc79a7c228975be8-0">
            Socialdemokraterna begärde i en motion (mot.
          </note>
          <note xml:id="i-52e908cb2f1adb46-0">
            1993/94:So276) att den dåvarande regeringen skulle lägga fram
            förslag till en lagstiftning mot diskriminering av funktionshindrade
            i arbetslivet. I samma motion föreslogs också inrättandet av en
            handikappombudsman. I den delen blev motionens yrkande tillgodosett,
            men Handikappombudsmannen fick inte den processförande roll som
            Handikapputredningen hade föreslagit. Riksdagen ansåg därför (bet.
          </note>
          <note xml:id="i-7641f7a16d944c79-0">
            1993/94:SoU27) att regeringen borde belysa förutsättningarna
            för att ge ombudsmannen en sådan roll och också ange de lagändringar
            som ett sådant beslut skulle föranleda och sedan återkomma till
            riksdagen.
          </note>
          <note xml:id="i-22d7e7a6cac38f66-0">
            Det finns således en beställning från riksdagen på ytterligare
            belysning av de här frågorna. I det beredningsarbete som just
            nu pågår inom Arbetsmarknadsdepartementet överväger vi också om
            en utredning bör ha ett något bredare perspektiv och även se på
            vilka insatser som mest effektivt ökar möjligheterna för personer
            med funktionshinder att få en förankring på arbetsmarknaden.
          </note>
          <note xml:id="i-d5535a57c64d0f5b-0">
            Anf. 33 SONJA FRANSSON (s)
          </note>
          <note xml:id="i-d3903c89c0d82c93-0">
            Fru talman! Jag vill tacka arbetsmarknadsministern för svaret.
            Det är naturligtvis främst genom att använda och utveckla befintliga
            åtgärder på arbetsmarknaden, såsom rehabilitering och andra arbetsmarknadspolitiska
            åtgärder, och genom att hävda arbetsrätten som vi skall bekämpa
            arbetslösheten bland funktionshindrade.
          </note>
          <note xml:id="i-6d94f2a3d3a1f7d5-0">
            Men i dagens mycket svåra arbetsmarknadsläge, där utsatta grupper
            som t.ex. funktionshindrade har stora svårigheter att komma in
            på arbetsmarknaden, är det oerhört viktigt att vi skyndsamt ytterligare
            stärker funktionshindrades ställning genom ett lagfäst skydd mot
            diskriminering. Därför tycker jag att det är oerhört bra att arbetsmarknadsministern
            nu tar tag i den här frågan.
          </note>
          <note xml:id="i-a8b427a100c9faea-0">
            Men det finns redan i Handikapputredningen ett bra berett underlag
            och ett bra förslag till en diskrimineringslag. Det innebär att
            personer med funktionshinder skall ges en lagstadgad rätt till
            en likvärdig ställning i arbetslivet. Det skall aktivt verka för
            att främja funktionshindrades möjligheter till anställning och
            arbete samt reglera arbetsgivarens övergripande ansvar att tillse
            att arbetstagare med funktionshinder får de aktiva åtgärder de
            behöver i sitt dagliga arbete.
          </note>
          <note xml:id="i-909eb9f4cc47f946-0">
            Då undrar jag vad en ny utredning kan tillföra.
          </note>
          <note xml:id="i-e8d86a00b581f3a1-0">
            Anf. 34 Arbetsmarknadsminister ANDERS
          </note>
          <note xml:id="i-6162ea3211161c2b-1">
            SUNDSTRÖM (s)
          </note>
          <note xml:id="i-5dda788cf0ea677b-0">
            Fru talman! Det har gått tre år sedan Handikapputredningen lade
            fram sitt förslag. Efter det har det hänt en del saker. I USA
            har man successivt fr.o.m. 1990
          </note>
          <note xml:id="i-204b5e3137a0ae2d-0">
            infört en sådan här lagstiftning. I Storbritannien pågår just
            nu förberedelserna för en sådan här lagstiftning.
          </note>
          <note xml:id="i-8081c1584a5a7e7c-0">
            Jag tycker att det finns anledning att titta på erfarenheterna
            från USA. Det vi hittills vet om den amerikanska verksamheten
            är att lagstiftningen har varit tämligen tandlös för dem som inte
            hade ett jobb och var funktionshindrade. Däremot har den fungerat
            för dem som hade ett arbete genom att skydda dem från uppsägning.
          </note>
          <note xml:id="i-c06205d5a68f8414-0">
            Där har vi i Sverige lagen om anställningsskydd,
          </note>
          <note xml:id="i-8b6e319a8823a90b-0">
            LAS, som hjälper till. Vi i den nya regeringen har också tagit
            bort de försämringar i LAS som infördes under den förra regeringen.
            Därmed har det hot undanröjts som fanns just när det gäller dem
            som redan hade jobb. Det är en orsak till att jag tycker att man
            bör titta på det här sammantaget.
          </note>
          <note xml:id="i-ca604f438c4cb242-0">
            En annan orsak är att det lagförslag som Handikapputredningen
            lade fram nästan var kalkerat efter jämställdhetslagen. Det är
            litet mera komplicerat att beskriva ett funktionshinder i en lag
            än det är att beskriva ett kön. Det krävs därför, tycker jag,
            litet mer av genomarbetning av ett sådant här lagförslag innan
            det kan läggas fram. Jag tror att det finns starka skäl att göra
            det. Därför är det bra att vi kan fånga upp den erfarenhet som
            finns i USA och även de förslag som nu formuleras i Storbritannien.
          </note>
          <note xml:id="i-ee726e3d57692922-0">
            Anf. 35 SONJA FRANSSON (s)
          </note>
          <note xml:id="i-92c8001c00dd35bd-0">
            Fru talman! Det är skönt att höra arbetsmarknadsministern säga
            detta. Vi är nog helt överens i sak.
          </note>
          <note xml:id="i-8e61a42980f1301f-0">
            Vad jag ytterligare vill betona är att det brådskar. Jag skulle
            vilja fråga arbetsmarknadsministern: När tillsätts utredningen,
            och när beräknas den vara avslutad?
          </note>
          <note xml:id="i-11fe3c67725c1669-0">
            Vidare tycker jag att det är bra att man tänker titta på den
            amerikanska lagstiftningen. Den är naturligtvis annorlunda jämfört
            med vad vi i Sverige vill ha, men den har stor bredd. Det finns
            säkert många bra saker i den amerikanska lagstiftningen som vi
            kan ha nytta av.
          </note>
          <note xml:id="i-266c74b57e2b1ca8-0">
            Anf. 36 Arbetsmarknadsminister ANDERS
          </note>
          <note xml:id="i-6162ea3211161c2b-2">
            SUNDSTRÖM (s)
          </note>
          <note xml:id="i-3ec2dca8abd13277-0">
            Fru talman! Jag kan inte i dag säga vid vilken tidpunkt vi vill
            att utredningen skall vara klar. Jag kan i alla fall säga att
            det inte är en omfattande utredning.
          </note>
          <note xml:id="i-f12b79c6ab5a8e8f-0">
            Det handlar om två saker: dels att se över hur en lag här skall
            se ut, dels att titta på om Handikappombudsmannen skall ha en
            starkare ställning genom möjligheten att föra process i domstol.
            Detta är inte möjligt i dag. Detta innebär att det, enligt min
            mening, inte behöver vara fråga om ett särskilt omfattande arbete.
          </note>
          <note xml:id="i-3ba04af044cf4601-0">
            Anf. 37 SONJA FRANSSON (s)
          </note>
          <note xml:id="i-3e7201b6be8dedce-0">
            Fru talman! Jag vädjar till arbetsmarknadsministern. Det är viktigt
            att skyndsamt få fram en lagstiftning. Det gäller att också använda
            sig av grundförslag som redan finns och som Handikapputredningen
            tagit fram. Det gäller också att titta på den amerikanska lagstiftningen.
            Det här får inte dras i långbänk, för det är onekligen oerhört
            bråttom med att få fram den här lagstiftningen.
          </note>
          <note xml:id="i-1f47e754045a80b9-4">
            Överläggningen var härmed avslutad.
          </note>
          <note xml:id="i-69366c027edf7552-0">
            7 § Svar på fråga 1994/95:523 om bidrag från
          </note>
          <note xml:id="i-fe2c4ed3ec4e288f-0">
            Norrlandsfonden till Gävleborgs län
          </note>
          <note xml:id="i-ff75245712296c71-0">
            Anf. 38 Arbetsmarknadsminister ANDERS
          </note>
          <note xml:id="i-6162ea3211161c2b-3">
            SUNDSTRÖM (s)
          </note>
          <note xml:id="i-17ab0770b8bdcaa6-0">
            Fru talman! Lennart Rohdin har frågat mig vad regeringen kommer
            att göra för att tillse att Norrlandsfonden snarast kan användas
            också för projekt i Gävleborgs län.
          </note>
          <note xml:id="i-f66d351145331f82-0">
            Enligt det övervakningsavtal som upprättades i samband med EES-avtalet
            skulle EFTA:s övervakningsmyndighet ESA granska alla befintliga
            former av statsstöd samt alla planer på att ge eller ändra sådant
            stöd. Den finansieringsverksamhet som Norrlandsfonden bedriver
            är till viss del ett stöd som kräver en sådan granskning. Därför
            anmälde förra regeringen i början av 1994 fondens verksamhet till
            ESA.
          </note>
          <note xml:id="i-1df5ba82bf588565-0">
            Våren 1994 beslutade riksdagen sedan bl.a. att fondens verksamhetsområde
            skulle utvidgas till Gävleborgs län. Också detta anmäldes därefter
            till ESA.
          </note>
          <note xml:id="i-4387d55ed6f39c8e-0">
            Efter överläggningar med ESA beslutade regeringen den 15 december
            1994 att, för sin del, vidta vissa åtgärder beträffande fondens
            villkorslån för att fondens verksamhet skulle överensstämma med
          </note>
          <note xml:id="i-78a55b45d7262a27-0">
            ESA:s riktlinjer.
          </note>
          <note xml:id="i-28edb8b07b0b9cdb-0">
            Tyvärr hann ESA på grund av sin arbetsbelastning inte ta slutlig
            ställning till Norrlandsfondens verksamhet, utan ärendet överlämnades
            vid årsskiftet till EG-
          </note>
          <note xml:id="i-829791f7732135cc-0">
            kommissionen sedan vi blivit medlem i EG.
          </note>
          <note xml:id="i-476986ddd7387d83-0">
            I de överläggningar som nu pågår med kommissionen har kommissionen
            ställt frågor som indikerar ytterligare begränsningar i Norrlandsfondens
            verksamhet vad gäller bl.a. finansieringsformerna. Regeringen
            strävar naturligtvis efter att fondens verksamhet i största möjliga
            utsträckning skall kunna fortgå precis som hittills. Kommissionen
            tar inte ställning till förändringar som utvidgningen till Gävleborgs
            län utan att ta ställning till hela verksamheten.
          </note>
          <note xml:id="i-14eff8c50e515920-0">
            Kommissionen överväger just nu ett underhandsförslag från Arbetsmarknadsdepartementet
            till ytterligare riktlinjer för Norrlandsfondens finansieringsverksamhet,
            som enligt vår och Norrlandsfondens bedömning inte skulle innebära
            någon egentlig begränsning av verksamheten.
          </note>
          <note xml:id="i-aa53aea36ddfde56-0">
            Det är svårt för mig att förutse kommissionens reaktion på detta
            förslag och fortsättningen på överläggningarna med kommissionen.
          </note>
          <note xml:id="i-e4080c3adfdf3332-0">
            Regeringen kommer dock att göra allt för att
          </note>
          <note xml:id="i-a796d822003464fb-0">
            Norrlandsfondens verksamhet även i framtiden skall kunna bedrivas
            på ett effektivt sätt från regionalpolitisk synpunkt och så snart
            som möjligt även i Gävleborgs län. Men vi vill att förhandlingarna
            skall utfalla på ett sådant sätt att Norrlandsfondens verksamhet
            i huvudsak kan bedrivas enligt nuvarande regler.
          </note>
          <note xml:id="i-d798ba086ba54bf3-0">
            Anf. 39 LENNART ROHDIN (fp)
          </note>
          <note xml:id="i-689a7d6fe069ec94-0">
            Fru talman! Jag tackar arbetsmarknadsministern för svaret. Jag
            är en av de motionärer som för ett år sedan fick arbetsmarknadsutskottet
            att på eget initiativ och enigt föreslå riksdagen denna förändring,
            som riksdagen också beslutade. Vi var naturligtvis väldigt till
            freds med den utvecklingen. Arbetsmarknadsministern hade i början
            av året en frågedebatt med en av mina kolleger i Gävleborgsbänken.
            Men jag tvingas nog konstatera att innehållet i dagens svar i
            allt väsentligt överensstämmer med det svar som gavs för fyra
            månader sedan.
          </note>
          <note xml:id="i-bb500e3cb9e65a6e-0">
            Arbetsmarknadsministerns svar då var att förhoppningen var att
            det här skulle lösas så snart som möjligt. Arbetsmarknadsministern
            sade också: Min bedömning är att ett beslut av EG-kommissionen
            bör kunna föreligga under våren.
          </note>
          <note xml:id="i-b5be496a7221694f-0">
            Våren är alltid ett svårdefinierbart begrepp. Inte minst vi norrlänningar
            vet hur vanskligt det kan vara i det avseendet. Våren tog ju slut
            den gångna veckan, då vi gick över från vinter till sommar. Och
            uppenbarligen finns det ännu inga beslut.
          </note>
          <note xml:id="i-bbb467e4277b0c2b-0">
            Arbetsmarknadsministerns redogörelse i dag skiljer sig alltså
            inte från den som gavs i vintras. Jag föreställer mig att det
            förekommit en lång rad kraftfulla och ihärdiga framställningar
            och påstötningar från regeringens sida under den gångna tiden.
            Det hade varit tacknämligt att få dem redovisade av statsrådet,
            särskilt som jag tycker att regeringen borde vara bekymrad över
            den folkliga opinion mot EU som föreligger när en så här viktig
            sak för ett län där skepsisen varit stor dröjer så väldigt och
            man enbart hänvisar till att det inte händer något inom EU.
          </note>
          <note xml:id="i-b9d61737232946d7-0">
            Anf. 40 Arbetsmarknadsminister ANDERS
          </note>
          <note xml:id="i-6162ea3211161c2b-4">
            SUNDSTRÖM (s)
          </note>
          <note xml:id="i-1fb1e1688c735731-0">
            Fru talman! Det är inte fråga om en ovilja från regeringens sida.
            Det finns faktiskt två parter här. Jag har intresse av att se
            till att Norrlandsfondens verksamhet i huvudsak kan bedrivas enligt
            nuvarande riktlinjer och att den också kan omfatta Gävleborgs
            län. Jag känner inte en stor oro för att det inte kommer att lyckas.
          </note>
          <note xml:id="i-717ffd771645eac3-0">
            Förhandlingsprocessen tar sin tid. Det är beklagligt att det
            här tar lång tid. Men jag ensam rår inte över det, utan det är,
            som sagt, två parter som möts här. Förhoppningsvis kommer vi fram
            till ett beslut som är mycket positivt både för Gävleborgs län
            och för övriga regioner som berörs av Norrlandsfondens verksamhet.
          </note>
          <note xml:id="i-970cdbb2e5c5bf6a-0">
            Jag tror att det är viktigt att både ni och jag har intresse
            av att se till att vi lyckas inte bara med den geografiska utvidgningen
            utan också med att behålla
          </note>
          <note xml:id="i-0ab1a38e1fef51e6-0">
            Norrlandsfondens nuvarande verksamhet intakt. Jag har goda förhoppningar
            om att det lyckas med det.
          </note>
          <note xml:id="i-56180a835500e337-0">
            Däremot styr inte vi ensamma tidtabellen.
          </note>
          <note xml:id="i-0d49d14268fc42d7-0">
            Anf. 41 LENNART ROHDIN (fp)
          </note>
          <note xml:id="i-26cb47beb0603bd3-0">
            Fru talman! Låt mig först säga att jag alls inte betvivlar att
            regeringen och vi övriga inte skulle vara ense beträffande önskan
            om att den här frågan kan lösas på ett bra sätt. Det finns ingen
            anledning till delade meningar där.
          </note>
          <note xml:id="i-b910b1f8cdae4d46-0">
            I höstas, när vi argumenterade inför folkomröstningen, konstaterade
            vi att EU inte erbjuder oss en massa fördelar på silverfat. Vad
            det handlar om är i stället att vi, genom att vara med i EU, med
            ett kraftfullt agerande kan påverka utvecklingen. Det är detta
            kraftfulla agerande som jag inte tycker framgår av dagens svar.
            Förhoppningsvis finns det där. Säkerligen är det så. Men det hade
            varit angeläget att få detta klarare belyst från statsrådets sida.
          </note>
          <note xml:id="i-67d753636c2756e6-0">
            Däremot känner jag oro. Även statsrådet vet ju att det redan
            har kommit signaler om en konjunkturavmattning. De projekt som
            avses få stöd från Norrlandsfondens medel ligger dessutom rätt
            långt fram i tiden. Det är därför viktigt att vi slipper vänta.
          </note>
          <note xml:id="i-f5bf8bd75c2ff256-0">
            Anf. 42 Arbetsmarknadsminister ANDERS
          </note>
          <note xml:id="i-6162ea3211161c2b-5">
            SUNDSTRÖM (s)
          </note>
          <note xml:id="i-5cad5ed4424f9bee-0">
            Fru talman! Jag tycker, precis som Lennart
          </note>
          <note xml:id="i-019dba5ad3921828-0">
            Rohdin, att det är angeläget att snabbt komma fram till ett avgörande
            och att det avgörandet blir positivt både geografiskt och när
            det gäller inriktningen av
          </note>
          <note xml:id="i-500b5f54dd0a2e48-0">
            Norrlandsfondens stödverksamhet.
          </note>
          <note xml:id="i-104bf47edafd20cf-0">
            Jag har själv besökt Norrlandsfonden för att lyssna på hur man
            förbereder sig när det gäller Gävleborgs län, och jag konstaterar
            att fonden börjat gå igenom projekt som finns där. Man jobbar
            för fullt mot Gävleborgs län men har inte formellt möjlighet att
            gå in med krediter. Jag tycker att det är besvärligt att man ännu
            inte har fått fram ett besked där. Ändå känner jag ganska stor
            tillförsikt när det gäller att lyckas. Jag har inte fått några
            signaler om att det kommer att bli dramatiska förändringar i Norrlandsfondens
            verksamhet.
          </note>
          <note xml:id="i-b9310f981ced8d56-0">
            Anf. 43 LENNART ROHDIN (fp)
          </note>
          <note xml:id="i-21789f5accc5bb12-0">
            Fru talman! Nej, men redan i början av året redovisade statsrådet
            att förberedelserna var långt gångna på hemmaplan när det gäller
            att genomföra den här förändringen. Det som då återstod, och det
            återstår fortfarande, är förändringarna och besluten i EU-
          </note>
          <note xml:id="i-ee9d5e79f6917978-0">
            kommissionen. Det är därför som jag efterlyser ett kraftfullt
            och ihärdigt arbete för att påverka EU-
          </note>
          <note xml:id="i-c73b6f3961d84f06-0">
            kommissionen. Den har mycket att hantera, så det gäller att trycka
            på.
          </note>
          <note xml:id="i-a2da60f634357232-0">
            Det handlar inte bara om att lämna in en formell framställan
            utan också om att trycka på här. Som jag sagt: Det brådskar. Det
            finns, som statsrådet alltså vet, signaler om att konjunkturen
            börjar mattas av.
          </note>
          <note xml:id="i-62dfdb829ba4d5ff-0">
            I dag har vi i arbetsmarknadsutskottet justerat årets regionalpolitiska
            betänkande. Det är alltså ett år sedan förra årets, som alltså
            innebar nämnda glädjande riksdagsbeslut. Jag utgår från att det
            i dag inte går att få en utförligare redovisning av regeringens
            påtryckningar. Men om två veckor har vi här i kammaren en debatt
            om regionalpolitiken. Jag ber att få återkomma då.
          </note>
          <note xml:id="i-2a65dccfbe53ab24-0">
            Anf. 44 Arbetsmarknadsminister ANDERS
          </note>
          <note xml:id="i-6162ea3211161c2b-6">
            SUNDSTRÖM (s)
          </note>
          <note xml:id="i-232e789a5f4ff6ad-0">
            Fru talman! Helt kort bara två saker.
          </note>
          <note xml:id="i-5a1b6cae30306451-0">
            Det beslut som riksdagen fattade för ett år sedan innehöll två
            delar när det gäller Norrlandsfonden: dels en utökning av pengaramen,
            dels en geografisk utvidgning. Ingen av de två verksamheterna
            var genomförda. Bägge sakerna har jag arbetat med. Den ena har
            jag klarat ut, nämligen utvidgningen av pengaramen. Faktiskt har
            också mer pengar kunnat tillföras än vad riksdagen beslutade om
            i maj. Också den andra delen kommer vi säkert att klara av. Jag
            hävdar nog att vi frenetiskt jobbar på en lösning i den frågan.
          </note>
          <note xml:id="i-8d0e87d5864673c3-0">
            Anf. 45 LENNART ROHDIN (fp)
          </note>
          <note xml:id="i-c34edb07c058d806-0">
            Fru talman! Jo, men detta redovisade statsrådet redan i vintras.
            Det har inte hänt någonting ytterligare.
          </note>
          <note xml:id="i-9065c97551f3a8d9-0">
            Resten av innevarande och snart gångna halvår har inneburit en
            väntan på att något skall hända i Bryssel.
          </note>
          <note xml:id="i-1b5a1a2dbfc79b5c-0">
            Jag hänvisar till statsrådets egen bedömning i början av året,
            nämligen att ett beslut bör kunna föreligga under våren. Jag utgår
            från att den bedömningen ändå byggde på någon form av underlag.
            Men något sådant underlag har uppenbarligen inte förelegat, eller
            också har det på något sätt förändrats. Trots att våren nu definitivt
            är på väg att gå över till sommar har detta ännu inte lett till
            något beslut eller till någon indikation från EU-kommissionens
            sida.
          </note>
          <note xml:id="i-1f47e754045a80b9-5">
            Överläggningen var härmed avslutad.
          </note>
          <note xml:id="i-98038c191c1ffbe0-0">
            8 § Svar på fråga 1994/95:516 om uppgifter om skolelever
          </note>
          <note xml:id="i-5ee10a85c5bad08f-0">
            Anf. 46 Statsrådet YLVA JOHANSSON (s)
          </note>
          <note xml:id="i-56f0ba7265f4d001-0">
            Fru talman! Elisabeth Fleetwood har frågat mig vilka åtgärder
            jag avser vidta så att man inom skolväsendet kontrollerar att
            vidarebefordran av integritetskränkande uppgifter till kommunala
            arkiv ej sker.
          </note>
          <note xml:id="i-bf513f1782a8bdb9-0">
            Det är en viktig fråga som Elisabeth Fleetwood tar upp. Frågan
            berör inte enbart skolområdet. Det finns också andra sektorer
            inom den kommunala verksamheten där problemen kan vara stora.
            På central nivå är det viktigt att se till att det finns tydliga
            regler för hur känsliga uppgifter skall hanteras. Den lokala nivån
            får då möjlighet att utforma sina rutiner så att materialet hanteras
            på det sätt som krävs. Det är bara så risker för misstag kan undanröjas.
          </note>
          <note xml:id="i-3ef098d2c21a6a92-0">
            Den fråga som Elisabeth Fleetwood tar upp aktualiserar om det
            finns så tydliga regler som jag refererar till. Jag anser att
            det finns det.
          </note>
          <note xml:id="i-a3194ca89128b398-0">
            I arkivlagen (1990:782) finns grundläggande regler om arkiv för
            såväl statliga som kommunala myndigheter. I lagen finns också
            bestämmelser om vad som ingår i en myndighets arkiv, vården av
            arkivet och gallring av arkiv.
          </note>
          <note xml:id="i-0a35d177272a4802-0">
            Varje myndighet skall svara för vården av sitt arkiv om inte
            en arkivmyndighet har tagit över detta ansvar. I en kommun är
            kommunstyrelsen arkivmyndighet om inte kommunfullmäktige har utsett
            någon nämnd eller styrelse för dessa uppgifter.
          </note>
          <note xml:id="i-eb72a06533488336-0">
            I arkivvården ingår att skydda arkivet mot obehörig åtkomst.
            Detta innebär att handlingar som innehåller uppgifter som är sekretessbelagda
            skall förvaras så att obehöriga inte kan läsa dem. Frågan om utlämnande
            av sådana handlingar skall prövas enligt sekretesslagens bestämmelser.
          </note>
          <note xml:id="i-0c2444871100f019-0">
            De centralt fastställda bestämmelserna i arkivlagen är - enligt
            min mening - tillräckliga för att säkerställa att känsliga uppgifter
            förvaras på ett sådant sätt att de inte lämnas ut till obehöriga.
            Ansvaret för att ta fram fungerande rutiner för att tillämpa lagen
            vilar på respektive arkivmyndighet. Från regeringens sida finns
            det därför ingen anledning att nu vidta någon åtgärd med anledning
            av frågan.
          </note>
          <note xml:id="i-d4cd9e33996e0b98-0">
            Anf. 47 ELISABETH FLEETWOOD (m)
          </note>
          <note xml:id="i-ead989716bfcf100-0">
            Fru talman! Jag ber att få tacka statsrådet för svaret. Jag är
            naturligtvis inte helt enig med statsrådet -
          </note>
          <note xml:id="i-ec6cde24233f6877-0">
            så brukar det vara. Låt mig säga i vilka avseenden jag håller
            med. Detta är naturligtvis en viktig fråga. Det är självklart
            att vi som har skolbakgrund i vår yrkesutövning anser det. Men
            när det kommer till att dessa tydliga regler skulle finnas, så
            är jag rädd för att vi har litet olika uppfattning.
          </note>
          <note xml:id="i-07f2e91747fca2e8-0">
            Jag har, om jag får uttrycka det så, från erfaret kommunhåll
            fått höra att det råder en viss tveksamhet när det gäller tidpunkten
            för gallring. Är det så, blir det ju de enskilda eleverna, de
            enskilda individerna, som kommer i kläm. Det är också därför jag
            har ställt den här frågan; för att förhoppningsvis komma fram
            till att departement, skolverk, kommunala myndigheter och vilka
            det nu är som är involverade kan se om det finns någon brist när
            det gäller skolornas skyldighet att gallra.
          </note>
          <note xml:id="i-2e1b3eb7ecc7c1ab-0">
            En person i Västsverige satte mig, så att säga, på spåret. I
            sitt eget kommunarkiv hade han hittat redovisningar och saker
            som skulle ha gallrats som var 25-
          </note>
          <note xml:id="i-4add4304ad06e841-0">
            30 år gamla. Det gäller också mycket elevkränkande uppgifter.
            Hittar man sådant är det klart att man på något sätt vill reagera,
            och det gjorde den här personen.
          </note>
          <note xml:id="i-ac7ad76854989137-0">
            Om det bryts mot gällande regel och om de säkra rutinerna saknar
            effektivitet, så är det min förhoppning att man ser vad konsekvenserna
            i så fall blir. Blir konsekvenserna sådana att man måste skärpa
            den här lagstiftningen, så måste vi självklart se till att så
            görs.
          </note>
          <note xml:id="i-29d2083e94e3a771-0">
            Om så inte sker, är det ju de svagaste som kommer i kläm - de
            enskilda eleverna som inte har möjlighet att göra sig hörda.
          </note>
          <note xml:id="i-2a89061781cf3175-0">
            Anf. 48 Statsrådet YLVA JOHANSSON (s)
          </note>
          <note xml:id="i-2f81cbc010b957bd-0">
            Fru talman! Den fråga som Elisabeth Fleetwood tar upp delar upp
            sig i två olika delar. Dels handlar det om ifall uppgifter som
            inte skulle ha lämnats ut kommer ut på ett otillbörligt sätt.
            Jag menar att det finns tillräcklig lagstiftning för att reglera
            vad som får och vad som inte får lämnas ut. Det handlar om att
            se till att reglerna och lagarna efterföljs.
          </note>
          <note xml:id="i-459dbc5ae6442aac-0">
            När det handlar om gallringen, hur länge handlingar skall sparas,
            har Riksarkivet ansvaret för att utfärda föreskrifter om hur ofta
            man skall gallra. Det är ett särskilt problem om man inte följer
            de föreskrifterna. Det är litet grand av en annan karaktär.
          </note>
          <note xml:id="i-90719948724bb521-0">
            Vi vet att det i skolan finns många allmänna handlingar som är
            av sådan karaktär att de - särskilt kanske efter en tid - kan
            uppfattas som integritetskränkande och möjligen också skulle få
            den bedömningen i en prövning. Skolan handhar många allmänna handlingar,
            kanske i större omfattning än vad man vanligen känner till.
          </note>
          <note xml:id="i-076cb1b85af64cdc-0">
            Anf. 49 ELISABETH FLEETWOOD (m)
          </note>
          <note xml:id="i-c06af251d027a823-0">
            Fru talman! Jag är rädd för att uppgifter - undantagsvis gudskelov,
            men dock! - kommer ut som inte bör komma ut. Det visar ju min
            uppgiftslämnares erfarenhet klart. Han går till sitt kommunarkiv
            och hittar dessa papper. Det fall som han råkar träffar på kan
            inte vara det enda. Både när det gäller om uppgifterna kan komma
            ut på ett felaktigt sätt och när det gäller gallring tror jag
            det finns anledning att titta på det här. Jag hoppas att det kommer
            att bli resultatet, så att inte våra elever i framtiden får någonting
            som hänger efter dem och som är klart integritetskränkande för
            dem.
          </note>
          <note xml:id="i-087115c65a3c1141-0">
            Anf. 50 Statsrådet YLVA JOHANSSON (s)
          </note>
          <note xml:id="i-98eced0f336427f2-0">
            Fru talman! Jag kan säga till Elisabeth Fleetwood att det är
            ett brott mot den lag som finns om uppgifter som är sekretessbelagda
            och som inte skall lämnas ut ändå lämnas ut från olika kommunala
            arkiv. Om detta skulle visa sig vara allmänt förekommande kanske
            det finns anledning att på olika sätt se över de rutiner som tillämpas,
            för lagen skall kunna följas.
          </note>
          <note xml:id="i-691a75ca2366d6ad-0">
            Anf. 51 ELISABETH FLEETWOOD (m)
          </note>
          <note xml:id="i-ada041a37d9996a2-0">
            Fru talman! Gudskelov tror jag inte att det är allmänt förekommande.
            Men jag tror att det undantagsvis kan förekomma. Det är de undantagen
            som jag vill undvika genom att ta upp frågan här.
          </note>
          <note xml:id="i-b369348aa032a2de-0">
            Självklart är jag övertygad om att våra skolor över lag sköter
            detta på ett sådant sätt som det skall skötas på. Men inte heller
            fläckarna skall finnas. Vi skall försöka få bort dem.
          </note>
          <note xml:id="i-1f47e754045a80b9-6">
            Överläggningen var härmed avslutad.
          </note>
          <note xml:id="i-84d93db3659d6987-0">
            9 § Svar på fråga 1994/95:538 om frigymnasium i Haninge
          </note>
          <note xml:id="i-6bcc186c98da108b-0">
            Anf. 52 Statsrådet YLVA JOHANSSON (s)
          </note>
          <note xml:id="i-10de4ec5ad9f3755-0">
            Fru talman! Tomas Högström har frågat mig om när regeringen avser
            att ge besked med anledning av ansökan om att starta ett frigymnasium
            i Haninge.
          </note>
          <note xml:id="i-88d13f55bc8ffe44-0">
            Jag kan nu meddela att regeringen i onsdags den
          </note>
          <note xml:id="i-c700c9c5ab63fe0a-0">
            24 maj med anledning av ansökan förklarade Haninge
          </note>
          <note xml:id="i-7dde3f9828001828-0">
            Fria Gymnasieskola berättigad till offentligt stöd enligt 9 kap.
            8 § skollagen (1985:1100).
          </note>
          <note xml:id="i-e19fba00be11af08-0">
            Anf. 53 TOMAS HÖGSTRÖM (m)
          </note>
          <note xml:id="i-a17907b2cfcb003d-0">
            Fru talman! Det är bra med ett positivt besked.
          </note>
          <note xml:id="i-2b848567d2024048-0">
            Men efter regeringens handläggning av det här ärendet kan vi
            konstatera att uppenbara brister tycks föreligga. Man förleds
            ju tro att regeringen obstruerar mot det regelverk som riksdagen
            har antagit.
          </note>
          <note xml:id="i-3f58feda48927952-0">
            Regeringens hantering sprider oro bland alla dem som är engagerade
            i att utveckla gymnasieskolorna som frigymnasier. Det är ett engagemang
            som bygger på personers uppfattning av viljeinriktningen. Då förutsätter
            man att klara regler gäller.
          </note>
          <note xml:id="i-0930c219cabbf804-0">
            Det är viktigt med klara och långsiktiga regler och korta behandlingstider
            för frigymnasier. Jag måste fråga statsrådet: Varför har det här
            ärendet handlagts på det här sättet?
          </note>
          <note xml:id="i-774e92b140ed6919-0">
            Anf. 54 Statsrådet YLVA JOHANSSON (s)
          </note>
          <note xml:id="i-d4112ebc2cf3d4ec-0">
            Fru talman! Jag vill bestämt tillbakavisa att regeringens handläggning
            av det här ärendet eller de andra ärenden som gäller fristående
            gymnasieskolor skulle ha skett på något dåligt sätt eller att
            det finns anledning att ifrågasätta handläggningen av det här
            ärendet.
          </note>
          <note xml:id="i-62b3cd44ae0d1446-0">
            Ärendet om en fristående gymnasieskola i Haninge har inte hanterats
            på något annat sätt än andra ansökningar. Gällande lagstiftning
            innebär att regeringen skall göra en bedömning av om etablerandet
            av en fristående gymnasieskola kan få påtagliga negativa effekter
            för det kommunala eller offentliga skolväsendet i regionen. Det
            är en bedömning som regeringen har att göra utifrån det underlag
            som tillhandahålls av
          </note>
          <note xml:id="i-93acab913cdb1bac-0">
            Skolverket, kommuner och länsstyrelsen. I den bedömningen finns
            det ett utrymme för regeringen. Den bedömningen behöver beredas,
            och det har skett på vanligt sätt.
          </note>
          <note xml:id="i-54d05b6b58d59fad-0">
            Anf. 55 TOMAS HÖGSTRÖM (m)
          </note>
          <note xml:id="i-6725113ef4922600-0">
            Fru talman! Jag kan konstatera att ansökan lämnades in i augusti
            1994. Både Skolverket och länsstyrelsen har yttrat sig positivt
            med anledning av ansökan.
          </note>
          <note xml:id="i-1da4c07ba5eab2bf-0">
            Att regeringen sedan i maj 1995 lämnar sitt tillstånd till att
            starta frigymnasiet tycker jag i alla fall är en lång behandlingstid.
          </note>
          <note xml:id="i-a7e1e7f9a735c8cd-0">
            Det är som jag sade viktigt med korta behandlingstider, med klara
            och långsiktiga regler. Därför är det viktigt med ett klarläggande
            från statsrådets sida beträffande regeringens syn på frigymnasier.
            Kommer regeringen med förslag om förändringar av regelverket för
            frigymnasium eller inte?
          </note>
          <note xml:id="i-1939be12147b0fe8-0">
            Anf. 56 Statsrådet YLVA JOHANSSON (s)
          </note>
          <note xml:id="i-6e9b561c7fec4e33-0">
            Fru talman! Jag vill säga till Tomas Högström att det kanske
            vore bra om han kontrollerade en del uppgifter innan han använder
            dem i riksdagens talarstol. Ansökan för den fristående gymnasieskolan
            i
          </note>
          <note xml:id="i-c3642e1b587338c1-0">
            Haninge lämnades in i augusti till Skolverket. Det lämnas nämligen
            inte in några ansökningar till regeringen. Regeringen fick ärendet
            för ungefär en och en halv månad sedan. Man måste komma ihåg att
            det finns olika myndigheter som har att hantera ärendena innan
            regeringskansliets beredning tar över.
          </note>
          <note xml:id="i-5461c2cefb04f2f7-0">
            Regeringen har för avsikt att komma med förslag om förändringar
            när det gäller den lagstiftning som reglerar etablerandet av fristående
            gymnasieskolor.
          </note>
          <note xml:id="i-b96dc04e8a20ec0e-0">
            Anf. 57 TOMAS HÖGSTRÖM (m)
          </note>
          <note xml:id="i-710bc3b33df90e81-0">
            Fru talman! Om regeringen avser att komma med förslag till förändringar
            är det viktigt att statsrådet redan nu aviserar vilken typ av
            förändringar som är aktuell.
          </note>
          <note xml:id="i-8a69b41d4d0f6c6d-0">
            Anf. 58 Statsrådet YLVA JOHANSSON (s)
          </note>
          <note xml:id="i-4208b3c28a793ee3-0">
            Fru talman! Jag anser att det är rimligt att man har möjlighet
            att göra en bedömning vid etablerandet av en fristående gymnasieskola
            som inte bara tar hänsyn till direkta effekter på det kommunala
            skolväsendet utan också effekter som har att göra med segregation
            och kommunens ekonomi. Den möjligheten finns inte i dag i det
            prövningsförfarande som regeringen har att följa.
          </note>
          <note xml:id="i-d879fb58938c4509-0">
            Jag tycker att det finns anledning att pröva hur en annan lagstiftning
            skulle kunna se ut, en lag som tar hänsyn också till sådana faktorer.
            Men det arbetet får naturligtvis utredas, beredas och remissbehandlas
            i vanlig ordning. Jag är inte beredd att föregripa den behandlingen.
          </note>
          <note xml:id="i-547ef375e407d4fe-0">
            Anf. 59 TOMAS HÖGSTRÖM (m)
          </note>
          <note xml:id="i-3ce1e61b9205ec3e-0">
            Fru talman! Jag tackar statsrådet för det mycket viktiga klarläggandet.
          </note>
          <note xml:id="i-1f47e754045a80b9-7">
            Överläggningen var härmed avslutad.
          </note>
          <note xml:id="i-eba4ff89564a4da7-0">
            10 § Svar på fråga 1994/95:544 om skolgårdar
          </note>
          <note xml:id="i-19b33addb529672b-0">
            Anf. 60 Statsrådet YLVA JOHANSSON (s)
          </note>
          <note xml:id="i-cd22814fda88ea21-0">
            Fru talman! Marie Wilén har frågat mig vilka åtgärder jag avser
            vidta för att utveckla skolgårdarna.
          </note>
          <note xml:id="i-894a71c18cc33684-0">
            Bakgrunden till frågan är dels ett pågående utvecklings- och
            forskningsprojekt vid Lantbruksuniversitetet, dels uppgifter i
            medier om effekter av utvecklingsarbete bedrivet i England.
          </note>
          <note xml:id="i-ebc0c25a2571bf9a-0">
            Låt mig först konstatera att Marie Wilén och jag verkar vara
            helt överens i fråga om möjligheterna att använda skolgårdarna
            som resurs i det pedagogiska arbetet. Sedan några år pågår ju
            också ett arbete med detta inom projektet Skolans Uterum som fått
            medel bl.a. från Allmänna arvsfonden. Inom ramen för detta projekt
            har också ett omfattande arbete utförts för att sprida kunskaper
            om skolgårdens möjligheter, inte minst vad gäller miljöns betydelse
            för den sociala interaktionen mellan eleverna.
          </note>
          <note xml:id="i-f11ecf321f425ec6-0">
            Själv hade jag förmånen att i början av maj öppna en konferens
            i Malmö som arrangerades av Skolans
          </note>
          <note xml:id="i-42d78ebd88c6dbd8-0">
            Uterum. Konferensen var ett utmärkt exempel på hur kunskap och
            idéer inom detta område kan spridas.
          </note>
          <note xml:id="i-fe7384c2ab8a8402-0">
            Skolverket har också hjälpt till med att sprida dokumentation
            från projektet till landets alla skolor.
          </note>
          <note xml:id="i-7179468f41cec5f0-0">
            Den metodik som utarbetats inom projektet har enligt min uppfattning
            visat sig framgångsrik. Stor vikt läggs vid att engagera elever
            och föräldrar, vilket stämmer väl överens med av regeringen prioriterade
            utvecklingsområden inom skolan. Man har också övertygande visat
            att arbetet med skolgårdarna och den stimulerande utemiljö som
            kan skapas ger positiva effekter på arbetet mot både segregation
            och mobbning. Det är enligt min mening viktigt att denna kunskap
            och erfarenhet används i skolorna.
          </note>
          <note xml:id="i-9633f057fe68a675-0">
            För närvarande anser jag inte att det finns anledning att från
            min eller regeringens sida ta några nya initiativ på detta område.
            Projektet Skolans Uterum har ombildats till en stiftelse och fortsätter
            i den formen sin verksamhet.
          </note>
          <note xml:id="i-1fe84ed4193f260c-0">
            Anf. 61 MARIE WILÉN (c)
          </note>
          <note xml:id="i-641b5975886acc1e-0">
            Fru talman! Jag vill tacka statsrådet för svaret. Jag har tagit
            upp frågan om skolgårdar av flera anledningar. Jag tycker att
            frågan ibland har kommit i skymundan. Skolgårdarna är viktiga
            i skolans arbete, dels för att bibehålla och utveckla barns och
            ungdomars miljöintresse, som är oerhört starkt, dels för att öka
            intresset för naturvetenskap och teknik. Det finns tyvärr tecken
            på att intresset för dessa ämnen minskar när eleverna kommit upp
            på högstadiet och sedan söker till gymnasiet.
          </note>
          <note xml:id="i-c38120ff72cac23b-0">
            Skolgårdarna är också viktiga för att öka föräldrars och elevers
            inflytande och, vilket har framkommit nu, för att motverka mobbning.
            Därför tycker jag att det är viktigt att landets skolminister
            lyfter fram exempel med naturliga skolgårdar som åtgärder inom
            dessa områden.
          </note>
          <note xml:id="i-596a8c046a037619-0">
            Jag tycker att jag har fått en rätt bra genomlysning i svaret.
            Men jag reagerade då det var en interpellationsdebatt i mars som
            handlade om mobbning. Där nämndes exempel på vilka åtgärder man
            kan vidta.
          </note>
          <note xml:id="i-96c9303c772d8bbe-0">
            Det handlade om kommunernas och skolornas handlingsplaner mot
            mobbning. Det handlade om arbetsklimat i klassrummen och arbete
            med kamratstöd.
          </note>
          <note xml:id="i-0ef264a348a43384-0">
            Dessutom nämndes litet flyktigt samvaron på raster, lek och spel.
            Därför kände jag att jag ville ta upp frågan om skolgårdarna för
            att få med dem som exempel på sådant som är viktigt i skolans
            arbete.
          </note>
          <note xml:id="i-dbd62f7175ad0181-0">
            Jag undrar också om skolministern är beredd att ta upp dessa
            exempel tydligare i debatter hon deltar i på annat håll. Det spelar
            roll vad en skolminister säger.
          </note>
          <note xml:id="i-a15cf352ac830936-0">
            Anf. 62 Statsrådet YLVA JOHANSSON (s)
          </note>
          <note xml:id="i-300a04c4ff5fb9f7-0">
            Fru talman! Jag är mycket glad att Marie Wilén har tagit upp
            den här frågan, och jag tror också att det har betydelse vad både
            jag som skolminister och
          </note>
          <note xml:id="i-ad7e570a7ec2496a-0">
            Marie Wilén och andra riksdagsledamöter säger i debatten.
          </note>
          <note xml:id="i-8f5e0e5ddc8d3fb3-0">
            Exemplet med skolgårdarna och den stora betydelse som skolgårdar
            kan ha på många olika områden visar hur viktigt det är att vi,
            när vi ser på skolpolitiken, inte bara ser till det som händer
            inne i klassrummet utan att vi också ser till den helhet som barnen
            och ungdomarna upplever när de är i skolan. Det handlar om både
            utemiljön och innemiljön i skolan.
          </note>
          <note xml:id="i-b79122e443ad525b-0">
            Det går inte att särskilja ute- och innemiljön från lärandet
            och från utvecklingen som sker i skolan. De måste ses som en helhet.
          </note>
          <note xml:id="i-2dc8f8121fc7666c-0">
            Jag skall gärna medverka till att lyfta fram goda exempel och
            att aktualisera frågan. Ett sådant exempel är att jag tillsammans
            med bostadsministern och
          </note>
          <note xml:id="i-77344116c00fb6c6-0">
            Kommunförbundet nu i juni kommer att anordna en särskild konferens
            för att diskutera skolans lokaler.
          </note>
          <note xml:id="i-527071577e2fc0f0-0">
            Det gäller förstås både inomhus och utomhus. Anledningen är att
            det nu satsas en hel del resurser på att renovera skolor som på
            olika sätt har undermåliga lokaler. Det är viktigt att man i det
            sammanhanget också diskuterar hur skolans fysiska miljö skall
            utformas, inte bara för att reparera de skador som kan finnas
            utan också för att miljön skall bli bättre och mer funktionell
            för pedagogik, för lek, för utveckling och för samvaro.
          </note>
          <note xml:id="i-7b020eddd86edcb5-0">
            Anf. 63 MARIE WILÉN (c)
          </note>
          <note xml:id="i-6665544cc5606fbd-0">
            Fru talman! Det låter bra att man tar de här initiativen. Ylva
            Johansson har svarat att hon inte är beredd att ta några nya initiativ
            på detta område nu, men det innebär ändå att det kommer att pågå
            ett aktivt opinionsbildande arbete. Jag utgår från att man följer
            frågan och ser om det behövs nya åtgärder eller inte.
          </note>
          <note xml:id="i-ea586a019059d702-0">
            Det är också viktigt att det inte bara blir ett byggprojekt när
            man rustar upp skolor, utan att man ser till att föräldrar och
            elever är med i planeringen, så att det blir rätt. Det har ju
            ibland blivit litet fel. Det finns möjligheter att rätta till
            det på ett rätt så enkelt sätt.
          </note>
          <note xml:id="i-82aaf5c89862e88a-0">
            Anf. 64 Statsrådet YLVA JOHANSSON (s)
          </note>
          <note xml:id="i-78112ca1eae0ca84-0">
            Fru talman! Det är just det sista som Marie Wilén tar upp - att
            man planerar skolans verksamhet inom olika förvaltningar och inte
            engagerar de som arbetar i skolan, de elever som går där och de
            föräldrar som är engagerade - som gör att man riskerar att satsa
            stora resurser på ombyggnader och renoveringar som kanske inte
            motsvarar de behov som faktiskt finns.
          </note>
          <note xml:id="i-6256c3d08376ec78-0">
            Därför är det oerhört viktigt att detta sker på rätt sätt, och
            det är anledningen till att vi nu kallar till den konferens som
            skall hållas den 14 juni.
          </note>
          <note xml:id="i-28a39eae3615f67b-0">
            Men jag vill också instämma i precis det som Marie Wilén tar
            upp, nämligen att det är oerhört centralt att elever och föräldrar
            engageras. Det visar sig också att när elever och föräldrar får
            möjlighet att påverka sin skola är det ofta utemiljön och den
            fysiska miljön som man vill påverka. Här finns ett engagemang
            som skolan hittills, generellt sett, har tagit till vara alltför
            dåligt.
          </note>
          <note xml:id="i-29c9aa56ed84f901-0">
            Det är ett av de prioriterade områdena i regeringens skolpolitik
            att stimulera elev- och föräldrainflytande. Jag är övertygad om
            att ett starkare och mer engagerat elev- och föräldrainflytande
            i skolan kommer att resultera i en ökad debatt och en höjd kvalitet,
            också när det gäller skolgårdarna.
          </note>
          <note xml:id="i-21a99e7bd7cfc329-0">
            Anf. 65 MARIE WILÉN (c)
          </note>
          <note xml:id="i-ec5aae8289926854-0">
            Fru talman! Jag vill tacka statsrådet för svaret. Jag delar uppfattningen
            att det här är en bra väg att starta föräldrainflytandet.
          </note>
          <note xml:id="i-24520ebf92f38513-0">
            Centern har mycket mer långtgående förslag vad gäller föräldrainflytande
            och skolstyrelser. Det kan vi återkomma till i en annan debatt.
          </note>
          <note xml:id="i-d9809988ab31d818-0">
            Men det är bra att vi har en samsyn, i alla fall i de här frågorna.
            Jag tackar för svaret.
          </note>
          <note xml:id="i-1f47e754045a80b9-8">
            Överläggningen var härmed avslutad.
          </note>
          <note xml:id="i-7e927eb59eb39f2c-0">
            11 § Svar på fråga 1994/95:504 om internationella gemenskapsflygplatser
          </note>
          <note xml:id="i-6be7dc2868caf6bc-0">
            Anf. 66 Finansminister GÖRAN
          </note>
          <note xml:id="i-dccfe11149d2f8dd-0">
            PERSSON (s)
          </note>
          <note xml:id="i-6d79ea207fd5f756-0">
            Fru talman! Sigge Godin har frågat kommunikationsministern vilka
            åtgärder hon avser att vidta för att
          </note>
          <note xml:id="i-7b5a8a2e98a3ad0e-0">
            Norrland inte skall diskrimineras i fråga om tilldelning av s.k.
            ICAP-flygplats. Arbetsfördelningen inom regeringen är sådan att
            jag skall svara på denna fråga.
          </note>
          <note xml:id="i-095f00fa946a3ff1-0">
            Den 9 maj i år svarade jag på en liknande fråga från Krister
            Örnfjäder här i kammaren. Den beredning inom regeringskansliet
            av flygplatsfrågan som jag då aviserade har avancerat till ett
            läge som ger mig goda förhoppningar om att regeringen inom kort
            kan fatta beslut i saken.
          </note>
          <note xml:id="i-b308e8a27ce5fd3a-0">
            Anf. 67 SIGGE GODIN (fp)
          </note>
          <note xml:id="i-72f76c6a186573af-0">
            Fru talman! Jag tackar finansministern för svaret och beklagar
            att jag inte hade upptäckt den tidigare ställda frågan. Norrlandsproblematiken
            är, som finansministern vet, mycket speciell, och jag tycker därför
            ändå att det är läge för att diskutera frågan vidare.
          </note>
          <note xml:id="i-910d62b93e1869ec-0">
            Regeringen har tidigare beslutat att bara tre flygplatser i södra
            Sverige skall vara s.k. internationella gemenskapsflygplatser,
            och det är ett märkligt beslut.
          </note>
          <note xml:id="i-0532936da7e40982-0">
            Det innebär att huvuddelen av Sverige diskrimineras.
          </note>
          <note xml:id="i-62734be5f324d7c1-0">
            Också Norrland, som har 58 % av Sveriges yta och landets mest
            framstående exportindustri inom områdena malm, järn och skog,
            diskrimineras. Varje
          </note>
          <note xml:id="i-56fb9532651d30a0-0">
            Norrlandslän har, som finansministern vet, en nettoexport om
            ca 10 miljarder kronor.
          </note>
          <note xml:id="i-c3761918806e77e0-0">
            Denna industri har självklart behov av att med direkt flyg kunna
            trafikera andra orter. Det kan gälla resor från Sundsvall till
            Trondheim, från Luleå eller
          </note>
          <note xml:id="i-65343949fdf207dc-0">
            Kiruna till Murmansk i Ryssland eller till Tromsö i
          </note>
          <note xml:id="i-7991bf1aba61fb42-0">
            Norge. Dessa frågor är oerhört väsentliga för att landet skall
            få in de exportinkomster som vi så väl behöver och som förmodligen
            också finansministern tycker att det är viktigt att vi har.
          </note>
          <note xml:id="i-f034ca624eaf198e-0">
            Låt mig ge några exempel. Frankrike har 118 sådana här flygplatser,
            Tyskland 27, Finland 16 och
          </note>
          <note xml:id="i-7eec3027a5f01806-0">
            Holland 14. Vilket motiv finns för att dra denna fråga i långbänk?
            Det är väl bara att konstatera att också
          </note>
          <note xml:id="i-1ae1ff9001a337d9-0">
            Sverige, i varje fall liksom t.ex. Finland, behöver ett stort
            antal sådana här flygplatser. Varför behöver då frågan dra ut
            på tiden?
          </note>
          <note xml:id="i-0276ddefb6050b4a-0">
            Anf. 68 Finansminister GÖRAN
          </note>
          <note xml:id="i-dccfe11149d2f8dd-1">
            PERSSON (s)
          </note>
          <note xml:id="i-1c14f5d5ddd0c597-0">
            Fru talman! Det märks att Godin inte har tagit del av den tidigare
            debatten här i kammaren. De frågor som han nu reser var uppe också
            vid det tillfället. Vad först gäller det förhållandet att det
            utsetts bara tre gemenskapsflygplatser har det redan från början
            gjorts klart att det är ett beslut i avvaktan på ett slutligt
            ställningstagande om hur många flygplatser som skall bli gemenskapsflygplatser.
          </note>
          <note xml:id="i-4389b165615a631e-0">
            Detta underlag har jag nu fått från Luftfartsverket och Generaltullstyrelsen.
            Detta underlag kan en regering naturligtvis inte bara springa
            förbi. Vi måste iaktta en rimlig beredningsordning före besluten.
          </note>
          <note xml:id="i-02ea2cd470f0106e-0">
            Om Godin också hade läst igenom diskussionen vid det förra tillfället,
            hade han vetat att jag gjorde mycket klart att regeringen fuller
            väl inser den avgörande regionalpolitiska betydelse som flygplatserna
            har för ett stort och glest befolkat land. Jag tror inte att Sigge
            Godin och inte heller Krister Örnfjäder kommer att vara besvikna
            när de ser det regeringsbeslut som så småningom kommer.
          </note>
          <note xml:id="i-53e2fd4d01c0794f-0">
            Anf. 69 SIGGE GODIN (fp)
          </note>
          <note xml:id="i-94c4becbf827ab88-0">
            Fru talman! Då tycker jag att finansministern skall offentliggöra
            beslutet här i dag, i varje fall om hur långt det hela har avancerat.
            När får vi detta besked?
          </note>
          <note xml:id="i-a779993e443d4d29-0">
            Riksdagen får sommarlov om något över 14 dagar.
          </note>
          <note xml:id="i-97d36c7e575d0116-0">
            Det finns ingen chans att ställa ytterligare en fråga, inte ens
            i detta ärende, som är så väldigt viktigt.
          </note>
          <note xml:id="i-ec3007718713a6a8-0">
            Det rimliga är att Sveriges riksdag får besked i för ekonomins
            och framför allt för exportindustrins vidkommande väsentliga frågor
            innan vi går på sommarlov. När kan vi få detta besked? Om finansministern
            menar att det är så positivt, lätta litet på förlåten och låt
            de människor som gör allt vad de kan för att dra in pengar till
            Sveriges ekonomi få en chans att veta hur de skall planera!
          </note>
          <note xml:id="i-104a6d159b796902-0">
            Låt mig ge ett exempel. Man flyger i dag från Luleå till Rovaniemi
            i Finland för att sedan kunna flyga vidare till Ryssland. Skall
            vi behöva betjäna oss av finnarna för att kunna flyga ut i världen?
          </note>
          <note xml:id="i-7083a32076746ced-0">
            Anf. 70 ANDRE VICE TALMANNEN
          </note>
          <note xml:id="i-a5950e131a195507-0">
            Innan jag överlämnar ordet till finansministern kan jag i den
            här diskussionen meddela att fr.o.m. sommaruppehållet skriftliga
            frågor kommer att kunna ställas.
          </note>
          <note xml:id="i-001c093551b733da-0">
            Anf. 71 Finansminister GÖRAN
          </note>
          <note xml:id="i-dccfe11149d2f8dd-2">
            PERSSON (s)
          </note>
          <note xml:id="i-dc43f47db3a0f1cf-0">
            Fru talman! Jag tror inte ens att den möjligheten behöver utnyttjas
            av Sigge Godin när han väl ser regeringsbeslutet.
          </note>
          <note xml:id="i-d7a6009be0b839e0-0">
            Vi skall dock iaktta de krav på beredning som finns, och vi har
            två myndigheter som har haft att lämna underlag till regeringen,
            nämligen Generaltullstyrelsen och Luftfartsverket. Jag hade hoppats
            kunna ta beslutet på torsdag. Det är möjligt att jag hinner med
            det, men om det inte kommer nu på torsdag, kommer det nästa vecka.
          </note>
          <note xml:id="i-d9387ff6aca46460-0">
            Som jag tidigare sade kommer de som har regionalpolitiska intressen
            att bevaka i denna fråga inte att ha någon som helst anledning
            att bli besvikna. Däremot skall man, när man tar ett sådant här
            beslut, se till att det finns ett korrekt underlag och att de
            som har att bevaka exempelvis tullfrågor vid den här typen av
            flygplatser får en rimlig möjlighet att anpassa sin organisation
            därefter. Det beredningsarbetet pågår, och jag har ansvar för
            att se till att sköts på ett korrekt sätt.
          </note>
          <note xml:id="i-3a66a228fe491b29-0">
            Att ge information till riksdagen liksom självfallet också till
            de landsändar som är berörda och till svenska folket är en viktig
            angelägenhet. Jag tror att vi kommer att ge besked som kommer
            att tillfredsställa höga krav på fler gemenskapsflygplatser.
          </note>
          <note xml:id="i-54ebaac7d6d0e1f7-0">
            Anf. 72 SIGGE GODIN (fp)
          </note>
          <note xml:id="i-8072b66f7c4bc0e9-0">
            Fru talman! Det här låter mycket positivt. Vi kommer väl då att
            få ett svar som alla är nöjda med, och det är jättebra. Jag skall
            inte leda in finansministern på villovägar, så att han inte bereder
            ärendena i den ordning som skall följas. Riksdagen är mycket noga
            med att denna ordning iakttas. Men det är också viktigt att man
            inte drar detta i långbänk.
          </note>
          <note xml:id="i-3478bdacc77a7094-0">
            Jag väntar redan på ett skriftligt svar från ett annat statsråd,
            och det blir också en skriftlig fråga till finansministern för
            det fall att beslutet inte kommer inom rimlig tid. Vi kan kanske
            förvänta oss ett svar före midsommaren. Annars kommer jag att
            ägna min semestertid till att lämna in en skriftlig fråga. Jag
            hoppas i så fall att finansministern är beredd att svara nästa
            gång, om han nu inte är beredd att göra det i dag.
          </note>
          <note xml:id="i-28f203d07b34ad1a-0">
            Anf. 73 Finansminister GÖRAN
          </note>
          <note xml:id="i-dccfe11149d2f8dd-3">
            PERSSON (s)
          </note>
          <note xml:id="i-89c0370e1800cb27-0">
            Fru talman! Inför detta hot att Sigge Godin skulle använda sommarferien
            till att skriva frågor i detta ärende lovar jag att jag skall
            göra vad jag kan för att se till att detta hot inte behöver verkställas.
          </note>
          <note xml:id="i-b503f0fa9c64dd6a-0">
            Anf. 74 SIGGE GODIN (fp)
          </note>
          <note xml:id="i-5ec07f534c40028e-0">
            Fru talman! Då förutsätter jag att svensk exportindustri och
            svenska folket får samma förutsättningar som det finska folket,
            dvs. ett stort antal gemenskapsflygplatser eller i varje fall
            tullservice på de flygplatser som vi i dag har, så att man kan
            klara dessa frågor och så att vi också kan leva upp till det som
            både finansministern och jag uttryckte i debatten inför EU-
          </note>
          <note xml:id="i-f02e468586789993-0">
            omröstningen, att det i fortsättningen skall bli mycket lättare
            att ta sig ut i världen. Vi skall inte vara instängda inom EU-gemenskapen.
            Vi skall ha oförändrade eller bättre förutsättningar att åka ut
            i världen.
          </note>
          <note xml:id="i-2b74daf9ea4c704d-0">
            Vi skall leva upp till detta, så att man inte heller inom det
            bälte där man, som finansministern känner till, sade nej skall
            kunna konstatera att det där inte finns någon gemenskapsflygplats,
            såsom i det beslut som regeringen tidigare har tagit. Låt oss
            undanröja det och komma fram till sådana lösningar att vi kan
            leva upp till våra löften.
          </note>
          <note xml:id="i-0c88f12443cf5c10-0">
            Anf. 75 Finansminister GÖRAN
          </note>
          <note xml:id="i-dccfe11149d2f8dd-4">
            PERSSON (s)
          </note>
          <note xml:id="i-f44df7fd55809718-0">
            Fru talman! Låt mig bara konstatera att Sverige är ett betydligt
            större land än Finland och att vi nog bör ha fler flygplatser
            av detta slag än vad finnarna har.
          </note>
          <note xml:id="i-1f47e754045a80b9-9">
            Överläggningen var härmed avslutad.
          </note>
          <note xml:id="i-39042c8f98f96a99-0">
            12 § Svar på fråga 1994/95:512 om EU-
          </note>
          <note xml:id="i-b3bb18fef0f915f3-0">
            reglerna och förtullning av bagage
          </note>
          <note xml:id="i-5f3fc2433a9cd43c-0">
            Anf. 76 Finansminister GÖRAN
          </note>
          <note xml:id="i-dccfe11149d2f8dd-5">
            PERSSON (s)
          </note>
          <note xml:id="i-245eb37cca72341c-0">
            Fru talman! Fanny Rizell har frågat mig vad jag avser att göra
            i anledning av uppgifter i pressen om att bagage från länder utanför
            EU som skall vidare till en svensk inrikesflygplats försenats
            i en väsentligt ökad grad på Arlanda efter det svenska medlemskapet
            i EU
          </note>
          <note xml:id="i-56cd0003b27643b6-0">
            till följd av att passagerare inte vetat att de skall förtulla
            sitt bagage vid första inresestation. Dessutom har påståtts att
            sådant bagage i vissa fall inte hämtats ut förrän vid slutdestinationen
            och därmed undgått tullkontroll.
          </note>
          <note xml:id="i-b97e561210e50839-0">
            Det finns inte någon anledning till att det svenska medlemskapet
            i EU skulle medföra problem på Arlanda med förtullning av bagage
            från tredje land som skall vidare till annan inrikesflygplats.
            I detta avseende gäller i huvudsak fortfarande samma regler som
            gällde före medlemskapet. De rutiner och de förfaranden som använts
            tidigare kan rimligen fortfarande användas för denna trafik.
          </note>
          <note xml:id="i-20b9ebb1bf98c31f-0">
            I den mån detta nu ändå är ett problem så rör det sig om det
            praktiska genomförandet av gällande rätt.
          </note>
          <note xml:id="i-4e545ca84179bf86-0">
            Detta är en fråga för berörda myndigheter, inte för regeringen.
            Berörda myndigheter i detta fall är Luftfartsverket och Tullverket.
            Jag utgår från att dessa myndigheter skall kunna klara ut de problem
            som kan finns i detta sammanhang.
          </note>
          <note xml:id="i-8b855d7533b3d75b-0">
            Anf. 77 FANNY RIZELL (kds)
          </note>
          <note xml:id="i-390c3a75519343d8-0">
            Fru talman! Jag vill tacka finansministern för svaret. Den anhopning
            av bagage som ibland tycks förekomma på Arlanda skulle kunna tyda
            på att tullen har blivit mycket noggrannare och lägger ned mera
            arbete på det som tidigare gjordes på samma sätt. Jag är inte
            riktigt säker på att det är så. Det skulle också kunna tyda på
            att EU:s regler är så komplicerade att det har blivit mera arbete.
          </note>
          <note xml:id="i-0c33ee330386a4fe-0">
            Den åderlåtning av tullens kapacitet som skett var det kanske
            inte läge för. Tullen började bearbeta sitt sparprogram innan
            det ens var framlagt. Det var kanske bra att vara tidigt ute.
            Men trots att EU är ganska nytt för oss ser vi redan problem.
            Ännu har den beslutade budgetförändringen inte trätt i kraft,
            och vi ser redan problem.
          </note>
          <note xml:id="i-fea68471688ed207-0">
            Tullens verksamhet diskuterades flitigt före folkomröstningen
            om EU-medlemskap. Politiker, inte minst socialdemokrater, sade
            att tullens kontroll inte skulle försämras. Det sade vi kristdemokrater
            också, och vi skulle arbeta för det. Vi tyckte att det var väldigt
            viktigt. Regeringen skrev i sin proposition att
          </note>
          <note xml:id="i-db3c2b9627a143f7-0">
            Sverige som medlem i EU inte kommer att tolerera en sänkt ambitionsnivå
            vad gäller smuggling av vapen och narkotika.
          </note>
          <note xml:id="i-ce14c3770f59fe29-0">
            Anf. 78 Finansminister GÖRAN
          </note>
          <note xml:id="i-dccfe11149d2f8dd-6">
            PERSSON (s)
          </note>
          <note xml:id="i-f8990c78eda510d1-0">
            Fru talman! Vi har på den punkten ingen annan uppfattning. Det
            är självklart att tullen fortsatt skall ha höga ambitioner och
            goda möjligheter att fylla sin funktion. Vad diskussionen om tullen
            rörde var att en stor del av tullens arbetsuppgifter, klareringen
            av gods, föll bort i samband med medlemskapet. Vi förlorade ju
            en yttre gräns och fick i stället en inre gräns. Att då inte se
            till att arbetsuppgifter som faller bort motsvaras av en minskning
            av organisationen är i dagens statsfinansiella läge ansvarslöst.
            Riksdagen gjorde i huvudsak den bedömningen. Sedan skilde vi oss
            åt partierna emellan på marginalen - om det var
          </note>
          <note xml:id="i-f764c02535501f3f-0">
            75 miljoner eller 150 miljoner som skulle sparas. Alla var överens
            om inriktningen. Det beslut som riksdagen så småningom fattade
            innebar att regeringen fick se sitt förslag påplussat med 75 miljoner
            kronor, som avgiftsfinansieras i samband med tullverksamheten.
          </note>
          <note xml:id="i-848bc70db89f5d09-0">
            Jag tror att den organisation som riksdagen då lade fast med
            ganska bred majoritet fuller väl fyller de krav som ställs enligt
            reglerna. Här har vi att göra med nya reglementen, delvis med
            en koppling till de frågor som vi berörde i förra frågedebatten.
            Vi har framför oss säkert en period där vi successivt kommer att
            få en allt bättre ordning. Vi får inte tolerera att tullens ambitioner
            i det här sammanhanget minskas.
          </note>
          <note xml:id="i-36e8a994ba6a95a3-0">
            Dock måste vi ha kraften att hålla isär den frågan från våra
            möjligheter att göra en rationalisering när ungefär 50 % av arbetsuppgifterna
            föll bort.
          </note>
          <note xml:id="i-2f96aee8a626d34c-0">
            Anf. 79 FANNY RIZELL (kds)
          </note>
          <note xml:id="i-c677c27bdd6e6ba9-0">
            Fru talman! Jag är helt överens om att man kanske behöver reducera
            tullens verksamhet, eftersom en del av uppgifterna föll bort -
            det var vi med på - men inte i den utsträckning som skedde. Jag
            tror inte att det skulle se ut i tullen i dag som det gör om minskningen
            hade varit lämpligt stor. Vi kristdemokrater tyckte att tullen
            borde få 100 miljoner mer än regeringens förslag gav. Så mycket
            blev det nu inte. De ökningar som man gjorde av avgifter och liknande
            är nog riktig, men det innebär att de 100 miljonerna hade behövts
            ändå, om vi skall kunna säkerställa gränserna.
          </note>
          <note xml:id="i-96348398aa450d4f-0">
            Dessutom hände det som jag inte trodde var möjligt, nämligen
            att man kan anlända till Sverige över yttre gräns utan att passera
            tull. Två resenärer från
          </note>
          <note xml:id="i-a90b1db5191f63fc-0">
            Washington till Göteborg gjorde två helt olika upplevelser. Den
            ena reste från Kastrup till Landvetter, där tull och narkotikahund
            synade. Den andra kommer till
          </note>
          <note xml:id="i-fa6a35f3868d07e0-0">
            Arlanda och frågar var han kan hämta sitt bagage. På
          </note>
          <note xml:id="i-670f29b435f19bfe-0">
            Landvetter, blir svaret. Han hämtar alltså sitt bagage på Landvetters
            inrikesterminal utan att tull har varit i kontakt med honom.
          </note>
          <note xml:id="i-a45a5a33f2b8620c-0">
            Anf. 80 Finansminister GÖRAN
          </note>
          <note xml:id="i-dccfe11149d2f8dd-7">
            PERSSON (s)
          </note>
          <note xml:id="i-fb00c65c13a6037c-0">
            Fru talman! Om det sista är en riktig beskrivning har det inte
            fungerat i tullen. Då skall ansvariga myndigheter agera och se
            till att saker och ting sköts på rätt sätt. Där har vi ingen skild
            uppfattning, jag och
          </note>
          <note xml:id="i-ffd922f0c01ac02c-0">
            Fanny Rizell.
          </note>
          <note xml:id="i-3f1f1809b7ba6a69-0">
            Vad gäller den första delen av diskussionen, den som rör tullens
            resurser, slutade med riksdagens ställningstagande att tullen
            får 75 miljoner utöver vad regeringen hade föreslagit. Fanny Rizell
            hade i sitt alternativ uppfattningen att tullen skulle få 100
            miljoner mer. Det är dessa 25 miljoner som skiljer oss åt.
          </note>
          <note xml:id="i-08654ca0898dc36e-0">
            Det är ett nytt budgetår som börjar den 1 juli. Det innebär att
            det vi nu diskuterar egentligen inte gäller resursfrågan utan
            snarast ovanan att hantera de nya rutiner som medlemskapet har
            medfört. Där finns det anledning, om det är en riktig beskrivning
            som getts av fru Rizell, att de ansvariga myndigheterna på området
            tar till sig kritiken och rättar till sina rutiner.
          </note>
          <note xml:id="i-5a0b9093c7668bcb-0">
            Anf. 81 FANNY RIZELL (kds)
          </note>
          <note xml:id="i-7f3285f0dbb743c6-0">
            Fru talman! Tullen hade redan innan det här var aviserat bantat
            sin organisation ganska ordentligt. Jag kan hålla med om att det
            gäller en del organisationsförändringar som så småningom kommer
            att sätta sig så att vi får en bättre situation.
          </note>
          <note xml:id="i-13341ab4ee361c0e-0">
            Men jag vill ändå fråga: Tror finansministern att vi med nuvarande
            möjligheter för tullen - jag skall inte ta in föregående fråga,
            för det är onödigt att ventilera den igen - kan skydda vårt land
            från ökat narkotikainflöde? Vad säger EU om vårt bristfälliga
            sätt att bevaka våra yttre gränser? Hur kommer den svenska gränskontrollen
            att se ut när den beslutade budgetförändringen träder i kraft?
          </note>
          <note xml:id="i-aa5218a8cf63b1ec-0">
            Anf. 82 Finansminister GÖRAN
          </note>
          <note xml:id="i-dccfe11149d2f8dd-8">
            PERSSON (s)
          </note>
          <note xml:id="i-f72f44c77f65da17-0">
            Fru talman! Vad vi nu diskuterar är alltså 25 miljoner kronors
            skillnad i årsanslag. Jag tror att det är en för liten skillnad
            i en så stor organisation för att måla upp något slags väsensskild
            uppfattning om tullens uppgifter. Dessa 25 miljoner på marginalen
            är visserligen inte att försumma, men de förändrar inte i grunden
            tullens organisation och förutsättningar.
          </note>
          <note xml:id="i-64b7b167fd680978-0">
            Vi skall inte bara sträva efter, utan vi skall ha en ordentlig
            tullkontroll. Det är en förutsättning. Inga andra signaler skall
            gå ut från detta hus eller regeringskansliet som går ut på att
            vi sänker ambitionsnivån. Inga andra signaler skall gå ut från
            detta hus vad gäller EU:s uppfattning om vår yttre gräns. Det
            är någonting som i så fall skall beläggas innan man påstår en
            sådan sak från denna talarstol. Jag har inte mött några som helst
            synpunkter av det slaget som ansvarig fackminister.
          </note>
          <note xml:id="i-27b0786b95eb54cb-0">
            Anf. 83 FANNY RIZELL (kds)
          </note>
          <note xml:id="i-03a3f943a0200b4e-0">
            Fru talman! Jag känner mig trygg om jag vet att jag har finansministerns
            ord på att det inte kommer att bli någon förändring. Jag hoppas
            att finansministern som ytterst ansvarig för det här kommer att
            se till att de brister som finns i kunnande under övergångsperioden
            och bristerna i budgeten åtgärdas framöver, för det här är oerhört
            viktigt. Jag anser att perioden med besvärligheter måste bli väldigt
            kort, annars fördärvar vi läget i landet vad gäller narkotikabevakning.
            Vi får in mängder som vi sedan inte kan styra.
          </note>
          <note xml:id="i-1f47e754045a80b9-10">
            Överläggningen var härmed avslutad.
          </note>
          <note xml:id="i-6751a15813a1b784-0">
            13 § Svar på fråga 1994/95:519 om beskattningen av statsministerns
            boende i
          </note>
          <note xml:id="i-3d9c29564f5eacac-0">
            Sagerska palatset
          </note>
          <note xml:id="i-98f001d79d8f9857-0">
            Anf. 84 Finansminister GÖRAN
          </note>
          <note xml:id="i-dccfe11149d2f8dd-9">
            PERSSON (s)
          </note>
          <note xml:id="i-a16f96ba7c144f0c-0">
            Fru talman! Göthe Knutson har frågat mig vad jag avser att vidta
            för åtgärder för att lösa frågan om beskattningen av statsministerns
            tjänstebostad.
          </note>
          <note xml:id="i-ed0dd928ded48942-0">
            Som bakgrund till frågan vill jag först nämna följande.
          </note>
          <note xml:id="i-1ae0b48e05b75b19-0">
            Bestämmelserna om beskattning av fri eller delvis fri bostad
            innebär att en sådan är en skattepliktig förmån som vid inkomsttaxeringen
            värderas med ledning av det hyrespris som gäller på orten.
          </note>
          <note xml:id="i-6c03d97e3206eb8b-0">
            I beslutet att inköpa Sagerska palatset och använda detta som
            tjänstebostad för landets statsminister deltog samtliga vid detta
            tillfälle i riksdagen representerade partier. Huset har sedan
            det köptes in iordningställts, och stora resurser har lagts ned
            på att uppfylla de krav på säkerhet som måste gälla beträffande
            statsministerns person. Beskattningskonsekvenserna av beslutet
            om att inrätta en tjänstebostad för statsministern blev aldrig
            föremål för någon diskussion när beslutet fattades.
          </note>
          <note xml:id="i-8be1dd8041d8261e-0">
            Ett beslut av skatterättsnämnden om att statsministerns tjänstebostad
            utgör en skattepliktig förmån har nyligen refererats i massmedierna.
          </note>
          <note xml:id="i-e2977fb3a0a0f5cd-0">
            När det gäller beskattningen av Ingvar Carlssons nyttjande av
            Sagerska palatset som tjänstebostad vill jag först nämna att frågan
            ännu inte slutligt avgjorts av berörda myndigheter och att det
            inte ankommer på mig att uttala mig om vilken bedömning som bör
            göras i ett enskilt fall. Det bör också påpekas att ett beslut
            från rättsnämnden liksom ett beslut i taxeringsfrågan endast gäller
            för den beslutet rör.
          </note>
          <note xml:id="i-d6acd4d717170612-0">
            Jag kan emellertid konstatera att i den debatt som följt med
            anledning härav har företrädare för flertalet i riksdagen representerade
            partier framfört åsikten att det inte är rimligt att statsministern
            skall förmånsbeskattas för tjänstebostaden.
          </note>
          <note xml:id="i-fabcd47e3e4dcf57-0">
            Frågan om vilka regler som bör gälla för beskattning av statsministerns
            tjänstebostad övervägs för närvarande, och jag är inte beredd
            att för dagen uttala mig om vilka eventuella åtgärder som bör
            vidtas.
          </note>
          <note xml:id="i-33521f8cf999ce91-0">
            Anf. 85 GÖTHE KNUTSON (m)
          </note>
          <note xml:id="i-dcaeb1105d3e76c3-0">
            Fru talman! Jag tackar finansministern för svaret.
          </note>
          <note xml:id="i-b0340d07774ba572-0">
            Det var fylligt. Jag antar att finansministern är angelägen om
            att den här frågan löses i samförstånd i riksdagen.
          </note>
          <note xml:id="i-62c7b00bc15d884e-0">
            Personligen anser jag att det är orimligt att landets statsminister
            behöver betala hyra för dubbel bosättning. I detta fall rör det
            sig tydligen om 17 000 kr i månaden för boendet eftersom statsminister
            Ingvar
          </note>
          <note xml:id="i-abbc2ce2fd157e56-0">
            Carlsson behåller sin ordinarie bostad i Tyresö.
          </note>
          <note xml:id="i-81476c0725355a60-0">
            Men det finns även andra grupper som befinner sig i en liknande
            situation. Jag kan nämna landshövdingar som behåller sin ordinarie
            bostad, präster som känner sig tvingade att bo i prästgårdar -
            som kan vara ganska stora och beskattas för bostadsdelen enligt
            den här förmånsbeskattningen; det kan bli väldigt dyrt - och det
            kan vara vissa ledande företagschefer.
          </note>
          <note xml:id="i-b799e57c68b4572d-0">
            Min fråga till finansministern är: Kan finansministern tänka
            sig en speciallag som omfattar främst de offentliga yrkesföreträdare
            som jag här nämnde?
          </note>
          <note xml:id="i-67cb6ff75d90ff38-0">
            Anf. 86 Finansminister GÖRAN
          </note>
          <note xml:id="i-dccfe11149d2f8dd-10">
            PERSSON (s)
          </note>
          <note xml:id="i-aef9499399d84659-0">
            Fru talman! Jag kan hålla med om den beskrivning som Göthe Knutson
            gör av det sakliga läget i det speciella fall som vi nu diskuterar.
            Fallet har på många sätt väckt reaktioner av det slag som Göthe
          </note>
          <note xml:id="i-1df232eb2676aaef-0">
            Knutson beskriver. Det är naturligtvis det vi har tagit intryck
            av och vi funderar på vad det skall resultera i för åtgärd. Dock
            kan jag bara konstatera att det här fallet för närvarande är föremål
            för behandling hos de myndigheter som har att hantera frågan.
          </note>
          <note xml:id="i-bc39e4ea67b5bad8-0">
            Om man sedan vill vidga diskussionen och föra in nya kategorier
            i debatten - företagsledare, landshövdingar, kyrkoherdar, biskopar;
            man kan naturligtvis tänka sig flera grupper - då blir frågan
            genast av en helt annan karaktär, och det är inte den typen av
            lösningar jag har sett framför mig.
          </note>
          <note xml:id="i-c59319ef5e7f874b-0">
            Anf. 87 GÖTHE KNUTSON (m)
          </note>
          <note xml:id="i-69f99994b263711b-0">
            Fru talman! Jag antar dock att finansministern instämmer i min
            beskrivning - jag tyckte mig höra det -
          </note>
          <note xml:id="i-b4837b69fdfcf4ef-0">
            att det finns företrädare för andra yrkesgrupper, om än smala
            sådana, som befinner sig i den här situationen.
          </note>
          <note xml:id="i-b8fd1727f31d1153-0">
            De behåller sin ordinarie bostad, och det kan medföra minst samma
            boendekostnad som statsministerns, dvs.
          </note>
          <note xml:id="i-977cbafcfa50b6f2-0">
            7 000 kr i månaden för lägenheten i Tyresö, har det sagts, och
            en förmånsbeskattning på 10 000 kr för
          </note>
          <note xml:id="i-9805c46a699370d8-0">
            Sagerska palatset.
          </note>
          <note xml:id="i-6192461013c1c3df-0">
            Vanliga präster på landsbygden kanske inte får kostnader i den
            storleksklassen, men biskopar och landshövdingar kan få det, och
            då är det väl rimligt att just vid detta tillfälle ta upp även
            dessa grupper. Frågan måste ju till riksdagen, såvida inte skattemyndigheten
            kommer med ett annat besked än det förhandsbesked som har kommit.
            Det är alltså en kompletterande fråga till finansministern.
          </note>
          <note xml:id="i-5dc27801dc42ed77-0">
            Anf. 88 Finansminister GÖRAN
          </note>
          <note xml:id="i-dccfe11149d2f8dd-11">
            PERSSON (s)
          </note>
          <note xml:id="i-8cb73afecbc3cf5e-0">
            Fru talman! Jag har ingen ny kunskap om myndigheternas ställningstagande
            i den här frågan och har heller inte sett någon anledning att
            skaffa mig sådan kunskap. Det ligger utanför mitt revir.
          </note>
          <note xml:id="i-455b6ebfb45775a0-0">
            Vad jag markerade tydligt för Göthe Knutson var att jag inte
            ser någon anledning att vidga diskussionen till nya grupper med
            anledning av det här problemet.
          </note>
          <note xml:id="i-b02a31dce860c4e1-0">
            Att statsministern har en speciell ställning i det här sammanhanget
            tycker jag understryks framför allt av säkerhetsfrågorna, som
            ju var dominerande vid det tillfälle då man bestämde sig för att
            skaffa det Sagerska huset som statsministerbostad. Att det sedan
            finns representativa uppgifter som ligger utöver det vanliga för
            en statsminister jämfört med andra grupper i samhället behöver
            heller inte betvivlas.
          </note>
          <note xml:id="i-8b556aa771d41721-0">
            Jag vill varna för att föra den här diskussionen i vidare kretsar.
            Vi skall nu sikta på att, precis som
          </note>
          <note xml:id="i-2bc324fb0f1aaaaf-0">
            Göthe Knutson sade, över partigränserna hantera det problem som
            här har uppstått.
          </note>
          <note xml:id="i-8f7fc20ded7c5b0a-0">
            Anf. 89 GÖTHE KNUTSON (m)
          </note>
          <note xml:id="i-eb633d4a7cbecbfd-0">
            Fru talman! Vad jag ville säga från början, och jag hoppas att
            jag uttryckte det rätt, var att frågan bör lösas i samförstånd.
            Såvida nu inte skattemyndigheten kommer till en annan slutsats
            än den har kommit till i sitt förhandsbesked, då bör ju frågan
            rimligen komma till riksdagen. Då finns det ett par olika vägar
            att gå:
          </note>
          <note xml:id="i-a5394d1d5715d787-0">
            dels ett utskottsinitiativ, dels att finansministern lägger fram
            en proposition om en speciallag gällande enbart statsministern.
            Men då tycker t.ex. jag att det kan vara bra att också föra in
            andra grupper, vars situation har likheter med statsministerfallet.
          </note>
          <note xml:id="i-1f47e754045a80b9-11">
            Överläggningen var härmed avslutad.
          </note>
          <note xml:id="i-545dbcc5fc409525-0">
            14 § Svar på fråga 1994/95:529 om beskattning av handelsgödsel
          </note>
          <note xml:id="i-09280a6cb86d427c-0">
            Anf. 90 Finansminister GÖRAN
          </note>
          <note xml:id="i-dccfe11149d2f8dd-12">
            PERSSON (s)
          </note>
          <note xml:id="i-0b2901f1a01d69a8-0">
            Fru talman! Ingvar Eriksson har frågat mig vilka åtgärder jag
            avser att vidta för att fullt ut säkra konkurrensneutraliteten
            för produktion och försäljning av handelsgödsel. Frågan har ställts
            mot bakgrund av riksdagens beslut om vissa ändringar i lagen om
            avgift på gödselmedel som träder i kraft den 1 juli i år.
          </note>
          <note xml:id="i-a121859a58a40526-0">
            Enligt Ingvar Eriksson uppstår skillnader i konkurrensen mellan
            inhemsk tillverkning och import, eftersom en återförsäljare vid
            köp från en svensk tillverkare debiteras gödselmedelsskatten direkt
            medan vid köp utifrån skatten tas ut först när gödselmedlet säljs
            till slutkonsumenten.
          </note>
          <note xml:id="i-27b6e4621cb295ed-0">
            De regler som gäller i dag innebär att viss uppbörd av gödselmedelsskatten
            sker vid gränspassering, nämligen för de mindre importörerna av
            gödselmedel som inte är registrerade som skattskyldiga. En sådan
            reglering kan vi som medlemmar i EU inte ha kvar.
          </note>
          <note xml:id="i-87129929522aee4d-0">
            Riksdagen har därför, efter förslag från regeringen, fattat beslut
            om att ändra lagen i denna del.
          </note>
          <note xml:id="i-42eb5a35adcf8a93-0">
            I sak innebär riksdagens beslut att de som importerar gödselmedel
            i mindre omfattning - exempelvis till sitt eget jordbruk - erlägger
            skatt först när de använder sig av gödselmedlet. För de större
            importörerna - dit de återförsäljare som Ingvar Eriksson refererar
            till måste höra - innebär de nya reglerna ingen förändring. Dessa
            hade redan i det tidigare systemet möjlighet att skjuta upp beskattningen
            till dess försäljning skedde till slutkonsumenten. Riksdagens
            beslut innebär således endast marginella förändringar jämfört
            med vad som gäller i dag.
          </note>
          <note xml:id="i-b8ba4d932c7a6550-0">
            Större importörers möjlighet att skjuta upp beskattningen har
            funnits ända sedan lagen trädde i kraft den 1 juli 1984 utan att,
            såvitt jag vet, några starka röster har rests mot det. Mycket
            talar alltså för att några nämnvärda problem inte heller kommer
            att uppstå efter den 1 juli i år. Jag är i vart fall inte beredd
            att ta något initiativ till ändringar innan det som
          </note>
          <note xml:id="i-6f67f835b7a6a83b-0">
            Ingvar Eriksson tar upp i sin fråga verkligen visar sig vara
            ett problem.
          </note>
          <note xml:id="i-952b387bf8a830ee-0">
            Anf. 91 INGVAR ERIKSSON (m)
          </note>
          <note xml:id="i-84f5c67e696d110b-0">
            Fru talman! Jag vill tacka finansministern för svaret på min
            fråga.
          </note>
          <note xml:id="i-746e038bd7d7c6b9-0">
            Jag blir litet konfunderad av svaret, då statsrådet inte tycks
            ha samma information om problemet som jag har. Finansministern
            talar om "marginella förändringar". Ja, det kan gälla enskilda
            lantbrukares införsel, men då det är fråga om just återförsäljare
            har industrin uppfattat det så att man måste erlägga skatten direkt
            när man importerar eller när man får det från svensktillverkande
            företag eller Norsk Hydroföretag. Om man däremot importerar från
            utländska företag eller från tredje land får man senarelägga den
            här införseln och betalningen av skatten. Det är tydligen det
            som vi har olika uppfattningar om.
          </note>
          <note xml:id="i-3dc4f8f80a5b5dd4-0">
            Nu säger finansministern till sist att han inte är beredd att
            vidta några åtgärder förrän han ser att mina farhågor besannats.
            Jag känner viss oro för det. Om det skulle vara så som jag befarar,
            kan det hota sysselsättningen inom svensk gödselindustri. Därför
            hoppas jag att statsrådet tar det här på allvar och snabbt vidtar
            åtgärder om så skulle visa sig vara fallet.
          </note>
          <note xml:id="i-c4634ff147b4da45-0">
            Anf. 92 Finansminister GÖRAN
          </note>
          <note xml:id="i-dccfe11149d2f8dd-13">
            PERSSON (s)
          </note>
          <note xml:id="i-0ded202901cf8be6-0">
            Fru talman! Jag har ingen anledning att medverka till en så orimlig
            situation som den Ingvar Eriksson pekar på. Min information från
            de myndigheter som är underställda Finansdepartementet och som
            har att hantera de här frågorna i praktisk verklighet är av annat
            slag. Det är möjligt att det kan råda ett missförstånd någonstans
            - man skall inte vara tvärsäker i något avseende i dessa dagar.
          </note>
          <note xml:id="i-9e26178081d1095d-0">
            Det här är den information som jag har tillgänglig nu, och om
            den skulle visa sig vara felaktig - precis som jag säger i slutet
            av svaret - är det på intet sätt någon politisk fråga, i den meningen
            att den är partipolitisk, eller en fråga som är prestigefylld.
            Här skall vi uppbära skatt på ett sådant sätt att vi inte snedvrider
            konkurrensen - det är självklart. Om det visar sig att Ingvar
            Eriksson har rätt skall jag agera. Men de som har att vårda dessa
            system påstår att så inte är fallet, och därför avser jag inte
            att ta något initiativ nu.
          </note>
          <note xml:id="i-54daf8d26dda54f1-0">
            Anf. 93 INGVAR ERIKSSON (m)
          </note>
          <note xml:id="i-593441fe84834216-0">
            Fru talman! Jag tackar för det kompletterande svaret. Jag har
            inte heller den uppfattningen att det skulle vara en partiskiljande
            fråga, utan det här är en praktisk fråga som kräver en praktisk
            lösning.
          </note>
          <note xml:id="i-808ea86d5a146fd9-0">
            Det som oroar mig är att man inom återförsäljarkåren har uppfattningen
            att det blir en snedvridande konkurrens. Jag tar statsrådets svar
            som ett belägg för att man är beredd att göra ett snabbingripande
            om så skulle vara fallet. I så fall skulle inte de här problemen
            uppstå. Det är ju väldigt angeläget att vi får konkurrensneutralitet
            mellan svensk tillverkning och import från annat land. Jag hoppas
            att statsrådet är beredd att vidta dessa åtgärder.
          </note>
          <note xml:id="i-8d5ec78f5f23814c-0">
            Hur snabbt kan man vidta en åtgärd? Om det nu skulle vara så
            som jag befarar, kan statsrådet då utan riksdagsbeslut genomföra
            en sådan förändring?
          </note>
          <note xml:id="i-2267e1d939446553-0">
            Anf. 94 Finansminister GÖRAN
          </note>
          <note xml:id="i-dccfe11149d2f8dd-14">
            PERSSON (s)
          </note>
          <note xml:id="i-12038e8622eb54ec-0">
            Fru talman! Jag vill inte stå här i kammaren och på rak arm svara
            på sådant som jag sedan skall vara skyldig att genomföra. Jag
            vill nog ha litet bättre beredningstid innan jag svarar på den
            typen av mycket knepiga frågor som Ingvar Eriksson ställer.
          </note>
          <note xml:id="i-10e744081330afa5-0">
            Invar Eriksson får nöja sig med det politiska svaret, som vi
            tycks vara överens om. Det är en praktisk fråga. De myndigheter
            som finns på skattesidan hävdar att detta icke är något problem.
            Ingvar Eriksson har annan information. Till dess det visar sig
            att hans information överflyglar skattemyndighetens agerar vi
            inte; därefter agerar vi snabbt.
          </note>
          <note xml:id="i-9935798e9fab9c29-0">
            Anf. 95 INGVAR ERIKSSON (m)
          </note>
          <note xml:id="i-8f32b5b0bf862397-0">
            Fru talman! Jag kan ha förståelse för finansministerns problem
            att utställa löften, men jag tar ändå det sista yttrandet som
            nära nog ett löfte om att så snabba åtgärder som möjligt skall
            vidtas om det visar sig att jag har rätt i det jag befarade när
            jag ställde min fråga.
          </note>
          <note xml:id="i-1f47e754045a80b9-12">
            Överläggningen var härmed avslutad.
          </note>
          <note xml:id="i-1dfddb3727e6b912-0">
            15 § Svar på fråga 1994/95:536 om bankgarantin
          </note>
          <note xml:id="i-945eff0e066f7aae-0">
            Anf. 96 Finansminister GÖRAN
          </note>
          <note xml:id="i-dccfe11149d2f8dd-15">
            PERSSON (s)
          </note>
          <note xml:id="i-39e30c1bdab635e8-0">
            Fru talman! Arne Kjörnsberg har frågat mig om i vilket tidsperspektiv
            jag ser det som realistiskt att ta bort bankgarantin mot bakgrund
            av den påtagliga förbättring som skett av bankernas situation
            sedan de värsta krisåren.
          </note>
          <note xml:id="i-a8605fec0f6024a2-0">
            För att först anknyta till återhämtningen i banksystemet har
            den varit betydande under de senaste åren.
          </note>
          <note xml:id="i-8d93b3d02d78c77f-0">
            Kreditförlusterna har fortsatt att sjunka och är på väg ned mot
            normalare nivåer. Intjäningsförmågan före kreditförluster har
            över lag varit god även om marginalerna har börjat pressas som
            följd av ökad konkurrens. Banksektorns soliditet har stärkts avsevärt.
          </note>
          <note xml:id="i-68e27485584d1116-0">
            Bilden är förvisso inte problemfri. Kvardröjande problemengagemang
            kommer under några år framöver att sätta sina spår i resultat-
            och balansräkningarna. Även om vissa bakslag inte skall uteslutas
            bör de kunna hanteras av bankerna. I grunden synes utvecklingen
            gå mot en fortsatt stabilisering.
          </note>
          <note xml:id="i-24abffad921c7310-0">
            Vad så gäller tidsperspektivet för den generella bankgarantin
            vill jag ta detta tillfälle att kort redogöra för den fortsatta
            hanteringen. Garantin är ett mycket långtgående åtagande som fyllde
            en nödvändig funktion i det utomordentligt allvarliga läge som
            uppkom under 1992. Den behövdes då för att säkra stabiliteten
            i betalningssystemet och trygga kreditförsörjningen.
          </note>
          <note xml:id="i-8489895b3735622e-0">
            Staten har även fortsättningsvis anledning att bevaka att betalningssystem
            och kreditförsörjning fungerar. Det nu gällande åtagandet är dock
            inte förenligt med ett mer normalt läge. Åtagandet är som bekant
            temporärt och skall avvecklas när fordringsägarnas intressen inte
            riskeras. Mot bakgrund av den stabilare situationen i banksystemet
            har ett beredande arbete nu inletts inför en avveckling.
          </note>
          <note xml:id="i-938384d9b5cd7380-0">
            Jag har inte i dag någon bestämd uppfattning om när en avveckling
            bör ske. Jag vill dock markera att en avveckling bör beredas genom
            en tydlig och förutsägbar process. Avvecklingen skall inte komma
            som en överraskning. Förutsättningarna skall analyseras noga och
            diskuteras med berörda myndigheter. Ett visst remissförfarande
            kan komma att ske för att säkerställa en tillräcklig genomgång
            av frågan. Jag vill dock inte nu binda mig för tekniken för den
            nödvändiga beredningen.
          </note>
          <note xml:id="i-a47789cd696b7396-0">
            Regeringen kommer sedermera att lägga fram en proposition till
            riksdagen med förslag om avvecklingen. Regeringen avser också
            samråda med de forna regeringspartier som tillsammans med socialdemokraterna
            1992 kom överens om att införa bankstödsåtagandet.
          </note>
          <note xml:id="i-20e9dff38839ae92-0">
            I detta sammanhang vill jag också göra helt klart att det system
            för insättningsgaranti som är under beredning inte är kopplat
            till statens nuvarande generella bankstödsåtagande eller till
            avvecklingen av det åtagandet. Insättningsgarantin är en del av
            EU:s regelverk, och jag planerar att lägga fram en proposition
            härom så att den kan träda i kraft den 1 januari 1996.
          </note>
          <note xml:id="i-aef1be19bc167500-0">
            Anf. 97 ARNE KJÖRNSBERG (s)
          </note>
          <note xml:id="i-7cdb5d68dd2051da-0">
            Fru talman! Jag håller med finansministern om att detta var absolut
            nödvändigt på hösten 1992, både för insättarna och för hela systemet.
            Om inte detta hade gjorts hade det kunnat få konsekvenser som
            vi i vår vildaste fantasi inte kan överblicka.
          </note>
          <note xml:id="i-b257c23529c2ada0-0">
            Det är bra att finansministern lämnar besked i frågan. Jag hade
            hoppats att finansministern skulle ange ett datum. Men när jag
            funderat en stund kan jag förstå att finansministern inte kan
            göra det.
          </note>
          <note xml:id="i-61eec4fa99832b7c-0">
            Det folkliga missnöjet är stort. Det grundar sig i att man först
            kastade ut pengar. Man gjorde dåliga kreditbedömningar och systemet
            bröt samman. När det hela gick åt skogen fick skattebetalarna
            gå in och säkra det hela. Nu börjar det gå bättre för de flesta
            banker delvis på grund av garantin. Då får de breda folklagren
            höra att det måste göras nedskärningar i just de system som har
            stor betydelse för dem. Jag har stor förståelse för att man blir
            irriterad.
          </note>
          <note xml:id="i-039ee76a07e451ed-0">
            Just därför är det bra att finansministern nu lämnar besked om
            att detta skall bort när man nu fått mer normala förhållanden.
          </note>
          <note xml:id="i-dc1bab77d2a7cdee-0">
            Anf. 98 Finansminister GÖRAN
          </note>
          <note xml:id="i-dccfe11149d2f8dd-16">
            PERSSON (s)
          </note>
          <note xml:id="i-0c2b1020bc8c9e91-0">
            Fru talman! Jag har ingen annan beskrivning än
          </note>
          <note xml:id="i-ebfc5a3241c24305-0">
            Arne Kjörnsbergs av den allmänna opinionens inställning när det
            gäller bankfrågan. Det är få saker som upprört svenska folket
            så djupt som det man sett inom banksektorn.
          </note>
          <note xml:id="i-7bcac799135af379-0">
            Å andra sidan får man hålla isär den diskussionen från vad som
            skulle ha inträffat om vi inte över partigränserna hade tagit
            detta extraordinära ansvar för betalningssystemet. Om vi inte
            hade gjort det 1992
          </note>
          <note xml:id="i-5218d55b70365689-0">
            hade framför allt insättarnas pengar varit i fara förutom vad
            som gällde som bankkris i övrigt. Den funktionen har detta haft.
          </note>
          <note xml:id="i-6ea141b271159017-0">
            Nu återstår för staten att återvinna det som detta har kostat
            skattebetalarna; inte insättargarantin, utan räddningen av de
            krisartade bankerna. 65 miljarder har pumpats ut ur statskassan
            för att rädda det moras som skapats. Det arbetet ligger framför
            oss. De pengarna skall tillbaka på ett eller annat sätt. Det arbetet
            bedrivs med full kraft. Det utesluter inte att den här processen
            går parallellt med den. Vi går nu in i ett mer normalt förhållande.
            Vi skall välja den tidpunkt som är den rätta med tanke på det
            finansiella systemets trygghet och stabilitet för att börja en
            normalisering.
          </note>
          <note xml:id="i-e492c506eea394bf-0">
            Anf. 99 ARNE KJÖRNSBERG (s)
          </note>
          <note xml:id="i-68e86cf396158dc0-0">
            Fru talman! Jag förstår att man måste välja den rätta tidpunkten.
            Jag inser att det annars kunde få oanade konsekvenser. Om ett
            antal år kommer vi att ha denna insättargaranti. Då kvarstår frågan
            om systemet.
          </note>
          <note xml:id="i-8513d2728b13b31a-0">
            Det verkar som om det med 60 års mellanrum blir sådant här debacle.
            Frågan är då hur systemet för framtiden lär sig något av detta.
            Insättargarantin kommer inte att klara av det om 50 år när erfarenheterna
            är bortglömda. Det finns alla skäl i världen att föra den diskussionen
            så att inte kommande skattebetalare skall behöva ställa upp på
            samma sätt.
          </note>
          <note xml:id="i-d958d25d9730f799-0">
            Anf. 100 Finansminister GÖRAN
          </note>
          <note xml:id="i-dccfe11149d2f8dd-17">
            PERSSON (s)
          </note>
          <note xml:id="i-cde71e75e4d21fdd-0">
            Fru talman! Insättargarantin är en försäkringslösning. Den lever
            sitt liv. Vi har haft bankgarantin eftersom vi riskerade en utomordentligt
            farlig situation i svensk ekonomiskt liv 1992. Jag sätter inte
            likhetstecken mellan avveckling av bankgarantin och introduktionen
            av den nya insättargarantin. De kan mycket väl komma att överlappa
            varandra.
          </note>
          <note xml:id="i-f434eb28fa71fd27-0">
            Insättargarantin är utformad så att om det i framtiden skulle
            uppstå fallissemang i systemet kommer kostnaderna att bäras av
            banksystemet självt och inte av skattebetalarna. Det är den långsiktiga
            konstruktionen i insättargarantin vid sidan av att den ger en
            trygghet för småsparare och deras pengar.
          </note>
          <note xml:id="i-87c3510fd4133027-0">
            Det är en sund konsekvens av det regelverk som vi fick med EU-medlemskapet.
            Det är värt att framhålla.
          </note>
          <note xml:id="i-1f47e754045a80b9-13">
            Överläggningen var härmed avslutad.
          </note>
          <note xml:id="i-7d9c46ac3305b5c7-0">
            16 § Svar på fråga 1994/95:541 om AB
          </note>
          <note xml:id="i-bf54511146b4c0f0-0">
            Tipstjänsts ställning
          </note>
          <note xml:id="i-36cb24b58d011813-0">
            Anf. 101 Finansminister GÖRAN
          </note>
          <note xml:id="i-dccfe11149d2f8dd-18">
            PERSSON (s)
          </note>
          <note xml:id="i-4d42b74c924764f9-0">
            Fru talman! Stig Bertilsson har frågat mig vilka åtgärder jag
            avser att vidta för att Tipstjänsts position och utveckling även
            framgent blir sådan att bolaget dels genererar ett överskott till
            statskassan dels tillför idrotten nödvändiga medel.
          </note>
          <note xml:id="i-611fa90a4e52c957-0">
            Stig Bertilsson nämner som bakgrund till frågan att riksdagen
            gav den borgerliga regeringen mandat att sälja Tipstjänst till
            svenskt föreningsliv och att avsikten med försäljningen var att
            stärka Tipstjänst samt att tillföra föreningslivet ökade intäkter.
          </note>
          <note xml:id="i-607be42b0b850916-0">
            Han pekar också på det olyckliga i att tillsättandet av den arbetsgrupp
            som nyligen såg över spelmarknaden inte ledde till några förslag.
          </note>
          <note xml:id="i-2e880e22941110ef-0">
            Bo Lundgren ställde i höstas en liknande fråga till mig. Jag
            svarade då att jag inte såg någon anledning att fullfölja förhandlingarna
            om en försäljning av
          </note>
          <note xml:id="i-28b3725e1a13f73e-0">
            Tipstjänst på grund av det statsfinansiella läge vi befinner
            oss i. Kort därefter återkallades det förhandlingsuppdrag om en
            försäljning som den borgerliga regeringen hade beslutat om.
          </note>
          <note xml:id="i-3e11045c78f07fcf-0">
            Jag ansåg då och anser fortfarande att det vore orimligt att
            skänka framtida vinster från Tipstjänst till idrotten i en tid
            när regeringen föreslagit och aviserat besparingar och skattehöjningar
            som drabbar alla medborgare i syfte att komma till rätta med budgetunderskottet.
          </note>
          <note xml:id="i-33dbbba7454724d6-0">
            I Stig Bertilssons fråga antyds att en försäljning av
          </note>
          <note xml:id="i-100f09cf413cf504-0">
            Tipstjänst skulle skapa stora mervinster för föreningslivet och
            staten att dela på. Det finns inget som tyder på att så är fallet.
            Den borgerliga regeringens försäljningsupplägg gick ut på att
            skänka framtida förväntade inkomstökningar från Tipstjänst till
            föreningslivet. Det kallades statsfinansiellt neutralt. Jag menar
            att en sådan uppgörelse innebär negativa statsfinansiella konsekvenser.
            Detta i synnerhet som förväntningarna om högre inkomster inte
            skulle komma till uttryck i en eventuell köpeskilling samt att
            staten skulle stå för risken om Tipstjänst skulle utvecklas negativt,
            vilket var tanken med den förra regeringens uppläggning.
          </note>
          <note xml:id="i-a36af969d2176f53-0">
            Slutligen vill jag framhålla att det faktum att arbetsgruppen
            lades ner inte innebär att marknadens aktörer skall leva i en
            osäkerhet om marknadens framtida utveckling. Vi för inom regeringen
            en diskussion i spelmarknadsfrågor och jag avser att verka för
            dels att spelmarknadens aktörer erhåller större klarhet i de långsiktiga
            marknadsförutsättningarna dels att idrott och föreningsliv samlat
            erhåller ett rimligt statligt stöd även framgent.
          </note>
          <note xml:id="i-bbf921679efea8b2-0">
            Anf. 102 STIG BERTILSSON (m)
          </note>
          <note xml:id="i-b74424cbda759191-0">
            Herr talman! Jag känner naturligtvis till Bo Lundgrens fråga
            från i höstas. Om den arbetsgrupp som finansministern tillsatte
            hade kommit med det utlovade resultatet under våren hade jag inte
            behövt återkomma med frågan i dag.
          </note>
          <note xml:id="i-561f58a7cf591416-0">
            Den nya regeringen har med ett antal åtgärder lyckats skapa en
            oro på den svenska spel- och lotterimarknaden som är hänförlig
            till just den handlingsförlamning som jag skulle vilja säga har
            brett ut sig i regeringskansliet.
          </note>
          <note xml:id="i-aa4e3ad1c48b5106-0">
            Det som den förra riksdagen beslutade om och som var den förra
            regeringens förslag var att staten och föreningslivet skulle dela
            på den vinstökning som
          </note>
          <note xml:id="i-caac4693f0e8c189-0">
            Tipstjänst kunde förväntas åstadkomma tack vare att man blev
            starkare och mer aktiv med nya ägare. Den större delen skulle
            gå till föreningslivet, men även staten skulle få del av vinstökningen
            enligt de förhandlingar som fördes och som jag utgår ifrån att
            finansministern väl känner till.
          </note>
          <note xml:id="i-2ec293a84dc58943-0">
            Nu har det av allt detta långt gångna arbete inte blivit någonting.
            Finansministerns enda besked i dag är "att vi för diskussioner
            i spelmarknadsfrågor". Det låter inte särskilt betryggande och
            inte särskilt tryggt för AB Tipstjänst, som i dag ger den svenska
            statskassan åtminstone 2 miljarder kronor per år.
          </note>
          <note xml:id="i-09f8e75f6c5602b0-0">
            Mot denna bakgrund skulle jag ändå vilja att finansministern
            något utvecklar vilka åtgärder som man faktiskt avser att vidta.
          </note>
          <note xml:id="i-065aead03ad00f14-0">
            Anf. 103 Finansminister GÖRAN
          </note>
          <note xml:id="i-dccfe11149d2f8dd-19">
            PERSSON (s)
          </note>
          <note xml:id="i-a4e6292c89282b9a-0">
            Herr talman! Det sista är jag inte beredd att göra.
          </note>
          <note xml:id="i-0b2ce6cd74de16a2-0">
            Här har vi en djup politisk skillnad mellan mig och
          </note>
          <note xml:id="i-4cc2bdc37f2fe8ec-0">
            Stig Bertilsson, mellan socialdemokrater och moderater. De gott
            och väl 2 miljarder som Tipstjänst ger skulle privatiseras och
            läggas under idrottsrörelsens eller andra folkrörelsers inflytande.
            Jag tycker inte att man gör så i statsfinansiellt ansträngda tider
            med dessutom osäkra konstruktioner för vad som händer om exempelvis
            underskott och negativ utveckling uppkommer i rörelsen. På den
            punkten är vi definitivt inte handlingsförlamade, Stig Bertilsson.
          </note>
          <note xml:id="i-debc85d623fe8161-0">
            Tipstjänst är sedan många år ett välskött bolag, ett framgångsrikt
            spelföretag med internationellt sett ett gott socialt ansvarstagande.
            Vi har en sund spelmarknad i Sverige med en reglering som fyller
            högt ställda krav. Vi skall inte slå sönder det bara därför att
            det har funnits en tillfällig nyliberal förvillelse som tagit
            sig dräkten av moderat agerande på detta område.
          </note>
          <note xml:id="i-62dd38618a3b9a6d-0">
            Tipstjänst blir kvar i staten ägo, och vi tänker fortsätta att
            driva verksamheten efter samma sunda principer som tidigare. Det
            genererar inkomster som självfallet också kommer idrotten till
            godo.
          </note>
          <note xml:id="i-6f13bbfc1b096165-0">
            Anf. 104 STIG BERTILSSON (m)
          </note>
          <note xml:id="i-cbc1f0297683409f-0">
            Herr talman! Jag måste ändå fråga om inte finansministern har
            insett att Tipstjänst i den situation som det levt under senare
            år har haft mycket stora problem. Det gäller inte minst i relation
            till de grupper som den förra regeringen var beredd att överlåta
          </note>
          <note xml:id="i-838ee89e15802c26-0">
            Tipstjänst till, nämligen bl.a. idrottsrörelsen.
          </note>
          <note xml:id="i-499ad709c5c5dc88-0">
            Fjolårets volym i Tipstjänst uppnåddes tack vare att man lanserade
            ett nytt spel i mycket starkt konflikt med föreningslivet i övrigt.
            Där har vi fortfarande en situation som inte är löst. Vi har mycket
            betydande konflikter mellan Tipstjänst och föreningslivet. Jag
            förutsätter att finansministern är intresserad av att
          </note>
          <note xml:id="i-e824c8eca5aa607a-0">
            Tipstjänst utvecklas i harmoni med föreningslivet och idrottsrörelsen.
          </note>
          <note xml:id="i-e835edcb7637bc68-0">
            Det är definitivt så att Tipstjänst ledning är mycket skicklig
            och att Tipstjänst som bolag agerar mycket skickligt. Det är osäkerheten
            som uppstått sedan ägaren inte har förmått ge besked som har gjort
            att Tipstjänst har haft bekymmer med resultaten under de två senaste
            åren.
          </note>
          <note xml:id="i-65a9da2365d7ec0b-0">
            Anf. 105 Finansminister GÖRAN
          </note>
          <note xml:id="i-dccfe11149d2f8dd-20">
            PERSSON (s)
          </note>
          <note xml:id="i-7c4c15e26584e175-0">
            Herr talman! Jag tror att Stig Bertilsson själv nu slog huvudet
            på spiken. De senaste två åren är den period som Bertilsson som
            idrottsminister - han hade gudbevars den titeln - i den förra
            regeringen, eller åtminstone i dess närhet, har kunnat påverkat
            spelmarknaden. Det har skapat förvirring, osäkerhet och oklarhet.
          </note>
          <note xml:id="i-11e5ab22dafc0e71-0">
            Om inte mitt ord räcker i det här sammanhanget kan Stig Bertilsson
            gå till den ledning som han alldeles nyss harangerade för framsynthet
            och kompetens och se deras kommentar med anledning av det senaste
            årets bokslut. Han kommer då att märka att man där sätter fingret
            på just den osäkerhet som diskussionen om privatisering skapade
            kom att påverka Tipstjänst marknadsställning.
          </note>
          <note xml:id="i-dcc7b94b461a7b25-0">
            Det är den oklarheten som nu skall undanröjas.
          </note>
          <note xml:id="i-976bbb16d3663ab7-0">
            Här skall vi gå in i en fas av stabilitet som självfallet inte
            skall präglas av handlingsförlamning. Det är fråga om en dynamisk
            marknad som ständigt utvecklas, där nya spel introduceras och
            där marknaden som sådan totalt sett lyckligtvis inte växer till,
            utan där marknadsandelar omfördelas mellan olika spelbolag.
          </note>
          <note xml:id="i-ed5593ee8386b14a-0">
            Det kräver ett Tipstjänst som är i god form. Men då skall vi
            slippa de senaste årens privatiseringsresonemang.
          </note>
          <note xml:id="i-ced8df4f13b40515-0">
            Anf. 106 STIG BERTILSSON (m)
          </note>
          <note xml:id="i-80756bb8ad0bfe81-0">
            Herr talman! Osäkerheten har uppstått sedan den socialdemokratiska
            regeringen bröt upp den linje som var klart och tydligt fastlagd.
            Det är ingalunda så att den nuvarande regeringen kan ta åt sig
            någonting av
          </note>
          <note xml:id="i-8286e0f1dbc813e5-0">
            Tipstjänsts framgång med sitt agerande.
          </note>
          <note xml:id="i-26a30998edf8ff0c-0">
            Herr talman! Jag vill därför understyrka, att om
          </note>
          <note xml:id="i-d171d4acab2b80c2-0">
            Tipstjänst skall fortsätta att generera ett stort överskott för
            den svenska statskassan, är det alldeles nödvändigt att man klarar
            ut förutsättningarna på marknaden. Det gäller gentemot folkrörelserna
            och idrotten, och det gäller gentemot andra statliga bolag, t.ex.
          </note>
          <note xml:id="i-cceb5919e776a0c3-0">
            Penninglotteriet.
          </note>
          <note xml:id="i-3d8040f71ad9829e-0">
            Finansministern utlovade att den arbetsgrupp som finansministern
            tillsatte skulle lämna sina resultat senast den 10 mars. Vad har
            hänt? Ingenting. Arbetsgruppen havererade, och i dag har vi en
            situation där man inom spelvärlden inte är speciellt nöjd med
            att konstatera att regeringen för en diskussion i frågorna.
          </note>
          <note xml:id="i-bd06fecd1fcbb437-0">
            Överläggningen är härmed avslutad.
          </note>
          <note xml:id="i-613daf7359b16aab-0">
            17 § Svar på fråga 1994/95:502 om flygbuller i tätort
          </note>
          <note xml:id="i-d692d95614802954-0">
            Anf. 107 Miljöminister ANNA LINDH (s)
          </note>
          <note xml:id="i-afdaa8fdf2b9ce2b-0">
            Herr talman! Britt-Marie Danestig-Olofsson har frågat mig vad
            jag avser göra för att eliminera störningar till följd av flygningar
            med JAS 39 Gripen.
          </note>
          <note xml:id="i-d4c6c016942cd47a-0">
            Förutsättningarna ur miljösynpunkt för att flyga med JAS 39 Gripen
            på berörda flygflottiljer prövas enligt miljöskyddslagen av Koncessionsnämnden.
            Vid nämndens prövning om, och i vilken omfattning, flygning kan
            tillåtas bedöms bl.a. vilka olika skyddsåtgärder som erfordras
            för att begränsa bullerstörningar och andra olägenheter. Koncessionsnämnden
            har nyligen fattat beslut i fråga om flygverksamheten vid Norrbottens
            flygflottilj, F 21, i Luleå och
          </note>
          <note xml:id="i-61407dcbdb760a30-0">
            Upplands flygflottilj, F 16, i Uppsala. Totalt åtta flygflottiljer
            skall prövas. Koncessionsnämndens beslut kan överklagas och kommer
            då till regeringens prövning. Beslut beträffande F 21 har överklagats.
          </note>
          <note xml:id="i-5ff6e4e023030b36-0">
            Nämnden kan också under vissa förutsättningar överlämna prövningen
            till regeringen. Så har skett beträffande Försvarets materielverks
            provningsavdelnings verksamhet vid Malmslätts flygfält i Linköping.
            I
          </note>
          <note xml:id="i-1ed37baf258c9804-0">
            båda dessa ärenden pågår beredning inom regeringskansliet.
          </note>
          <note xml:id="i-32d35b0fda7e6ac9-0">
            Vid sidan av miljöskyddsprövningen spelar kommunernas planering
            av bostäder och annan bebyggelse en betydelsefull roll för att
            förebygga miljöproblem. Regeringen uppdrog i juni 1992 åt de berörda
            länsstyrelserna att samordna de insatser som behövs för att förebygga
            miljöstörningar vid introduktion av JAS 39 Gripen vid landets
            flygflottiljer.
          </note>
          <note xml:id="i-35668e76c52e84d9-0">
            Länsstyrelserna skall redovisa planeringsläget den 30
          </note>
          <note xml:id="i-ebf675afac180f75-0">
            juni 1995.
          </note>
          <note xml:id="i-0b54e4b686cb79a5-0">
            Regeringen har vidare i årets budgetproposition
          </note>
          <note xml:id="i-591e1cf8c0fbdca5-0">
            (prop. 1994/95:100, bil. 5) aviserat ett uppdrag till
          </note>
          <note xml:id="i-6c5fd4d98238c587-0">
            Boverket och försvarsmakten att utveckla det förslag till bedömningsgrunder
            för olika bebyggelse- och planeringssituationer som verket tidigare
            har utarbetat. Arbetet bör bl.a. bedrivas med utgångspunkt i länsstyrelsernas
            redovisningar.
          </note>
          <note xml:id="i-2bd98c7b01555114-0">
            Jag vill här också erinra om riksdagens ställningstaganden i
            frågor om försvaret och miljön, bl.a. uppföljningen av UNCED (prop.
            1993/94:11, bet.
          </note>
          <note xml:id="i-3aae1423fba78388-0">
            1993/94:JoU19, rskr. 1993/94:256) och Handlingsplan mot buller
            (prop. 1993/94:215, bet.
          </note>
          <note xml:id="i-c082c093329528e3-0">
            1993/94:JoU31, rskr. 1993/94:402). Med utgångspunkt i det senare
            riksdagsbeslutet har regeringen uppdragit åt försvarsmakten, Luftfartsverket
            och Statens naturvårdsverk att utveckla en ny bedömningsteknik
            för immissionsmått för militär flygverksamhet.
          </note>
          <note xml:id="i-a35a7021d794794d-0">
            Uppdraget skall redovisas till regeringen senast den
          </note>
          <note xml:id="i-08133a26def1b9bb-0">
            30 juni 1995.
          </note>
          <note xml:id="i-0a731589f4395e83-0">
            Syftet med den pågående prövningen enligt miljöskyddslagen är
            att erforderliga miljöskyddskrav skall gälla för flygning med
            bl.a. JAS 39 Gripen.
          </note>
          <note xml:id="i-e6dc1a38c6093a55-0">
            Härutöver har regeringen vidtagit åtgärder för att säkerställa
            ett fullgott underlag för bedömningen av miljökonsekvenserna av
            en introduktion av JAS 39
          </note>
          <note xml:id="i-c82268c03348c4b8-0">
            Gripen. Enligt min mening är dessa initiativ tillräckliga för
            att så långt möjligt förebygga miljöproblem vid de flygflottiljer
            som kan bli aktuella för flygning med
          </note>
          <note xml:id="i-0c672bb77e7aa350-0">
            JAS 39 Gripen.
          </note>
          <note xml:id="i-4ea4c5a358a862bd-0">
            Anf. 108 BRITT-MARIE DANESTIG-
          </note>
          <note xml:id="i-7948c5fecb4cdbb8-0">
            OLOFSSON (v)
          </note>
          <note xml:id="i-a2d6129e4b5c4ccf-0">
            Herr talman! Jag vill tacka miljöministern för svaret på min
            fråga. I sitt svar räknar miljöministern upp ett antal åtgärder
            som har vidtagits för att bedöma miljökonsekvenserna vid introduktionen
            av flygplanet
          </note>
          <note xml:id="i-5609e78feb843130-0">
            JAS 39 Gripen. Jag skall i första hand ägna mig åt att något
            kommentera några frågor som rör Malmslätts flygfält i Linköping.
          </note>
          <note xml:id="i-e645d6f11b138e24-0">
            Koncessionsnämnden beslutade i det fallet den 22
          </note>
          <note xml:id="i-25461f6bae482923-0">
            februari i år att flygning med JAS 39 Gripen strider mot miljöskyddslagens
            6 § 2 st. Den lyder så här:
          </note>
          <note xml:id="i-195e63d6df53f8b7-0">
            "Innebär den befarade olägenheten att ett stort antal människor
            får sina levnadsförhållanden väsentligt försämrade eller att betydande
            förlust från naturvårdssynpunkt uppkommer eller att liknande allmänt
            intresse skadas avsevärt, får verksamheten ej utövas. Regeringen
            kan dock lämna tillstånd enligt denna lag, om verksamheten är
            av synnerlig betydelse - - -".
          </note>
          <note xml:id="i-7f7a1500c63df814-0">
            Jag vill tala om för miljöministern, om miljöministern inte redan
            vet det, att i det här fallet är drygt 25
          </note>
          <note xml:id="i-2c092c8dc07dac1c-0">
            000 människor direkt berörda av den provflygningsverksamhet som
            bedrivs vid Malmslätt.
          </note>
          <note xml:id="i-8c4d9eaf4adcc470-0">
            Det står i svaret att regeringen håller på att bereda den här
            frågan. Men samtidigt som den här beredningen sker, samtidigt
            som regeringen skall fatta beslut i den här frågan, lämnar Koncessionsnämnden
            tillstånd till att 2 600 flygrörelser under ett år, t.o.m.
          </note>
          <note xml:id="i-40b04ac2bab940aa-0">
            februari 1996, får förekomma på Malmen. Detta sker trots att
            man anser att det strider direkt mot miljölagen.
          </note>
          <note xml:id="i-c07733f6440da9b7-0">
            Jag skulle vilja få detta faktum kommenterat av miljöministern.
          </note>
          <note xml:id="i-ba040d8b945f0510-0">
            Anf. 109 Miljöminister ANNA LINDH (s)
          </note>
          <note xml:id="i-d8e6f9f01b4a87ba-0">
            Herr talman! Jag är väl medveten om att det är en stor diskussion
            om den här flygverksamheten. Jag har också haft en uppvaktning
            i det ärendet.
          </note>
          <note xml:id="i-e1e95fe4c33d6679-0">
            Eftersom beredning pågår angående Malmslätt kan jag inte kommentera
            ett pågående ärende. Jag kan bara säga att det trots allt är ganska
            få flygningar som är aktuella med JAS under den här tiden.
          </note>
          <note xml:id="i-6657a7987f87b788-0">
            Anf. 110 BRITT-MARIE DANESTIG-
          </note>
          <note xml:id="i-7948c5fecb4cdbb8-1">
            OLOFSSON (v)
          </note>
          <note xml:id="i-ad6a2c6991d26988-0">
            Herr talman! Men tycker inte miljöministern som jag att det finns
            en viss inkonsekvens, en paradox, i det här? I det ena sammanhanget
            säger man en sak.
          </note>
          <note xml:id="i-899e14519b0348dc-0">
            Det här strider mot miljöskyddslagen. Man hänskjuter ärendet
            till regeringen som skall ta ställning om den här synnerliga betydelsen.
          </note>
          <note xml:id="i-aff829d6986f38a0-0">
            Det är klart att man kan ha delade uppfattningar och att man
            kan bedöma det säkerhetspolitiska läget på olika sätt. Man kan
            också ha olika uppfattningar om hur dimensioneringen av det svenska
            försvaret skall se ut och hur många JAS 39 Gripenplan vi skall
            producera. Men det är en annan debatt.
          </note>
          <note xml:id="i-5672a9848ba7272e-0">
            Här gäller det vilken synnerlig betydelse för svenskt försvar
            det har att man i dag bedriver flygverksamhet av den omfattningen
            inom ett tättbebyggt område.
          </note>
          <note xml:id="i-acfb3cb7ff236e60-0">
            Anf. 111 Miljöminister ANNA LINDH (s)
          </note>
          <note xml:id="i-6eb6b25c9d227495-0">
            Herr talman! Jag är ledsen, men eftersom Britt-
          </note>
          <note xml:id="i-c6590abcb08410e5-0">
            Marie Danestig-Olofsson tar upp ett ärende som är under beredning
            i regeringskansliet och ett enskilt ärende kan jag inte kommentera
            det ytterligare eller ge några närmare svar i dagsläget. Jag vill
            avvakta regeringsbeslutet.
          </note>
          <note xml:id="i-1f47e754045a80b9-14">
            Överläggningen var härmed avslutad.
          </note>
          <note xml:id="i-e7b10d2607d564dd-0">
            18 § Svar på fråga 1994/95:506 om bristen på returpapper
          </note>
          <note xml:id="i-e148f0d54fb20a63-0">
            Anf. 112 Miljöminister ANNA LINDH (s)
          </note>
          <note xml:id="i-bc9b7a992ce6572d-0">
            Herr talman! Karin Olsson har frågat mig om jag avser att vidta
            några åtgärder för att tillse att tillverkaransvaret hanteras
            så att intentionerna för producentansvaret verkställs.
          </note>
          <note xml:id="i-2c3dfe2a42cc6a12-0">
            Enligt intentionerna för producentansvaret för returpapper skall
            producenterna se till att 75 viktsprocent av de tidningar som
            konsumeras i Sverige senast år 2000 samlas in som returpapper
            för att materialåtervinnas eller tas om hand på ett annat miljömässigt
            godtagbart sätt.
          </note>
          <note xml:id="i-9c6037b47aaf2662-0">
            Svensk industri importerar sedan flertalet år returpapper eftersom
            returpappersbehovet inte kan täckas genom insamling av svenskt
            returpapper. Importen uppgår för närvarande till ca 40 % av det
            totala behovet av returpapper.
          </note>
          <note xml:id="i-348fd421d306944f-0">
            Regeringen har den 30 mars 1995 gett Statens naturvårdsverk i
            uppdrag att utreda behov av åtgärder på områden där producentansvar
            införts. Beträffande returpapper har äganderätten aktualiserats
            av flera aktörer. Naturvårdsverket har inkommit med en skrivelse
            till regeringen den 8 mars 1995 i bl.a. denna fråga. I uppdraget
            till Naturvårdsverket betonas vikten av att regeringen får en
            tydlig bild av hur producentansvaret fungerar i samhället och
            att eventuella problem blir belysta. Naturvårdsverket skall bl.a.
            utvärdera och redovisa hur systemet för returpapper hittills fungerat
            och hur producenterna fullgör sitt ansvar enligt förordningen
            (1994:1205) om returpapper.
          </note>
          <note xml:id="i-ad5cbe27683026a2-0">
            Denna del av uppdraget redovisas senast den 31 oktober 1995.
            Uppdraget redovisas i sin helhet senast den
          </note>
          <note xml:id="i-9dba49389ce60adc-0">
            1 februari 1996.
          </note>
          <note xml:id="i-e6e5f496cdb45d78-0">
            Anf. 113 KARIN OLSSON (s)
          </note>
          <note xml:id="i-6ea0643d7386f76b-0">
            Herr talman! Kretsloppspropositionen och det s.k.
          </note>
          <note xml:id="i-459a1541caa69c6e-0">
            producentansvaret är bra, men kan användas på ett icke planerat
            sätt. Jag skall ge ett konkret exempel hämtat från Blekinge.
          </note>
          <note xml:id="i-5ed2bda2424adea9-0">
            Landstingets Miljöcenter hade i höstas kontakt med en firma,
            Ekofiber i Kallinge, som tillverkar isoleringsmaterial av returpapper.
            Firman var intresserad av att hämta landstingets papper. De vågade
            dock icke fullfölja överenskommelsen när den firma i södra
          </note>
          <note xml:id="i-dddca4b7f26dd6af-0">
            Sverige som tecknat avtal med pappersproducenterna hotade att
            stämma dem om de samlade in papper.
          </note>
          <note xml:id="i-d2b39cce5ed0de98-0">
            Både Ekofiber och Miljöcenter har sedan dess arbetat med frågan,
            och en lösning är nu att landstinget transporterar sitt papper
            till Ekofiber. Ekofiber är i dagsläget beredda att teckna ett
            avtal med landstinget som innebär att de tar hand om allt returpapper
            från samtliga institutioner. Landstingets papper återanvänds då
            på ett bra sätt ur miljösynpunkt med korta transporter samtidigt
            som landstinget stöder två firmor i länet så att de kan behålla
            sin arbetskraft.
          </note>
          <note xml:id="i-162a76f77d7d81bc-0">
            Jag tycker att det är alldeles utmärkt att miljöministern arbetar
            med den här frågan. Det skall bli mycket intressant att ta del
            av Naturvårdsverkets utredningsresultat när det är klart. Jag
            ber att få tacka för svaret, och jag litar på att man skall slippa
            transportera returpapper kors och tvärs inom Sverige, och framför
            allt att vi skall slippa importera returpapper.
          </note>
          <note xml:id="i-3416637c6f25de6a-0">
            Det är ju inte särskilt bra ur miljösynpunkt.
          </note>
          <note xml:id="i-a9500d96fd2c2212-0">
            Anf. 114 Miljöminister ANNA LINDH (s)
          </note>
          <note xml:id="i-95c859bb20cf49eb-0">
            Herr talman! Jag har bara en kort kommentar. Det är allvarligt
            att de här problemen finns. Det gäller både oklarheter om äganderätten
            och att vi inte klarar insamlingen tillräckligt bra. Vi skulle
            ju behöva en mindre import om vi hade en högre egen insamling.
          </note>
          <note xml:id="i-2a7d40a696dc19e4-0">
            Jag brukar också säga att detta att man i dag slåss om returpapper
            samtidigt är en viktig signal. Det var inte många år sedan som
            vi fick höra att det var fullständigt värdelöst att samla in returpapper
            därför att det inte fanns någon efterfrågan. Detta är en mycket
            viktig verksamhet. Det är frågeställaren och jag överens om. Jag
            tycker att detta kan vara ett föredöme för andra områden där man
            i dag säger att det inte är värt att ha återanvändning och återvinning.
          </note>
          <note xml:id="i-8943b3f614b36e31-0">
            Anf. 115 KARIN OLSSON (s)
          </note>
          <note xml:id="i-78aa2db8055160cf-0">
            Herr talman! Jag instämmer till fullo i detta. Jag tycker också
            att det är väldigt intressant att man ser att kretslopp faktiskt
            kan fungera. Samtidigt blir man litet bestört när man märker att
            en bra tanke och en bra lag kan missbrukas. Jag hoppas att vi
            skall kunna råda bot mot det. Tack så mycket!
          </note>
          <note xml:id="i-1f47e754045a80b9-15">
            Överläggningen var härmed avslutad.
          </note>
          <note xml:id="i-e44711282b9efb5c-0">
            19 § Svar på fråga 1994/95:510 och 533 om hanteringen av utländska
            aluminiumburkar m.m.
          </note>
          <note xml:id="i-6624aa24f8862374-0">
            Anf. 116 Miljöminister ANNA LINDH (s)
          </note>
          <note xml:id="i-e37970fb04ca687f-0">
            Herr talman! Lennart Fremling har frågat mig vilka åtgärder regeringen
            avser att vidta för att aluminiumburkar av utländsk tillverkning
            tas om hand på ett miljövänligt sätt i Sverige. Roy Ottosson har
            frågat mig vad regeringen avser att göra för att insamling av
            importerade aluminiumburkar kommer till stånd även i framtiden.
            Jag har valt att besvara dessa frågor i ett sammanhang.
          </note>
          <note xml:id="i-75279167297248b9-0">
            I det svenska konsumtionsledet fungerar retursystemet för aluminiumburkar
            på så sätt att konsumenten betalar en pant på 50 öre vid köptillfället.
            Denna pant återbetalas när konsumenten lämnar tillbaka burken
            i returautomaterna.
          </note>
          <note xml:id="i-7c9758331edecd15-0">
            AB Svenska Returpack befarar att Sveriges medlemskap i EU kommer
            att medföra att ett större antal aluminiumburkar kommer att föras
            in till Sverige genom privatimport då tullreglerna numera tillåter
            privatpersoner att införa högst 15 liter öl per resa från annat
            EU-land. Dessa aluminiumburkar har inte belagts med pant vid införseln
            till Sverige.
          </note>
          <note xml:id="i-5d495851be8c4d84-0">
            Jag är inte beredd att nu gå närmare in i en diskussion om enskildheter
            i det pågående ärendet om
          </note>
          <note xml:id="i-30ca941fc80a53d5-0">
            Returpack. Det bereds för närvarande inom regeringskansliet,
            och vi avser att avgöra ärendet innan sommaren.
          </note>
          <note xml:id="i-b7c05df3423479d5-0">
            Statens naturvårdsverk har fått i uppdrag av regeringen att utreda
            behov av åtgärder på områden där producentansvar för bl.a. förpackningar
            införts. Jag har tidigare redovisat innehållet i uppdraget för
            kammaren.
          </note>
          <note xml:id="i-9756fc8afa344616-0">
            Anf. 117 LENNART FREMLING (fp)
          </note>
          <note xml:id="i-ef8f00803b242b36-0">
            Herr talman! Jag vill tacka miljöministern för svaret. Det ger
            dock inte något precist svar på min fråga.
          </note>
          <note xml:id="i-281c2a4f460f4a11-0">
            Om jag köper en burk på Konsum hemma i Dalarna och tar med den
            till Stockholm kan jag lämna in den på ICA i Stockholm och få
            ut panten trots att jag har passerat en länsgräns och går till
            ett annat företag.
          </note>
          <note xml:id="i-461cb4b8814c0f2a-0">
            EU:s inre gränser bör inte krångla till det mer än vad våra länsgränser
            gör i Sverige. Det känns som en bra målsättning på litet längre
            sikt.
          </note>
          <note xml:id="i-652bc2d95f17ab0c-0">
            Jag tycker att vi på litet längre sikt bör skapa ett system som
            ger pant inom hela EU. Därför vill jag fråga om regeringen är
            beredd att ta initiativ till ett sådant gemensamt pantsystem inom
            EU.
          </note>
          <note xml:id="i-a98a643dcd7fa8bc-0">
            På kort sikt hoppas jag att miljöministern är beredd att ge rådet
            eller åtminstone någon signal till de inblandade företagen att
            vänta med att ändra returautomaterna så att de stoppar utländska
            burkar. Det skulle kunna skapa en hel del förvirring hos allmänheten
            om man gör den här ändringen. Därför vore det värdefullt med en
            sådan signal från miljöministern.
          </note>
          <note xml:id="i-2db1b74b982554c5-0">
            Anf. 118 ROY OTTOSSON (mp)
          </note>
          <note xml:id="i-96cbfb8ee489f9f2-0">
            Herr talman! Först vill jag tacka miljöministern för svaret.
            Jag kan förstå att hon inte vill gå in på enskildheter som är
            under beredning i regeringskansliet.
          </note>
          <note xml:id="i-91bf1f2d15727883-0">
            Men det är väl ändå så att vi har ett producentansvar i Sverige.
            Det måste betyda att producenten har ansvar för att just det här
            materialet - aluminium i det här fallet - återvinns. Då är det
            egentligen inte rimligt att man bygger om sina maskiner så att
            de inte kan ta emot aluminiumburkar bara för att dessa kommer
            från något annat land.
          </note>
          <note xml:id="i-2e46aeed3900cec5-0">
            Såvitt jag förstår strider det här mot själva grundtanken i fråga
            om producentansvaret. Vi i Sverige exporterar ju också aluminiumburkar
            till våra grannländer. Jag skulle tro att det främst berör Danmark.
          </note>
          <note xml:id="i-234e9432f41c0220-0">
            Det är väl därifrån vi har en mera betydande import av dryckesförpackningar
            av nämnda slag. Det borde därför vara angeläget för regeringen
            att ta kontakt med den danska regeringen för att se om det går
            att finna fram till en snabb överenskommelse, för annars hamnar
            ett stort antal aluminiumburkar på soptippen.
          </note>
          <note xml:id="i-5caf74631b576d26-0">
            På det sättet kostar det här mera i form av energi och miljöförstöring.
          </note>
          <note xml:id="i-05cf4f33df4bae68-0">
            Vidare strider detta mot kretsloppstänkandet, som är en annan
            central del av svensk miljölagstiftning.
          </note>
          <note xml:id="i-7f71ca5937829d97-0">
            Det vore därför intressant att få höra principiella uttalanden
            från miljöministern om hur hon ser på kretsloppstänkandet i det
            här sammanhanget. Jag förstår dock att miljöministern inte kan
            gå in på enskildheter.
          </note>
          <note xml:id="i-b0030f113a9a5fe1-0">
            Anf. 119 Miljöminister ANNA LINDH (s)
          </note>
          <note xml:id="i-eeca6ab473113b66-0">
            Herr talman! Som Lennart Fremling själv sade så kan han inte
            få ett precist svar i dag. Förhandlingar pågår och det är svårt
            att kommentera pågående förhandlingar. Det skulle dessutom vara
            en dålig förhandlingsteknik. Men före sommaren kommer ett svar.
          </note>
          <note xml:id="i-999b18dc1a9ed13e-0">
            Beträffande det principiella uttalande som Roy
          </note>
          <note xml:id="i-e39e72da7acb81dd-0">
            Ottosson efterlyser vill jag gärna påpeka att jag tror att problemet
            är mindre än bl.a. Returpack tidigare framställt det. Privatimporten
            verkar inte bli så omfattande som Returpack befarat.
          </note>
          <note xml:id="i-3f8e45559ac48e09-0">
            Jag tycker också att det är viktigt att alla burkar på något
            sätt tas om hand. Men jag är rädd att våra insamlingsnivåer inte
            kommer att kunna hållas så höga och att det blir för krångligt
            för konsumenterna att hålla reda på vad som får lämnas tillbaka
            och vad som inte får lämnas tillbaka. Men samtidigt är det svårt
            att civilrättsligt tvinga ett företag att ta tillbaka burkar som
            inte är företagets enligt producentansvaret. Det är den konflikten
            vi står inför och det är där vi för närvarande har en förhandling
            för att försöka hitta en lösning.
          </note>
          <note xml:id="i-5e6b9b245004dfa3-0">
            Jag tycker att det vore bra på lång sikt om vi kunde hitta ett
            system som gäller inom hela EU, så att man kan köpa och lämna
            burkar och flaskor av glas eller aluminium - även PET - överallt.
            Däremot skulle jag i detta läge vara litet rädd för att föra in
            aluminiumburkar i de EU-förpackningsdirektiv som vi diskuterar.
            Då finns nämligen risken att vi måste minska våra ambitionsnivåer.
            I dag har vi ju inte standardiserade burkar. Men för framtiden
            tycker jag att det är en bra idé att tänka sig något slags standardiserade
            förpackningar som kan användas för återvinning i hela Europa.
          </note>
          <note xml:id="i-c6f61f8d70392701-0">
            Anf. 120 LENNART FREMLING (fp)
          </note>
          <note xml:id="i-9ee7647f44029729-0">
            Herr talman! Jag tackar miljöministern för de här beskeden. Jag
            tror att vi har samma principiella inställning, och jag utgår
            från att ambitionen är att se till att det inte skapas förvirring
            hos allmänheten. Det tror jag är en viktig signal när det gäller
            att se till att det inte blir ett system som gör att man måste
            sortera -
          </note>
          <note xml:id="i-370fc0b5196de595-0">
            dvs. att vissa burkar får lämnas, medan andra inte får lämnas.
            Då finns verkligen risken att människor tycker att systemet är
            så krångligt att de struntar i det helt och hållet. Jag tror alltså
            att vi har samma ambition.
          </note>
          <note xml:id="i-104bb0c25c01a857-0">
            Vidare hoppas jag att regeringen lyckas med att övertyga inblandade
            företag om att det inte kommer att bli en stor förlust för dem
            att ta emot aluminiumburkar.
          </note>
          <note xml:id="i-bae4a5485fd5b49f-0">
            Anf. 121 ROY OTTOSSON (mp)
          </note>
          <note xml:id="i-082e44335cc1032a-0">
            Herr talman! Det var ett belysande svar. Jag tror att vi är överens
            i principfrågan.
          </note>
          <note xml:id="i-8a2574f135bb0a81-0">
            Egentligen satte ministern tummen på svagheten i producentansvaret.
            Det gäller alltså just enskilda företag och speciella företagsorganisationer.
            Så fort verkligheten förändras hamnar saker gärna mellan stolarna.
          </note>
          <note xml:id="i-fdc792e2ec8e2961-0">
            Producentansvaret består av olika delar. Dels handlar det om
            det fysiska ansvaret att samla in. Dels handlar det om det ekonomiska
            ansvaret. Här kunde det vara en möjlighet att kommunerna samlar
            in burkarna och bekostar det förslagsvis genom avgifter t.ex.
            på dem som säljer dryckesförpackningar. Ekonomiskt ansvar tas
            alltså i form av en avgift för att bekosta en samhällelig insats.
            Det centrala är ju att burkarna samlas in.
          </note>
          <note xml:id="i-cd2a9f82188031c4-0">
            Anf. 122 Miljöminister ANNA LINDH (s)
          </note>
          <note xml:id="i-dcebebef8dec6d0d-0">
            Herr talman! Jag konstaterar att frågeställarna och jag har samma
            principinställning. När det gäller eventuella praktiska lösningar
            - hur producentansvaret skall tillämpas - så ligger det i det
            uppdrag som vi har gett Naturvårdsverket, nämligen att titta på
            olika problem och olika möjliga lösningar med producentansvaret.
          </note>
          <note xml:id="i-969121bac198bad9-0">
            Anf. 123 ROY OTTOSSON (mp)
          </note>
          <note xml:id="i-1180517dd71c57e7-0">
            Herr talman! Javisst, detta ligger naturligtvis i arbetet framöver.
            Men det är väldigt viktigt att redan nu göra klart för branschen
            att samhället inte kommer att acceptera att aluminium på det här
            sättet tvingas ut på ett nytt avfallsberg. Det gäller alltså att
            verkligen samla in aluminiumet.
          </note>
          <note xml:id="i-8c4022d7aea17be1-0">
            Det handlar ändå om ett växelspel mellan samhällets intressen
            och företagens intresse av att minimera kostnaderna. Här krävs
            det politiska signaler dels om att det här är något som inte accepteras
            från politiskt håll, dels om att åtgärder kommer ifall branschen
            själv inte vidtar lämpliga åtgärder.
          </note>
          <note xml:id="i-4b668d2311056754-0">
            Anf. 124 Miljöminister ANNA LINDH (s)
          </note>
          <note xml:id="i-2b7df06e1fadc91e-0">
            Herr talman! Min avsikt var att ge just de signalerna.
          </note>
          <note xml:id="i-1f47e754045a80b9-16">
            Överläggningen var härmed avslutad.
          </note>
          <note xml:id="i-ee5cbfbbda89a073-0">
            20 § Svar på fråga 1994/95:524 om anslag för rening av Dalälven
          </note>
          <note xml:id="i-63fd66800d545535-0">
            Anf. 125 Miljöminister ANNA LINDH (s)
          </note>
          <note xml:id="i-66b0cfec816b1c5d-0">
            Herr talman! Ragnhild Pohanka har frågat mig om regeringen har
            för avsikt att ge förnyat anslag för rening av Dalälven utöver
            de 39 miljoner som regeringen föreslagit till Falu varphögar.
          </note>
          <note xml:id="i-9a64e261f1fa1596-0">
            Jag svarade på en liknande fråga från Ragnhild
          </note>
          <note xml:id="i-17ff5f2ed0bd0906-0">
            Pohanka den 29 november 1994. Jag vill hänvisa till det svaret
            och kan dessutom göra vissa tillägg.
          </note>
          <note xml:id="i-27ed50ded3c7c23c-0">
            Riksdagen beslöt våren 1988 att anvisa 100 miljoner kronor till
            åtgärder för att rena Dalälven under en tioårsperiod. Av anslaget
            förbrukades knappt 12 miljoner kronor; resterade belopp står inte
            längre till regeringens förfogande.
          </note>
          <note xml:id="i-b55523f247e38aab-0">
            Åtgärdsprogrammet för Dalälven har resulterat i att ett flertal
            åtgärder har vidtagits för industrin, kommunala avloppsverk och
            jordbruket. Ett avtal angående saneringsåtgärder fram till år
            2002 har slutits med Stora. I vårens tilläggsbudget föreslår regeringen
            att riksdagen anvisar ett anslag på 39 miljoner kronor för detta
            program. Riksdagen kommer denna vecka att ta ställning till regeringens
            förslag.
          </note>
          <note xml:id="i-dbd2df511af9a924-0">
            Då det gäller gruvavfallet i Garpenberg lyckades
          </note>
          <note xml:id="i-0a294120cdd27a0b-0">
            Dalälvsdelegationen inte nå en uppgörelse med Boliden. Förhandlingar
            pågår för närvarande mellan företaget och Naturvårdsverket i syfte
            att nå en uppgörelse om gruvavfallet i Garpenberg. När dessa förhandlingar
            är slutförda och parterna är överens kommer regeringen att ta
            ställning till frågan om att anslå ytterligare medel till åtgärder
            för att rena Dalälven.
          </note>
          <note xml:id="i-30a1cf5ec1889759-0">
            Anf. 126 RAGNHILD POHANKA (mp)
          </note>
          <note xml:id="i-f7afe480efa549a4-0">
            Herr talman! Jag får tacka för svaret. Håll Dalälven ren 1995
            är en stor fråga som verkligen gäller
          </note>
          <note xml:id="i-e21ec15ccfc6babb-0">
            Östersjön också. Dalälven har hittills varit den största förorenaren
            av Östersjön, vilket har upprepats många gånger.
          </note>
          <note xml:id="i-745d971caafb4d41-0">
            En så stor summa som 100 miljoner är det svårt att så att säga
            sätta i sjön - eller i älven - på en gång. Jag vet att man inte
            kan klara en så stor summa pengar.
          </note>
          <note xml:id="i-5fe043536114598b-0">
            Men sju år hade man på sig. Det är väldigt märkligt att endast
            12 miljoner kronor har använts.
          </note>
          <note xml:id="i-b135b64dc450ad70-0">
            Dalälvsdelegationen tillsattes ju med buller och bång. Jag förstår
            inte att man, trots att man fått en så stor summa, på sju år inte
            lyckats göra av med mer än
          </note>
          <note xml:id="i-394df01060f9a879-0">
            12 miljoner kronor. Behoven finns ju. Det vore skillnad om det
            var rent. Då hade alla varit glada. Ungefär
          </note>
          <note xml:id="i-68806174ef208bb6-0">
            88 miljoner kronor skulle då vara kvar. Jag tycker alltså att
            det hela är väldigt märkligt.
          </note>
          <note xml:id="i-8c1536ac1ce31d0e-0">
            När man nu kommer att vilja vidta ytterligare åtgärder - förhoppningsvis
            blir det så - har man möjlighet att begära mera pengar. Jag vet
            att det har krånglat till sig med Boliden i Garpenberg. Men jag
            är övertygad om att det finns andra föroreningar, t.ex.
          </note>
          <note xml:id="i-ea59e755edd990f5-0">
            från garveriet i Malung och andra företag hela vägen längs älven.
            Ett annat exempel är Fors Pappersbruk i
          </note>
          <note xml:id="i-3654d0780b60b601-0">
            Avesta. Det finns alltså stora förorenare längs hela
          </note>
          <note xml:id="i-b61496fe1ddc07a7-0">
            Dalälven. Därför är det märkligt att man lägger ner det här innan
            det hela är avklarat.
          </note>
          <note xml:id="i-5f5435ff1379889d-0">
            Jag vet att kommunernas reningsverk har åstadkommit ganska stora
            förbättringar. Men dessa behövdes ju hur som helst.
          </note>
          <note xml:id="i-6185a8dead187a1f-0">
            Hur gör man, om nu 100 miljoner kronor satsas, för att följa
            upp att pengarna används och att de används på rätt sätt?
          </note>
          <note xml:id="i-86d50422f026f915-0">
            Anf. 127 Miljöminister ANNA LINDH (s)
          </note>
          <note xml:id="i-5c8d8da4aac4b3aa-0">
            Herr talman! Om ett anslag inte används på tre år krävs det ett
            helt nytt riksdagsbeslut för att pengarna skall få utnyttjas.
            Det är därför som vi, utöver de 12
          </note>
          <note xml:id="i-b8586e53f36fbbdc-0">
            miljoner som redan använts, går in och föreslår ett anslag om
            ytterligare 39 miljoner kronor till den uppgörelse som är träffad.
          </note>
          <note xml:id="i-0c454b034cd97408-0">
            Regering och riksdag får ta ställning ifall det blir ett nytt
            avtal i nästa skede med Garpenberg. I det skedet får man i så
            fall ta beslut om huruvida ytterligare pengar skall anslås. En
            generell regel kan sägas vara att pengarna behöver användas regelmässigt
            under en treårsperiod, för annars krävs det ett nytt riksdagsbeslut.
          </note>
          <note xml:id="i-d005e7f1f8fd160a-0">
            Jag hoppas att arbetet med att rena Dalälven går vidare. Det
            finns mycket positivt som redan har kommit ut av de första 12
            miljonerna plus de 39 miljoner som riksdagen förhoppningsvis anslår
            denna vecka.
          </note>
          <note xml:id="i-82c7ed88c18ea4f1-0">
            Anf. 128 RAGNHILD POHANKA (mp)
          </note>
          <note xml:id="i-cfb80fd7fc4ecb73-0">
            Herr talman! Det är stor risk, som jag ser det, att även de här
            pengarna kommer att dras tillbaka. Att göra av med 39 miljoner
            på tre år är också en prestation. Det är skillnad när man hade
            så mycket som sju år på sig. Jag vet att man redan har planerat
            det här under många år, så det finns bättre förutsättningar att
            man skall klara av det. Man har också under tiden diskuterat olika
            metoder och bytt metoder. Det som man planerar nu verkar vara
            bättre än kemisk rening.
          </note>
          <note xml:id="i-8da1e5901677a16b-0">
            Egentligen var min fråga om man kunde få mer pengar i ett senare
            skede, och det har jag fått reda på.
          </note>
          <note xml:id="i-f4d7812c8d219091-0">
            Det är jag tacksam för
          </note>
          <note xml:id="i-ed4754e9f1af5235-0">
            Anf. 129 Miljöminister ANNA LINDH (s)
          </note>
          <note xml:id="i-186694175ab0d5e4-0">
            Herr talman! Det innebär alltså att man får återkomma om man
            vill ha mera pengar. Sedan får regering och riksdag fatta nya
            beslut och vi får bedöma ansökningen då.
          </note>
          <note xml:id="i-1f47e754045a80b9-17">
            Överläggningen var härmed avslutad.
          </note>
          <note xml:id="i-1cfb94af2edf5756-0">
            21 § Svar på fråga 1994/95:527 om skatteväxling för miljön
          </note>
          <note xml:id="i-7a1636698f19cefe-0">
            Anf. 130 Miljöminister ANNA LINDH (s)
          </note>
          <note xml:id="i-45b01fba26760866-0">
            Herr talman! Dan Ericsson har frågat mig om jag är beredd att
            driva skatteväxlingsfrågan aktivt inom
          </note>
          <note xml:id="i-a614b1e43b8589a4-0">
            EU. Svaret är ja!
          </note>
          <note xml:id="i-c5893f7d5e7bdd5a-0">
            Regeringen har tillsatt en utredning om skatteväxling (dir. 1994:11).
            Denna utredning har nu påbörjat sitt arbete med att analysera
            förutsättningarna för en ökad miljörelatering av skattesystemet.
            Som framgår av direktiven till utredningen skall man bl.a. undersöka
            de internationella förutsättningarna för en miljöanpassning av
            det svenska skattesystemet.
          </note>
          <note xml:id="i-c76f8f46cc555508-0">
            Jag vill också nämna uppföljningen av EU:s vitbok om tillväxt,
            konkurrenskraft och sysselsättning.
          </note>
          <note xml:id="i-4357a9544f912ff0-0">
            Vitboken presenterades i december 1993 och innehåller ett kapitel
            som skisserar en ny ekonomisk utvecklingsmodell. Man tar framför
            allt upp sambandet mellan låg sysselsättning och överutnyttjande
            av naturresurserna, och det föreslås att man bl.a. med hjälp av
            förändrad beskattning skall åstadkomma både förbättrad miljö och
            höjd sysselsättning.
          </note>
          <note xml:id="i-a453b434efa9d182-0">
            Jag anser därför att det är mycket angeläget att vi även i fortsättningen
            aktivt engagerar oss i uppföljningen av vitboken. Detta har Sverige
            markerat i EU.
          </note>
          <note xml:id="i-5d71636f8ed2de68-0">
            Jag tycker att det är angeläget att öka användningen av ekonomiska
            styrmedel inom EU: En viktig fråga är införandet av en gemensam
            CO2/energi-skatt. EU-
          </note>
          <note xml:id="i-35c527e2ff767dc6-0">
            kommissionen bör också utveckla trafikens kostnadsansvar och
            undersöka möjligheterna att införa miljöavgifter på t.ex. svavel
            och handelsgödsel.
          </note>
          <note xml:id="i-e5fe0f30892948fc-0">
            Anf. 131 DAN ERICSSON (kds)
          </note>
          <note xml:id="i-a23b7b330a0f8f6b-0">
            Herr talman! Först vill jag tacka för svaret. Jag måste säga
            att jag är positivt överraskad över det entydiga beskedet att
            regeringen nu är beredd att driva skatteväxlingsfrågan aktivt
            inom Europeiska unionen. Såvitt jag förstår är detta faktiskt
            en ny position från regeringens sida. Tidigare i debatten, exempelvis
            när det gäller den inhemska utredningen om skatteväxling, har
            det andats en viss skepsis kring huvudtanken; att växla skattebelastningen
            från arbetskraft till miljöföroreningar, miljöstörande utsläpp
            osv.
          </note>
          <note xml:id="i-66e92d5600ac9423-0">
            Där ville man avvakta. Nu får vi ett mycket klart besked - ministern
            är beredd att driva den här frågan i
          </note>
          <note xml:id="i-9c3e086b35768167-0">
            EU.
          </note>
          <note xml:id="i-736393a9dc28f87b-0">
            Anledningen till att jag tog upp frågan var också den skrivelse
            regeringen presenterade redan i mars om det svenska miljöarbetet
            i EU, dess inriktning och genomförande. Där talar man när det
            gäller skatteväxling om att man skall delta i arbetet, medan man
            exempelvis när det handlade om koldioxidskatten mycket tydligt
            markerade att man verkligen skall driva på och se till att det
            blir resultat.
          </note>
          <note xml:id="i-06e713fda5879d19-0">
            Med det här beskedet kan vi se framtiden an på ett positivt sätt.
            Jag hoppas ministern når framgång, och att opinionsbildare och
            de som arbetar med skatteväxlingsfrågan i Sverige - inte minst
            i utredningen -
          </note>
          <note xml:id="i-ffe2c3b7804cb342-0">
            har noterat denna, som jag ser det, nya positionen från svensk
            sida.
          </note>
          <note xml:id="i-73ff738e5e4e1d76-0">
            Anf. 132 Miljöminister ANNA LINDH (s)
          </note>
          <note xml:id="i-ea59324084913b0e-0">
            Herr talman! Eftersom Dan Ericsson är intresserad av dessa frågor
            kan jag som pingstläsning rekommendera den gemensamma rapport
            som socialdemokraterna i Europa med aktivt svenskt deltagande
            har tagit fram. Där pekar man på skatteväxling och på just de
            områden där det, som Dan Ericsson säger, är viktigt att få en
            omställning: transportsystemet, energisystemet och livsmedlen.
            Jag vet att mina partivänner i
          </note>
          <note xml:id="i-d05c733ec56599ad-0">
            Europaparlamentet kommer att driva detta aktivt och jag hoppas
            på aktivt stöd från Dan Ericssons partivänner.
          </note>
          <note xml:id="i-c18da985dd68665c-0">
            Anf. 133 DAN ERICSSON (kds)
          </note>
          <note xml:id="i-fcfc136c5b68c102-0">
            Herr talman! Jag skall med stort nöje ta del av rapporten under
            pingsten. Jag har tidigare tagit del av de nordiska socialdemokraternas
            miljöprogram och använt det rätt flitigt här i kammaren. Nu får
            jag ytterligare ett dokument att använda framöver för att driva
            på den socialdemokratiska miljöpolitiken ytterligare.
          </note>
          <note xml:id="i-634588b4353c2699-0">
            Jag vill återgälda denna vänlighet med att till miljöministern
            lämna en färsk rapport från kristdemokraterna som gäller miljöpolitiken
            i EU. Jag har noterat att regeringen faktiskt har lyssnat på kds
            både när det gäller inriktningen och i fråga om konkreta åtgärder.
            Jag har också tidigare noterat att finansministern har satt värde
            på den rapport om skatteväxling som kds var först med. Den är
            en bra grund också för den utredning som arbetar med denna fråga.
          </note>
          <note xml:id="i-8444ff0a7115e67c-0">
            Jag får återgälda vänligheten genom att lämna över denna rapport.
          </note>
          <note xml:id="i-1f47e754045a80b9-18">
            Överläggningen var härmed avslutad.
          </note>
          <note xml:id="i-8d54e0135e7cdee9-0">
            22 § Svar på fråga 1994/95:530 om gränsvärden i hälsoskyddsförordningen
          </note>
          <note xml:id="i-95615a547eedeb25-0">
            Anf. 134 Miljöminister ANNA LINDH (s)
          </note>
          <note xml:id="i-5adfba95bac802aa-0">
            Herr talman! Roy Ottosson har frågat om regeringen ämnar vidta
            någon åtgärd för att klargöra vem som kontrollerar att de nyligen
            införda bindande gränsvärdena i hälsoskyddsförordningen inte överskrids.
          </note>
          <note xml:id="i-4cee1db588dcf098-0">
            I samband med EES-avtalet gavs Statens naturvårdsverk ett bemyndigande
            att meddela föreskrifter för högsta tillåtna halt i luften av
            föroreningar i form av kvävedioxid, svaveldioxid, sot och bly
            (9 b § hälsoskyddsförordningen). Detta bemyndigande föranleddes
            av EG-direktiv på området. Direktiven är av minimikaraktär och
            har inte ändrats under tiden fram till Sveriges medlemskap i EU.
            Av de gränsvärden som kommer till uttryck i direktiven är det
            endast gränsvärdet för kvävedioxid som Sverige har vissa svårigheter
            att klara i de större städerna. Gränsvärdena är i första hand
            planeringsinstrument och riktar sig inte till enskilda.
          </note>
          <note xml:id="i-f04551b96982385b-0">
            Enligt 17 § hälsoskyddsförordningen har Statens naturvårdsverk
            det centrala tillsynsansvaret för luftföroreningar utomhus. Enligt
            9 b § andra stycket meddelar Naturvårdsverket närmare föreskrifter
            om mätmetoder och redovisning av mätresultat. Det är kommunerna
            som utför mätningarna.
          </note>
          <note xml:id="i-c60a48d069790381-0">
            Någon sådan oklarhet som Roy Ottosson avser kan inte sägas föreligga,
            och regeringen har därför inte för avsikt att nu vidta någon åtgärd
            i frågan.
          </note>
          <note xml:id="i-9f3b75c84b34293e-0">
            Anf. 135 ROY OTTOSSON (mp)
          </note>
          <note xml:id="i-fc04fdb0e8da5e37-0">
            Herr talman! Skälet till den här frågan är att jag vill veta
            vad som händer om man upptäcker att t.ex.
          </note>
          <note xml:id="i-8ebc5d66b4db05f9-0">
            gränsvärdet för kvävedioxid överskrids - vilket sker på ett antal
            ställen i landet - och detta anmäls till kommunen av t.ex. en
            privatperson eller en butiksinnehavare. Vilka befogenheter har
            kommunen, eller är det Naturvårdsverket som skall kallas in? Vilka
            befogenheter har verket? Får man ändra trafiken? Får man gripa
            in på något sätt och tvinga fram ökad rening om det är en anläggning
            som släpper ut gaserna? Vilka befogenheter finns över huvud taget?
            Det är det som är oklart i sammanhanget. Åtminstone om man pratar
            med människor som jobbar med detta på fältet ute i kommunerna
            är det uppenbart oklart. Det är detta jag vill ha klarlagt med
            den här frågan.
          </note>
          <note xml:id="i-7d13bed6944cd357-0">
            Anf. 136 Miljöminister ANNA LINDH (s)
          </note>
          <note xml:id="i-48c03b2b784a0df9-0">
            Herr talman! Eftersom förordningen inte riktar sig mot enskilda
            är det litet mer komplicerat. Om den riktade sig direkt mot enskilda
            skulle man kunna ha en befogenhet att gå in gentemot dem för att
            minska utsläppen. Det kan man inte utifrån den här förordningen.
          </note>
          <note xml:id="i-e7b62d2a1714fd05-0">
            Det här handlar framför allt om att ge planeringsinstrument.
            Ser man att kvävedioxiderna överskrids får man fråga sig vad man
            på politisk väg skall göra för att minska t.ex. utsläppen från
            trafiken. Vad går att göra? Men det går inte att använda förordningen
            som en legal bas för att rikta åtgärder mot enskilda eller företag.
          </note>
          <note xml:id="i-8145d4e50391ae05-0">
            Anf. 137 ROY OTTOSSON (mp)
          </note>
          <note xml:id="i-b2939af2ae05f95c-0">
            Herr talman! Då är ju de här gränsvärdena ganska intetsägande
            och inte alls av den karaktär som de avses vara, såvitt jag förstått
            av de dokument jag har tagit del av från både EG och centralt
            svenskt håll.
          </note>
          <note xml:id="i-4afd85020dfd0119-0">
            Tanken är att man inte skall tillåta att gränsvärdena överskrids.
            Det måste finnas någon som har ett direkt ansvar för att se till
            att så inte sker. Denna någon måste ha befogenheter att vidta
            vissa typer av åtgärder.
          </note>
          <note xml:id="i-70b5e08475862c14-0">
            Är det inte så, utan bara något allmänt som måste planeras av
            dem som brukar planera samhället, kan vi förutse att de här gränsvärdena
            inte alls är bindande, utan egentligen bara en allmän rekommendation,
            dvs.
          </note>
          <note xml:id="i-f4ddeaa37736211d-0">
            det är som det var förut, innan gränsvärdena infördes i hälsoskyddsförordningen.
            Det verkar litet märkligt.
          </note>
          <note xml:id="i-658732efd1601ee6-0">
            Jag förmodar att det inte är så, utan att det faktiskt är fråga
            om att befogenheter måste ges till de myndigheter som har att
            planera och övervaka de här reglerna.
          </note>
          <note xml:id="i-491f575bde0943dc-0">
            Anf. 138 Miljöminister ANNA LINDH (s)
          </note>
          <note xml:id="i-98b4418310b480bc-0">
            Herr talman! Jag tror inte att man skall underskatta betydelsen
            av att ha en ordentlig kunskap om läget och även ha en ordentlig
            kunskap om utsläppen. Om man skärper sådana här direktiv hela
            tiden och skärper minimidirektiven utgör det i sig en sporre för
            kommunerna att hela tiden stärka arbetet för att minska utsläppen.
          </note>
          <note xml:id="i-ddec57105101eb5c-0">
            Även om det här inte är en vanlig lag i den meningen att man
            direkt kan försöka finna den skyldige och se till att den skyldige
            tar något slags ansvar, tror jag att det har betydelse att man
            håller sig väl insatt i fråga om utsläppen och hela tiden aktivt
            diskuterar vad man kan göra för att minska dem och för att se
            till att man hela tiden skärper kraven.
          </note>
          <note xml:id="i-22caba0f2f907309-0">
            Men man skall vara på det klara med att det för
          </note>
          <note xml:id="i-22bc973aa55d18db-0">
            Sveriges del i praktiken inte spelar så stor roll om vi t.ex.
            skulle lägga oss på EU:s miniminivå, därför att den i så fall
            långt skulle överskrida de gränsvärden som vi själva brukar arbeta
            med.
          </note>
          <note xml:id="i-39d6ec935aba15d8-0">
            Anf. 139 ROY OTTOSSON (mp)
          </note>
          <note xml:id="i-01a41f04c9c14be6-0">
            Herr talman! De gränsvärden vi själva brukar arbeta med är inte
            gränsvärden utan rekommenderade nivåer som Naturvårdsverket har
            utfärdat. Men de är inte bindande på något sätt. Skillnaden är
            att vi nu skall ha bindande gränsvärden enligt EU:s direktiv.
          </note>
          <note xml:id="i-78b9c00c18d7c0aa-0">
            Om jag förstår ministern rätt så har vi inte det. Det är fortfarande
            bara allmänna rekommendationer. Om dessa överskrids händer just
            ingenting. Ingen har befogenheter att vidta åtgärder. I så fall
            är syftet förfelat.
          </note>
          <note xml:id="i-3b9f8004d05c6fc2-0">
            Jag förutsätter att så inte skall vara fallet, utan att det faktiskt
            handlar om att förordningen måste kompletteras så att det klart
            framgår vem som har befogenheter, vilka befogenheter det handlar
            om och när åtgärder skall sättas in. Annars blir detta bara en
            papperstiger och ingenting annat.
          </note>
          <note xml:id="i-ee52a6b443c2d611-0">
            Anf. 140 Miljöminister ANNA LINDH (s)
          </note>
          <note xml:id="i-77962c9d03d8d10a-0">
            Herr talman! Jag tror att felet är att Roy Ottosson har haft
            för höga förväntningar på EU-direktivet. Jag försöker nu att återföra
            dessa förväntningar till en litet mer realistisk utgångspunkt.
            Men jag tror ändå att direktivet kan fylla en positiv funktion,
            som jag redan har sagt.
          </note>
          <note xml:id="i-217caa68a45b9eb6-0">
            Däremot skall vi nog vara medvetna om att det sätt som vi under
            lång tid har arbetat på med de här problemen i Sverige har varit
            framgångsrikt. Det har nog gett minst lika mycket som det här
            direktivet gör.
          </note>
          <note xml:id="i-52018bc0d11e9cf0-0">
            Anf. 141 ROY OTTOSSON (mp)
          </note>
          <note xml:id="i-c0f22231ae1dbc1e-0">
            Herr talman! Jag vet inte om jag har så höga förväntningar. Jag
            tillhör ju EU-kritikerna här i riksdagen och tycker faktiskt att
            det är mycket som är dåligt med EU ur miljösynpunkt. Men just
            detta med bindande gränsvärden är egentligen en förlängning av
            miljökvalitetsnormen, som vi hoppas få införd i Sverige mer konsekvent
            i den nya miljöbalken. Därför är det viktigt att redan nu fundera
            kring de här frågorna, bl.a. vilka befogenheter myndigheter på
            olika nivåer skall få för att verksamt kunna se till att man klarar
            de gränsvärden som sätts upp.
          </note>
          <note xml:id="i-f475efbc2565bde9-0">
            Det är ändå det som är syftet, att sätta gränser för hur mycket
            man får smutsa ner i miljön. I princip har vi sådana gränsvärden
            i vissa fall. Det är visserligen minimivärden, de är inte speciellt
            radikala, men just för kvävedioxid tror jag faktiskt att de i
            några städer skulle gå att tillämpa. Det vore bra om arbetet med
            detta kom i gång snabbare.
          </note>
          <note xml:id="i-1f47e754045a80b9-19">
            Överläggningen var härmed avslutad.
          </note>
          <note xml:id="i-9e9365b3b1299a48-0">
            23 § Svar på fråga 1994/95:534 om miljöfarliga batterier
          </note>
          <note xml:id="i-17cd8ff8de339bf0-0">
            Anf. 142 Miljöminister ANNA LINDH (s)
          </note>
          <note xml:id="i-db6392c082558ed5-0">
            Herr talman! Roy Ottosson har frågat mig vad regeringen avser
            med "lätt kunna avlägsna" i 4 a § i förordningen om miljöfarliga
            batterier.
          </note>
          <note xml:id="i-99329b09b5a008cc-0">
            Sedan den 1 januari 1995 är det förbjudet att yrkesmässigt överlåta
            varor med fast monterade batterier. Detta framgår av 4 a § i förordningen
            (1989:974)
          </note>
          <note xml:id="i-f7b8b1477250db98-0">
            om miljöfarliga batterier. I samma paragraf stadgas även, som
            Roy Ottosson påpekar, att varor med insatta miljöfarliga batterier
            endast får överlåtas yrkesmässigt om batterierna lätt kan avlägsnas
            av konsumenten. I förordningen om miljöfarliga batterier ges en
            upplysning om att bestämmelser om bl.a. ansvar på grund av överträdelser
            finns i lagen (1985:426) om kemiska produkter (LKP).
          </note>
          <note xml:id="i-8d2d464cd3a4ca3e-0">
            Riksdagen och regeringen kan påverka genom lagstiftning, dvs.
            lagar och förordningar. Däremot får inte regeringen bestämma hur
            domstol skall tillämpa rättsregler i det enskilda fallet. Detta
            framgår av regeringsformen 11 kap. 2 §.
          </note>
          <note xml:id="i-b615340fabe689a3-0">
            Som Roy Ottosson säkert förstår kan jag därför tyvärr inte uttala
            mig om hur en rättsregel skall tolkas, utan den tolkningen ankommer
            på en domstol att göra.
          </note>
          <note xml:id="i-fd8c0464af3ea83f-0">
            Anf. 143 ROY OTTOSSON (mp)
          </note>
          <note xml:id="i-d8776974048aeab3-0">
            Herr talman! Syftet med den här frågan är att få ett klarläggande
            av vad som menas med just batterier som lätt går att avlägsna.
            De flesta har uppfattat det som batterier som man tar loss ungefär
            som ur en ficklampa. Man bara öppnar ett lock som man skruvar
            för hand. Man behöver inga specialverktyg av något slag, och man
            kan plocka undan batteriet som är miljöfarligt och skall samlas
            in.
          </note>
          <note xml:id="i-db85c68f444b365f-0">
            Det har dock visat sig att det saluförs apparater försedda med
            skruvar, nipplar o.d. som gör att man måste ha verktyg och kännedom
            om hur man skall hantera sådana för att få ut batterierna. Därmed
            sprids apparater med miljöfarliga batterier, innehållande bl.a.
            kadmium - batterier som inte tas ut, eftersom konsumenten inte
            i alla enskilda fall vet hur uttagningen skall göras. Konsumenten
            är kanske inte heller uppmärksammad på att uttagning kan ske.
          </note>
          <note xml:id="i-27be503375146d6c-0">
            Detta har blivit ett problem för den kommunala tillsynen över
            försäljningen av denna typ av varor.
          </note>
          <note xml:id="i-3615cbc824d1c037-0">
            Det vore därför bra om regeringen kunde klarlägga situationen.
            Jag förmodar att ett sådant klarläggande skulle kunna bestå i
            att det inte skall behövas specialverktyg av något slag för borttagandet
            utan att det skall kunna ske enbart med hjälp av händerna.
          </note>
          <note xml:id="i-87721927a9849755-0">
            Det är litet synd om man för att få detta klarläggande skall
            behöva gå till domstol, men det är kanske dithän som man måste
            driva saken. Det verkar dock vara ett litet klumpigt förfarande.
            Det vore bättre om redan den som skriver förordningen klarlade
            vad som avses med lätt demonterbara batterier.
          </note>
          <note xml:id="i-a4240adf56e6a390-0">
            Anf. 144 Miljöminister ANNA LINDH (s)
          </note>
          <note xml:id="i-80b7c7ac1662c46a-0">
            Herr talman! Jag har, som sagt, tyvärr inte möjlighet att göra
            en egen tolkning. Däremot kan jag hänvisa till den ansvariga myndighetens,
            Naturvårdsverkets, tolkning. Naturvårdsverket menar att orden
            "lätt avlägsnas av konsumenten" bör innebära att batterierna skall
            kunna avlägsnas av en helt oteknisk person utan att ett särskilt
            verktyg behöver användas. Man framhåller vidare att användningen
            av en standardskruvmejsel, ett mynt eller liknande inte bör vara
            avgörande för bedömningen om batterierna i övrigt sitter lättillgängligt,
            t.ex. under en lucka.
          </note>
          <note xml:id="i-620b6617e9148ce6-0">
            Jag tycker att denna av Naturvårdsverket uttalade tolkning är
            mycket tydlig.
          </note>
          <note xml:id="i-6b59851ecc0de1bf-0">
            Anf. 145 ROY OTTOSSON (mp)
          </note>
          <note xml:id="i-9e2b60ed986bd46c-0">
            Herr talman! Därmed har jag fått det klarläggande som jag var
            ute efter, nämligen att man inte alls skall behöva vara teknisk
            och egentligen inte alls skall behöva ha någon kunskap om verktyg.
            Man behöver inte ha några verktyg, utan batteriet skall kunna
            tas loss med hjälp av ett mynt e.d. Det var just det som jag var
            ute efter.
          </note>
          <note xml:id="i-1f47e754045a80b9-20">
            Överläggningen var härmed avslutad.
          </note>
          <note xml:id="i-aaf02c6c6ce20397-0">
            24 § Svar på fråga 1994/95:535 om direktiven för Agenda 21-kommittén
          </note>
          <note xml:id="i-5e3f2cb3943d40b5-0">
            Anf. 146 Miljöminister ANNA LINDH (s)
          </note>
          <note xml:id="i-5a42ebbcf5b309b5-0">
            Herr talman! Roy Ottosson har frågat mig om regeringen avser
            att ge det nationella Agenda 21-arbetet i bl.a. den nyligen tillsatta
            kommittén en fastare struktur.
          </note>
          <note xml:id="i-26e2f1a275bdb838-0">
            Syftet med Agenda 21-kommittén, som regeringen redan anmält i
            sin skrivelse till riksdagen (skrivelse
          </note>
          <note xml:id="i-29c8cc609714d523-0">
            94/95:120), är att utveckla och förankra en nationell strategi
            för en god livsmiljö och en hållbar utveckling.
          </note>
          <note xml:id="i-14dd17ceb3b36b9e-0">
            I direktivet står det vidare att kommittén skall följa upp hur
            långt arbetet fortskridit i samhället för att nå målen om en hållbar
            utveckling och också stämma av hur de miljömål som riksdagen beslutat
            om uppfylls och hur olika aktörer kan medverka i arbetet. Kommittén
            skall också förbereda den extra generalförsamling i Förenta nationerna
            som skall behandla hållbar utveckling.
          </note>
          <note xml:id="i-78aa37e152f285cb-0">
            Jag vill särskilt nämna att arbetet med med miljömålen, såväl
            de av riksdagen antagna målen liksom målen i Agenda 21 och i EU:s
            miljöhandlingsprogram, är viktigt, framför allt i ett längre tidsperspektiv.
            Kommittén kommer bl.a. att arbeta med att sammanställa och utvärdera
            dessa mål och i sitt arbete engagera samhällets olika sektorer.
          </note>
          <note xml:id="i-f77f048636d299fe-0">
            Regeringen har genom sina direktiv givit Agenda 21-kommittén
            ett effektivt handlingsprogram med plats för utarbetande av strategier
            och förslag till åtgärder för hur miljömålen och målsättningarna
            i
          </note>
          <note xml:id="i-becdbba43d84e7ee-0">
            Agenda 21 skall uppnås. Kommittén kommer också att rikta sig
            mot olika organisationer.
          </note>
          <note xml:id="i-4c4f8a90538881be-0">
            Jag vill gärna understryka att det arbete som sker runt i hela
            landet kring Agenda 21 är mycket inspirerande och hoppingivande.
            Det lokala arbetet är och skall förbli det allra viktigaste arbetet.
          </note>
          <note xml:id="i-b82ffef8490b3c6c-0">
            Anf. 147 ROY OTTOSSON (mp)
          </note>
          <note xml:id="i-3dce10402b41bb29-0">
            Herr talman! Syftet med denna fråga är att lyfta diskussionen
            om vad en strategi för Agenda 21-
          </note>
          <note xml:id="i-ceeed683a8b54af5-0">
            arbetet egentligen skall se ut. Jag menar att man måste ha ett
            handlingsprogram med lätt utvärderingsbara mål, konkreta åtgärder
            som går att genomföra och vars effekter kan studeras, så att man
            kan se att de haft avsedd verkan. Har man inte ett sådant, är
            det stor risk att det bara blir en allmän diskussionsklubb med
            många vackra uttalanden och att tyvärr mycket litet blir gjort
            i sinnevärlden.
          </note>
          <note xml:id="i-526d5be3896ceb81-0">
            När jag läser direktiven till Agenda 21-kommittén tycker jag
            att de är för löst sammansatta. Man skulle önska sig en fastare
            struktur. Det är möjligt att kommittén spontant kan åstadkomma
            en sådan, när den upptäcker behoven, men det skulle ändå vara
            önskvärt att även ministern pekade på att det är viktigt att man
            har en konkret, utvärderingsbar strategi med målsättningar och
            åtgärder som kan utvärderas och därmed också kan drivas framåt.
            Det får inte stanna vid de allmänna mål som alla är överens om.
          </note>
          <note xml:id="i-10489d08164455a4-0">
            Anf. 148 Miljöminister ANNA LINDH (s)
          </note>
          <note xml:id="i-a4295319e5b87f41-0">
            Herr talman! Jag menar att kommittén skall arbeta en hel del
            just med det som Roy Ottosson beskriver.
          </note>
          <note xml:id="i-487c6499222ce7a3-0">
            Däremot måste man också ha kvar möjligheten för regering och
            riksdag att behålla ansvaret för att fastställa mål. Det är en
            risk förenad med att överlåta hela arbetet för en handlingsplan
            och en strategi på en kommitté och att därmed också minska riksdagens
            inflytande.
          </note>
          <note xml:id="i-55143dbbf3d60b5a-0">
            Men kommittén skall arbeta en hel del med målen och med hur man
            skall nå dessa och ange någon form av nationell handlingsplan
            för Agenda 21. Det första sammanträdet kommer att hållas i morgon,
            och vi kommer under hösten att lämna en rapport om hur arbetet
            avses komma att fortskrida.
          </note>
          <note xml:id="i-6893c7a43bf5eb56-0">
            Anf. 149 ROY OTTOSSON (mp)
          </note>
          <note xml:id="i-85ecc6cae29da205-0">
            Herr talman! Jag tror inte att riksdagens inflytande minskar
            på grund av att den här kommittén skulle göra ett mycket bra arbete
            för att ta fram en konkret strategi som kan utvärderas och som
            leder till faktiska åtgärder i sinnevärlden och resultat som alla
            kan se och bedöma. Tvärtom tror jag att riksdagens inflytande
            då ökar, eftersom diskussionen då blir mycket mer konkret. Vi
            kommer ut ur dilemmat att alla säger likadant. Så länge det handlar
            om vackra ord går det inte att särskilja var meningsmotsättningarna
            finns.
          </note>
          <note xml:id="i-a41fcd35f8a32583-0">
            Det är faktiskt först när man kommer ned på den konkreta nivån
            som vi kan se vad t.ex. olika partiers politik på miljöområdet
            är värd. Det vore mycket värdefullt om även riksdagen inriktade
            sig på det. Det är då viktigt att en sådan här parlamentarisk
            kommitté
          </note>
          <note xml:id="i-06e538029a4e317c-0">
            arbetar på ett konkret sätt och har direkta kopplingar till riksdagsarbetet.
          </note>
          <note xml:id="i-a724540d8e12bc27-0">
            Anf. 150 Miljöminister ANNA LINDH (s)
          </note>
          <note xml:id="i-f79bebc638b2705a-0">
            Herr talman! Vi kommer, som jag tidigare sade, i stor utsträckning
            att arbeta på det sätt som Roy Ottosson har beskrivit. Däremot
            tror jag att man skall vara klar över att en del uppdrag, t.ex.
            från de olika myndigheterna när det gäller vissa mål som riksdagen
            har ställt upp, kommer att redovisas långt innan denna kommitté
            skall vara klar. Det som jag inte vill riskera är att vi i avvaktan
            på kommitténs arbete försenar och förskjuter en del av miljömålen
            och delmålen samt förslagen till hur vi skall uppnå dessa. I övrigt
            kan jag instämma i vad Roy Ottosson säger.
          </note>
          <note xml:id="i-0beec339a3980ad1-0">
            Anf. 151 ROY OTTOSSON (mp)
          </note>
          <note xml:id="i-e38a3f615933f91c-0">
            Herr talman! Jag instämmer i det som ministern nyss sade, att
            den här kommittén självklart inte får tas till intäkt för att
            skjuta upp andra beslut hos myndigheter och det konkreta arbete
            som pågår inom dem utifrån de redan fattade besluten om målsättningar
            osv. Tvärtom skall denna kommitté driva på arbetet.
          </note>
          <note xml:id="i-781008f7b796361b-0">
            Men jag inser denna risk, och jag är nöjd med det svar som jag
            har fått. Det handlar om en konkret, utvärderingsbar strategi,
            som skall innehålla faktiska åtgärder. Jag ser fram emot det arbete
            som skall bedrivas i kommittén.
          </note>
          <note xml:id="i-1f47e754045a80b9-21">
            Överläggningen var härmed avslutad.
          </note>
          <note xml:id="i-823f115361bd93c2-0">
            25 § Svar på fråga 1994/95:542 om kraven på utsläpp från kärnkraften
          </note>
          <note xml:id="i-04d2fd6b78503031-0">
            Anf. 152 Miljöminister ANNA LINDH (s)
          </note>
          <note xml:id="i-2daeddbd0c2d9de2-0">
            Herr talman! Lennart Daléus har frågat mig vilka åtgärder regeringen
            har för avsikt att vidta för att åstadkomma att utsläppskraven
            från kärnkraften överensstämmer med dagens bedömning av strålningsriskerna.
          </note>
          <note xml:id="i-c3ad0fea2418a46b-0">
            Bedömningen av strålningens risker har ändrats under senare år.
            Det är riktigt att riskerna med strålning nu anses större än de
            gjorde 1977, dock ej 10
          </note>
          <note xml:id="i-e91d00c4cd351282-0">
            gånger större, utan 4 gånger.
          </note>
          <note xml:id="i-a81aac164503795d-0">
            Den internationella strålskyddskommissionens nya bedömning har
            föranlett en skärpning av dosbegränsningen i Sverige för anställda
            i verksamhet med strålning. I dag får personalen vid kärntekniska
            anläggningar högst 100 mSv på en femårsperiod; dvs.
          </note>
          <note xml:id="i-35dd65c262f4c623-0">
            20 mSv under ett enstaka år som genomsnitt. Om man får 50 mSv
            under två på varandra följande år, får man alltså inte ta mer
            dos i verksamhet med strålning under återstoden av femårsperioden.
            De skärpta gränserna gäller all verksamhet med joniserande strålning.
          </note>
          <note xml:id="i-95771e4c7a70f05f-0">
            För allmänheten rekommenderade ICRP tidigare dosgränsen 1 mSv/år
            i genomsnitt över livstiden.
          </note>
          <note xml:id="i-65e50531a17cd405-0">
            Denna rekommendation har skärpts till 1 mSv/år i genomsnitt över
            5 år. Dosen 1 mSv motsvarar den naturliga bakgrundsstrålningen.
          </note>
          <note xml:id="i-7905958a41f3aff4-0">
            Jag vill betona att dosgränser och utsläppsgränser inte är de
            viktigaste styrmedlen för att begränsa doser.
          </note>
          <note xml:id="i-a1e499226846951c-0">
            Kravet att hålla doser så låga som det rimligen är möjligt är
            överordnat krav på dosgränser och utsläppsnivåer. De faktiska
            utsläppen från de svenska kärnkraftverken har under 80- och 90-talen
            varit ca 1-
          </note>
          <note xml:id="i-9bc1408ed890b0d1-0">
            10 % av utsläppsgränserna, vilket motsvarar 0,001-
          </note>
          <note xml:id="i-581bb9396d260de1-0">
            0,01 mSv/år för den kritiska gruppen.
          </note>
          <note xml:id="i-8c9e24810a452268-0">
            Sammanfattningsvis är min bedömning att det skydd som nuvarande
            gränsvärden ger är betryggande för individen vid beaktande av
            den uppvärdering av risken som gjorts efter 1977.
          </note>
          <note xml:id="i-f8ae139374d24328-0">
            Anf. 153 LENNART DALÉUS (c)
          </note>
          <note xml:id="i-3b8a0dbb751bbe54-0">
            Herr talman! Jag vill tacka miljöministern för det informativa
            svaret, som innehåller flera intressanta redovisningar, dock icke
            riktigt det jag var ute efter. I
          </note>
          <note xml:id="i-334e8f5f43cb6503-0">
            frågan hur riskerna med strålning har förändrats byggde jag min
            uppgift - tio gånger högre - på ett svar som chefen för Strålskyddsinstitutet
            gav i riksdagen vid en offentlig utfrågning med Miljövårdsberedningen
            1993. Där sade han explicit att cancerrisken var ungefär tio gånger
            högre än 1977. Om det har ändrats till fyra gånger högre vore
            det mycket intressant att få veta var den informationen är hämtad.
            Den har sannolikt förändrats. Personligen är jag mycket intresserad
            av var den förändringen har skett.
          </note>
          <note xml:id="i-31cb449e3df8c75a-0">
            Min poäng var alltså följande. Om cancerrisken nu bedöms säg
            fyra gånger större än 1977 och om de siffror som finns gällande
            utsläppsbegränsningar då var hänförbara till den bedömning gjordes
            av cancerrisken och man antar att cancerrisken har förändrats,
            borde man förändra utsläppsnormerna så att de står i paritet med
            den aktuella bedömningen av cancerrisken. Jag har tittat i Strålskyddsinstitutets
            föreskrifter, föreskriftsserie 1991:5. I 8 § talar man om den
            globala kollektivdosekvivalenten. Den är densamma, nämligen 5
            mSv per år och gigawatt installerad elektrisk kraft, som den var
            1977. Där har det alltså inte skett någon förändring. Det innebär
            att man gör en strängare bedömning av vad cancerrisken är, men
            man har inte låtit det åtföljas av strängare instruktion till
            kärnkraftverken. Det är angeläget. Vi kan inte lita på att man
            håller sig inom gränserna. Gränserna måste naturligtvis sättas
            rätt.
          </note>
          <note xml:id="i-a07173d12d93e997-0">
            Min fråga är: Är regeringen beredd att förändra gränssättningen?
          </note>
          <note xml:id="i-40afbad6c9fb9865-0">
            Anf. 154 Miljöminister ANNA LINDH (s)
          </note>
          <note xml:id="i-973759c438a39994-0">
            Herr talman! Då fick jag förklaring till varför
          </note>
          <note xml:id="i-1af925cf72869fc3-0">
            Lennart Daléus hade räknat så fel eller förde så felaktiga anteckningar
            1993. Svenska myndigheter uppger nu som 1993 att man har förändrat
            beräkningen från tio till fyra gånger.
          </note>
          <note xml:id="i-bc2c23ceb0a7cc97-0">
            Kraven har skärpts. Tidigare kunde det vara "ett antal år". Nu
            är det ett visst antal mSv under en viss period. Det är alltså
            en klar skärpning jämfört med tidigare.
          </note>
          <note xml:id="i-351b68dbc0b98612-0">
            Anf. 155 LENNART DALÉUS (c)
          </note>
          <note xml:id="i-b78db0e8a06184c1-0">
            Herr talman! Det stämmer inte riktigt. Det är ingen fara med
            mina anteckningar, för jag förde inga anteckningar vid utfrågningen.
            Jag litar på den av generaldirektören i SSI godkända bok som kom
            ut
          </note>
          <note xml:id="i-04485befcce4a6dd-0">
            1993. Där ser man mycket tydligt att han säger att risken ligger
            tio gånger högre än den skattning som görs. På den explicita fråga
            som han fick 1993 om utsläppsföreskrifterna hade ändrats svarade
            han nej.
          </note>
          <note xml:id="i-e9f8a66b6475d6c8-0">
            Man har alltså inte ändrat den globala kollektivdosekvivalenten
            som en följd av den nya bedömningen.
          </note>
          <note xml:id="i-2ebd8cc63afe45f3-0">
            Om miljöministern menar att en förändring av siffrorna i 8 §
            i den aktuella förordningen har ändrats har vi olika papper. Jag
            har kopior på de aktuella paragraferna, och de har inte förändrats.
            Men bedömningen av cancerrisken har förändrats.
          </note>
          <note xml:id="i-2d11a76c372a601a-0">
            Då är min fråga: Borde inte detta leda till en strängare inställning
            när det gäller hur mycket kärnkraftföretagen får släppa ut?
          </note>
          <note xml:id="i-a8baaa0358f36b5a-0">
            Anf. 156 Miljöminister ANNA LINDH (s)
          </note>
          <note xml:id="i-a1bb1f23d05dc95b-0">
            Herr talman! Jag föreslår att Lennart Daléus och jag sätter oss
            med våra papper i efterhand för att reda ut siffrorna. Det verkar
            inte som att vi kommer överens om fakta här.
          </note>
          <note xml:id="i-cba716e195a28228-0">
            Anf. 157 LENNART DALÉUS (c)
          </note>
          <note xml:id="i-8b767cd53d0f8554-0">
            Herr talman! Det skall jag naturligtvis gärna göra.
          </note>
          <note xml:id="i-bf6bfcb7d92f682f-0">
            Den uppmärksamme läsaren av protokollet från dagens debatt kommer
            naturligtvis också att gå in och se vilka förändringar som har
            skett och vilka siffror och värden som har förändrats.
          </note>
          <note xml:id="i-b6a94bb4f899a629-0">
            Låt mig lansera resonemanget kring varför dessa förändringar
            är angelägna och varför en del inte vill åstadkomma förändring.
            Jag är helt på det klara med att miljöministern inte tillhör den
            gruppen. Ställde man de stränga krav när det gäller utsläpp som
            den nya bedömningen av cancerrisken föranleder kommer det att
            innebära - det är min bedömning - kraftigt ökade kostnader för
            kärnkraftföretagen att möta nya aktuella rättvisande utsläppskrav.
            Det finns de som inte vill dra på sig de kostnaderna.
          </note>
          <note xml:id="i-cc0b6f93efddf4e6-0">
            Det samtal som miljöministern inbjuder till är jag gärna med
            om att föra.
          </note>
          <note xml:id="i-1f47e754045a80b9-22">
            Överläggningen var härmed avslutad.
          </note>
          <note xml:id="i-e1fdef8ab24c6de6-0">
            26 § Svar på fråga 1994/95:543 om producentansvar för förpackningar
          </note>
          <note xml:id="i-0c35b30ba41df979-0">
            Anf. 158 Miljöminister ANNA LINDH (s)
          </note>
          <note xml:id="i-985147de99e31eb0-0">
            Herr talman! Lennart Daléus har frågat mig hur regeringen avser
            att använda lagstiftningen för att driva på utvecklingen vad gäller
            producentansvar för förpackningar.
          </note>
          <note xml:id="i-6b86a19fd5135473-0">
            Regeringen upplever att producentansvaret för förpackningar inledningsvis
            inte har fungerat så bra som man kunde önska. Ett exempel på detta
            är insamlingen av engångsglas. Förordningen (1994:1235)
          </note>
          <note xml:id="i-f115d12b031eb62d-0">
            om producentansvar för förpackningar ger, som den är skriven,
            inte något större utrymme för sanktioner mot producenter som inte
            sköter sina åligganden.
          </note>
          <note xml:id="i-380cabd9e2cc8f0b-0">
            Regeringen har bl.a. därför den 30 mars 1995 gett
          </note>
          <note xml:id="i-9bc786daf6646128-0">
            Statens naturvårdsverk, som är tillsynsmyndighet enligt förordningen,
            i uppdrag att utreda producentansvaret för bl.a. engångsglas.
            Naturvårdsverket skall ta fram en tydlig bild av hur producentansvaret
            fungerar, bedöma hur troligt det är att återvinningsnivåerna uppnås
            i tid samt föreslå åtgärder inklusive eventuella författningsändringar.
            En delredovisning av uppdraget skall ske beträffande bl.a. engångsglaset
            den 31 oktober 1995.
          </note>
          <note xml:id="i-3c8a7c39b0f5a3ad-0">
            Statens naturvårdsverk har enligt förordningen
          </note>
          <note xml:id="i-67322652fcbe2070-0">
            (1994:1235) om producentansvar för förpackningar möjlighet att
            meddela ytterligare föreskrifter som behövs för uppgiftsskyldigheten
            och verkställigheten av förordningen. Naturvårdsverket har nyligen
            remissbehandlat förslag till föreskrifter, och förslaget bereds
            för närvarande i verket. Dessa föreskrifter skall notifieras hos
            kommissionen, enligt EU:s regler, innan de kan bli gällande i
            Sverige.
          </note>
          <note xml:id="i-b9ff9a9e1bda1786-0">
            Anf. 159 LENNART DALÉUS (c)
          </note>
          <note xml:id="i-0dc548f7099d735c-0">
            Herr talman! Skälet till att jag ställde den här frågan är att
            jag blev litet förvånad när jag såg direktiven till utredningen
            om hur producentansvaret har fungerat. Det är faktiskt tvärtemot
            vad miljöministern säger i sitt svar. Det finns mycket tydliga
            möjligheter att utöva sanktioner mot producenter som inte sköter
            sina åligganden.
          </note>
          <note xml:id="i-6732dbbdd8fa9a14-0">
            I de aktuella förordningarna stadgas, med referens till renhållningslagen,
            att producenter skall bete sig på ett visst sätt. Man påpekar
            också i de aktuella förordningarna att det är straffsanktionerat
            om man inte gör det. Man pekar ut i de aktuella förordningarna
            vem det är som har att utöva tillsynen och se till att det fungerar.
            Det är nästan en tillfällighet som ser ut som en tanke, eller
            tvärtom , nämligen att den som skall utöva tillsyn är Statens
            naturvårdsverk, som också skall utfärda de tilläggsföreskrifter
            som behövs för att få det hela att fungera. Det är sanktionerat
            med upp till högst två års fängelse.
          </note>
          <note xml:id="i-9bab1cc4284ba69b-0">
            Att ett knappt år efter det att ett antal centralt viktiga förordningar
            när det gäller producentansvaret har trätt i kraft, som också
            miljöministern påpekar i direktiven till utredningen, ge kontrolldirektiv
            till den myndighet som ursprungligen har att se till att det fungerar
            förvånade mig. Därför undrar jag om miljöministern har övervägt
            att använda den aktuella lagstiftningen och dess sanktionsmöjligheter
            för att se till att det fungerar. Miljöministern säger att det
            inte finns något större utrymme. Har miljöministern prövat någon
            möjlighet att utöva sanktioner om det inte fungerar?
          </note>
          <note xml:id="i-d9414a038e4f2481-0">
            Anf. 160 Miljöminister ANNA LINDH (s)
          </note>
          <note xml:id="i-b48865d934f43c18-0">
            Herr talman! Lennart Daléus får gärna förklara för mig hur han
            skall få sanktionssystemet att fungera i praktiken. Jag är väldigt
            intresserad av hur det skall göras eftersom ingen utom Lennart
            Daléus anser att sanktionssystemet fungerar.
          </note>
          <note xml:id="i-c024296e4dd2af2d-0">
            Anf. 161 LENNART DALÉUS (c)
          </note>
          <note xml:id="i-db7b22af7cfbc106-0">
            Herr talman! Jag är inte ensam. När vi kommer att läsa snabbprotokollet
            från dagens debatt kommer vi att se att den inledande frågestund
            som miljöministern hade med en partikamrat sade partikamraten
            mycket riktigt att den här lagstiftningen var en bra tanke och
            en bra lag. Jag delar den bedömningen och den uppfattningen. Den
            rymmer i 21-23 §§ renhållningslagens explicita detaljerade redogörelser
            för hur tillsynen av efterlevnaden skall gå till. Den rymmer i
            24 §
          </note>
          <note xml:id="i-312fd6cc62670118-0">
            renhållningslagens redovisning av vilket ansvar som gäller om
            man inte följer lagstiftningen.
          </note>
          <note xml:id="i-3ca66f15e451f38d-0">
            Dessa möjligheter finns att utöva sanktioner. Innan man dömer
            ut dem bör man åtminstone pröva dem. Att i förväg säga att de
            inte fungerar är väl att träda Naturvårdsverket i ämbetet när
            det gäller utvärderingar.
          </note>
          <note xml:id="i-0d4eaa863493d44f-0">
            Anf. 162 Miljöminister ANNA LINDH (s)
          </note>
          <note xml:id="i-6e3afa40255eae77-0">
            Herr talman! I debatten om mitt andra svar i dag sade frågeställaren
            att det var en bra tanke, men att en bra tanke hade gett problem
            när det gällde lagstiftningen och tillämpningen av lagstiftningen.
          </note>
          <note xml:id="i-65698b401a8062fc-0">
            Lennart Daléus är ensam om att anse att producentansvaret innefattar
            en lagstadgad sanktionsmöjlighet.
          </note>
          <note xml:id="i-5e8f62ad60de9d4d-0">
            Bl.a. för att utreda hur ett sådant skulle kunna fungera har
            vi nu skickat det här till Naturvårdsverket.
          </note>
          <note xml:id="i-8fe132f768c73661-0">
            Alternativet hade varit att fortsätta att låta situationen vara
            kaotisk fram till 1997 och då börja titta på vilka åtgärder som
            skall vidtas. Det hade inte varit ansvarsfullt.
          </note>
          <note xml:id="i-445e786acf85eb68-0">
            Jag tycker att det här är en bra tanke. Jag avser också att reda
            ut och städa upp i röran och se till att en bra tanke också resulterar
            i en bra lag.
          </note>
          <note xml:id="i-9b098650cf42850b-0">
            Anf. 163 LENNART DALÉUS (c)
          </note>
          <note xml:id="i-65448123360489f1-0">
            Herr talman! Det är inte sant att den tidigare debattören sade
            att det bara var en bra tanke, utan hon sade - det kommer protokollet
            att visa - att det var en bra lag.
          </note>
          <note xml:id="i-d54479102bc37187-0">
            Nu säger miljöministern att jag är den ende som menar att det
            finns sanktionsmöjligheter. Nu vet jag inte riktigt hur jag skall
            bete mig, herr talman. Jag har alltså den aktuella förordningen
            här. I 8 § om returpapper sägs det att bestämmelser om tillsyn
            av efterlevnad av denna förordning finns i 21-23 §§ renhållningslagen.
            Jag går då in och tittar i de tre paragraferna, och där står det
            vem som utövar tillsyn, hur det går till och vilka straffsanktioner
            som finns. Jag kan inte göra mer, herr talman.
          </note>
          <note xml:id="i-5b2466d366113d27-0">
            Det leder kanske inte längre än till att jag pekar på de här
            lagarna, att de finns, att det går att läsa dem och att det går
            att tillämpa dem. Om jag är den ende som har upptäckt lagarna
            är röran kanske litet större än jag förmodade. Det var sannolikt
            inte det som miljöministern ville åstadkomma med sitt svar.
          </note>
          <note xml:id="i-0ad3622853b7c3f1-0">
            Anf. 164 Miljöminister ANNA LINDH (s)
          </note>
          <note xml:id="i-7c8344bb4b744df0-0">
            Herr talman! Jag upprepar: Det var en bra tanke, men tyvärr blev
            den hastigt ihopkommen och en mycket urvattnad lag blev resultatet.
          </note>
          <note xml:id="i-705fad3451564f57-0">
            Nu skall vi försöka reda ut röran, men det går inte att tillämpa
            dagens lagstiftning fullt ut för att få till stånd sanktioner.
            Men jag är övertygad om att vi kommer att reda ut det problemet
            också. Framför allt hoppas jag att ett antal producenter kommer
            att känna sig manade - av det uppdrag som vi har gett till Naturvårdsverket
            - att ta sitt ansvar, så att vi inte behöver gå in med sanktionsbestämmelser.
          </note>
          <note xml:id="i-ce53cba0aa7f20f0-0">
            Anf. 165 LENNART DALÉUS (c)
          </note>
          <note xml:id="i-0564ff569a6f9577-0">
            Herr talman! Jag har all respekt för att miljöministern tycker
            att lagen är dålig - det må vara - , att miljöministern tycker
            att den är urvattnad, att miljöministern vill ge tydliga signaler
            och att miljöministern tycker att det möjligen var en bra tanke.
          </note>
          <note xml:id="i-7e2d1e59abe67db5-0">
            Men vad som undandrar sig min bedömning och min insikt är hur
            man kan döma ut möjligheterna att utöva sanktion enligt den gällande
            lagstiftningen, när lagstiftningen i flera fall trädde i kraft
            för knappt ett halvår sedan. Lagen rymmer ju sanktionsmöjligheter.
          </note>
          <note xml:id="i-dd3561c31b41523e-0">
            Hur kan man döma ut möjligheterna att utöva sanktion innan man
            ens har prövat detta? Icke i ett enda fall har regeringen prövat
            att använda sanktionsmöjligheterna. Ändå säger man att de icke
            finns och att de icke går att använda.
          </note>
          <note xml:id="i-9134ed5369d91e04-0">
            Det är för mig obegripligt, herr talman, men jag förstår att
            debatten stannar där.
          </note>
          <note xml:id="i-ca622aba9d0c63d5-0">
            Anf. 166 Miljöminister ANNA LINDH (s)
          </note>
          <note xml:id="i-83ac9ff601881629-0">
            Herr talman! Nu tycker jag att debatten går på tomgång och att
            vi upprepar oss. Jag föreslår därför att vi slutar debatten här.
          </note>
          <note xml:id="i-1f47e754045a80b9-23">
            Överläggningen var härmed avslutad.
          </note>
          <note xml:id="i-e82100e69a6d8469-0">
            27 § Svar på fråga 1994/95:545 om kraftverksbygge i Chile
          </note>
          <note xml:id="i-c9e1db1b031b8203-0">
            Anf. 167 Statsrådet PIERRE SCHORI (s)
          </note>
          <note xml:id="i-a4e477f064c09934-0">
            Herr talman! Elisa Abascal Reyes har frågat om jag avser att
            verka för att en generell miljö- och socialkonsekvensanalys genomförs
            i fråga om det redan pågående kraftverksbygget Ralco i Chile.
          </note>
          <note xml:id="i-e5997ae4e9affc49-0">
            Projektet befinner sig ännu bara på idé- och utredningsstadiet
            och är bara ett av flera alternativ för att utveckla energitillgången
            i Chile. Miljökonsekvensstudier har påbörjats, och möten har organiserats
            mellan energimyndigheten och den lokala befolkningen för att diskutera
            förutsättningar och sociala konsekvenser av en eventuell utbyggnad.
          </note>
          <note xml:id="i-c9461b4876310671-0">
            Sverige har i detta skede ingen som helst anknytning till Ralco.
          </note>
          <note xml:id="i-a29ae1bb336d2178-0">
            Mot denna bakgrund finns det ingen anledning att från svensk
            sida verka för en generell miljö- och socialkonsekvensanalys av
            Ralcoprojektet.
          </note>
          <note xml:id="i-8e706c372ca873c8-0">
            Anf. 168 ELISA ABASCAL REYES (mp)
          </note>
          <note xml:id="i-945a359a6e1fcb69-0">
            Herr talman! Jag finner att statsrådet gör det väldigt lätt för
            sig, när han hävdar att Sverige i detta skede inte har någon som
            helst anknytning till Ralcoprojektet.
          </note>
          <note xml:id="i-07b00378a7854de3-0">
            Framför allt har jag synpunkter på följande formulering:
          </note>
          <note xml:id="i-f1662e62285f57d3-0">
            "Projektet befinner sig ännu bara på idé- och utredningsstadiet
            och är bara ett av flera alternativ för att utveckla energitillgången
            i Chile."
          </note>
          <note xml:id="i-11926fa0a9a558eb-0">
            Faktum är att de turbiner som ligger färdiga i Oslo har just
            den kapaciteten - dvs. elva gånger så stor kapacitet som turbinerna
            för Pangueprojektet - att de troligtvis kommer att användas för
            Ralco. Det är alltså ett långt framskridet projekt. Ett chilenskt
            privat energiföretag har dessutom öppet deklarerat att Ralco är
            ett projekt.
          </note>
          <note xml:id="i-64bad128e3fc128f-0">
            Vi kan då diskutera Sveriges ansvar i detta. Var det inte så
            att NORAD från början var tveksam till att delta i projektet,
            just därför att man såg faran för att det skulle röra sig om upp
            till sex dammar? Det gällde framför allt Ralco, som skulle innebära
            ett väldigt stort ingrepp - mycket större än Pangue. Men Sverige
            har via BITS klart uttryckt att det bara rör sig om en damm. Dessutom
            var pengarna villkorade till att det skulle vara en damm. Just
            med denna ursäkt har Sverige låtit bli att göra en generell ackumulativ
            miljökonsekvensanalys, med hänvisning till att det bara rör sig
            om ett dammbygge.
          </note>
          <note xml:id="i-5f6c8f9b23c2d17e-0">
            Miljörörelsen har länge sagt att det inte bara blir ett dammbygge,
            utan att Ralco står näst i tur. Det svenska biståndsorganet BITS
            har hela tiden sagt emot detta. Vi kan konstatera att BITS hade
            fel.
          </note>
          <note xml:id="i-a23b39d744c43e79-0">
            Jag kan inte nog understryka hur djupt det smärtar mig att Ralco
            kommer att genomföras i alla fall. Då är det klart att Sverige
            har ett retroaktivt ansvar, i och med att pengarna var villkorade.
            Jag undrar om Pierre
          </note>
          <note xml:id="i-82dc7f8d92513f99-0">
            Schori är beredd att ta det här ansvaret.
          </note>
          <note xml:id="i-cb01f177741f0885-0">
            Anf. 169 Statsrådet PIERRE SCHORI (s)
          </note>
          <note xml:id="i-8bd6aa1819375293-0">
            Herr talman! Jag kan bara upprepa att Sverige inte har någon
            som helst anknytning till Ralco. Därför finns det ingen anledning
            för oss att verka för en generell miljö- och socialkonsekvensanalys
            av just Ralcoprojektet.
          </note>
          <note xml:id="i-c1346edfd59db4ca-0">
            Däremot kan jag upplysa om att det är fel att säga att BITS i
            tidigare sammanhang har vägrat att göra en miljö- och socialkonsekvensutredning,
            t.ex. när det gällde kraftverksbygget Pangue. Tvärtom ställde
          </note>
          <note xml:id="i-0580ab1a7530f484-0">
            BITS bestämda krav på sådana studier och på betydande miljöhänsyn
            i projektets genomförande. De studierna gjordes. På chilenskt
            uppdrag lät BITS
          </note>
          <note xml:id="i-d9bafa0fb317cfcf-0">
            dessutom en svensk konsult granska projektet utifrån sådana studier.
            Konsulten ansåg att såväl de sociala som de miljömässiga konsekvenserna
            var avsevärt mindre än vad som är vanligt vid kraftverk av den
            här storleken.
          </note>
          <note xml:id="i-0396e827bbeb895b-0">
            Man beviljade krediter när det gällde Pangue på villkor att en
            utarbetad åtgärdsplan för minimering av miljöeffekterna skulle
            fastställas. Dessa villkor uppfylldes, och då beslöt man att ingå
            avtal och godkänna utbetalningsplanen i december 1993.
          </note>
          <note xml:id="i-a0cda184db0779e6-0">
            Men det var alltså ett annat projekt än det som
          </note>
          <note xml:id="i-b53871a9ed9dfb72-0">
            Elisa Abascal Reyes frågade om.
          </note>
          <note xml:id="i-54c6f520f47a521c-0">
            Anf. 170 ELISA ABASCAL REYES (mp)
          </note>
          <note xml:id="i-532a3ea4b6cbd101-0">
            Herr talman! Här finns många dimridåer. Statsrådet pekar på att
            det är fel av mig att säga att BITS inte har gjort någon miljökonsekvensanalys.
            Men det finns olika miljökonsekvensanalyser. I den som gjordes
            av det norska biståndsorganet NORAD tillsammans med en konsultbyrå
            var man väldigt kritisk till Pangueprojektet, framför allt med
            hänvisning till att det kunde röra sig om andra projekt. Sannolikt
            hade inte något av de två nordiska biståndsorganen beviljat pengar
            till detta projekt om det hade rört sig om sex dammar, inte ens
            om det hade rört sig om två dammar, i och med att konsekvenserna
            är så allvarliga.
          </note>
          <note xml:id="i-6af9ade424c6c517-0">
            Pierre Schori säger att Sverige inte har någon anknytning till
            Ralco, och det kan jag bara tolka så att han anser att det är
            helt OK att bryta avtal. Man har utgått från att det skulle bli
            bara en damm, och när det blir en damm till säger man bara "oj
            då".
          </note>
          <note xml:id="i-99221ab0a8f06383-0">
            När det gäller vad konsulterna ansåg, kan jag bara säga att miljökonsekvensanalyserna
            har ändrats med tiden, inte på grund av ändrat faktaunderlag utan
            av andra orsaker.
          </note>
          <note xml:id="i-ede20f1d504144c4-0">
            Anf. 171 Statsrådet PIERRE SCHORI (s)
          </note>
          <note xml:id="i-81c6a8bcf18cff57-0">
            Herr talman! Nu är vi ute i periferin. För det första svarade
            jag på den fråga som ställdes, och jag konstaterade att Sverige
            inte alls har någon anknytning till detta projekt.
          </note>
          <note xml:id="i-1f2d5f653864e7cc-0">
            För det andra upplyste jag om att man från BITS
          </note>
          <note xml:id="i-42c403059ca2c136-0">
            sida hade ställt bestämda villkor när det gällde konsekvenserna
            för miljön i Pangueprojektet - tvärtemot vad frågeställaren sade.
          </note>
          <note xml:id="i-4013018d04b08551-0">
            För det tredje kan jag säga, eftersom vi kom in på det också,
            att Sverige kommer att tillämpa mycket stränga miljökrav på alla
            typer av stora projekt som innebär ingrepp i naturen.
          </note>
          <note xml:id="i-936f5ea01b17ae7e-0">
            Anf. 172 ELISA ABASCAL REYES (mp)
          </note>
          <note xml:id="i-7848125d475afdfb-0">
            Herr talman! Det återstår att se vad stränga miljökrav innebär.
            Det råder ju en viss laglöshet på det här området. Jag vill återigen
            understryka att Sverige har en anknytning till Ralcoprojektet
            just därför att man gjort sin första miljökonsekvensanalys på
            grundval av att det skulle röra sig om en enda damm. Om det handlar
            om två dammar innebär det en ny situation som man måste ta itu
            med.
          </note>
          <note xml:id="i-9fd8f8d860777b98-0">
            Detta hände visserligen till största delen under den borgerliga
            regeringen, men det vore intressant om socialdemokraterna kunde
            ta ett nationellt ansvar för detta.
          </note>
          <note xml:id="i-32aff39d0d3160a2-0">
            I och med att Panguepengen var villkorad måste naturligtvis en
            ny analys göras.
          </note>
          <note xml:id="i-d486b8c65d45efab-0">
            Jag kan konstatera att ingenting kommer att ske och att detta
            lämnas åt sitt öde. Det är tydligen fritt fram för privata företag
            att använda biståndspengar och bryta avtal.
          </note>
          <note xml:id="i-fee550c72b66a18b-0">
            Anf. 173 Statsrådet PIERRE SCHORI (s)
          </note>
          <note xml:id="i-c1577b13c114a645-0">
            Herr talman! Jag vill inte instämma i det sista som
          </note>
          <note xml:id="i-fdb04f3083aa2ae3-0">
            Elisa Abascal-Reyes sade. Jag står fast vid vad jag tidigare
            har sagt.
          </note>
          <note xml:id="i-1f47e754045a80b9-24">
            Överläggningen var härmed avslutad.
          </note>
          <note xml:id="i-c3a45e0e7b057216-0">
            28 § Svar på fråga 1994/95:511 om hyresgästers möjlighet att
            påverka ombyggnad
          </note>
          <note xml:id="i-695f148f1126801a-0">
            Anf. 174 Statsrådet JÖRGEN
          </note>
          <note xml:id="i-037ca0866a0904b1-0">
            ANDERSSON (s)
          </note>
          <note xml:id="i-3fcd92ad63134f05-0">
            Herr talman! Carina Moberg har frågat mig vilka åtgärder jag
            är beredd att vidta för att ge hyresgästerna möjlighet att påverka
            ombyggnaden med anledning av den extra femtonprocentiga subventionen.
          </note>
          <note xml:id="i-afdeab4670b0f504-0">
            Jag delar Carina Mobergs uppfattning om hyresgästinflytande vid
            ombyggnad. Det är viktigt att hyresgästerna får ett verkligt inflytande
            över upprustning och ombyggnad av de hus som de bor i. Regeringen
            har också som framgår av Carina Mobergs fråga uppmärksammat problemet
            inom ramen för den nyligen beslutade översynen av hyreslagstiftningen.
          </note>
          <note xml:id="i-cb29ed811b0e425f-0">
            Översynen i bl.a. denna fråga skall vara avslutad före utgången
            av november i år.
          </note>
          <note xml:id="i-a5095e6cd6063445-0">
            Några ytterligare åtgärder i denna fråga är inte aktuella för
            stunden. Jag kommer dock att följa den fortsatta utvecklingen
            och är beredd att återkomma med förslag till åtgärder om det skulle
            visa sig att fastighetsägare som söker statligt stöd mera allmänt
            börjar säga upp hyresgäster enbart i syfte att kringgå nuvarande
            regler om hyresgästinflytande i hyreslagen.
          </note>
          <note xml:id="i-5b6d57e2680fbe63-0">
            Anf. 175 CARINA MOBERG (s)
          </note>
          <note xml:id="i-095bed5032167a79-0">
            Herr talman! Jag vill tacka bostadsministern för svaret. Anledningen
            till att jag ställer frågan är naturligtvis att jag har sett hur
            den förändrade hyreslagstiftningen slår mot människors vardag,
            primärt mot boendet och sekundärt mot den trygghet i tillvaron
            som bostaden är.
          </note>
          <note xml:id="i-4778cd3a31cd1e0d-0">
            I dagens DN finns detta beskrivet på ett mycket bra sätt. Det
            rekommenderas till läsning, om det inte redan är gjort. Rimliga
            boendekostnader ligger naturligtvis i allas intresse, liksom att
            det befintliga bostadsbeståndet hålls efter och att nödvändiga
            renoveringar och upprustningar görs.
          </note>
          <note xml:id="i-cd4df9fc74d34316-0">
            Det finns tyvärr åtskilliga exempel på hur enskilda hyresgäster
            gått i fällor i samband med ombyggnationer. De har skrivit av
            sina hyreskontrakt i god tro och sedan inte haft råd att teckna
            nya mycket dyrare för att kunna flytta tillbaka. Det kan t.o.m.
            handla om fördubbling av hyran, vilket naturligtvis innebär privatekonomiska
            katastrofer för de utlämnade enskilda hyresgästerna.
          </note>
          <note xml:id="i-ca87c2ce917a4a73-0">
            Det finns också många exempel på hur bristande information lett
            till missförstånd som lätt kunnat undvikas genom någon form av
            samråd med eller intyg från hyresgästerna.
          </note>
          <note xml:id="i-202a1901bf223e05-0">
            Ett bra boende uppnås först när parterna på bostadsmarknaden
            går i takt. När man är överens om vad den förmodade standardhöjningen
            som är resultatet av ombyggnaden består i.
          </note>
          <note xml:id="i-e2db5a6020cced60-0">
            Jörgen Andersson har i olika sammanhang uttalat sig för den sociala
            bostadspolitiken och slagit fast att bostaden inte är någon marknadsvara
            utan en rättighet för medborgarna. Även om vi, tack och lov, är
            överens om problembeskrivningen, vill jag fråga: Vad kan göras
            åt situationen i avvaktan på vad översynskommittén i hyreslagstiftningen
            kommer fram till?
          </note>
          <note xml:id="i-baa79db546911f2a-0">
            Kan bostadsministern ge en fingervisning om vilka åtgärder han
            är beredd att vidta om det visar sig behövas?
          </note>
          <note xml:id="i-75a4c4762755cba7-0">
            Anf. 176 Statsrådet JÖRGEN
          </note>
          <note xml:id="i-037ca0866a0904b1-1">
            ANDERSSON (s)
          </note>
          <note xml:id="i-cb9ad12494efb595-0">
            Herr talman! Först vill jag referera till den artikel som frågeställaren
            hänvisade till. Vi har granskat fallet under dagen. Av DN framgår
            att Råckstahus numera ägs av Silja Line och är på gång med ombyggnad
            där problemet kan bli aktuellt. Enligt ett telefonsamtal från
            en hyresgäst avser man att upprusta till nyproduktionsnivå och
            höja hyrorna därefter.
          </note>
          <note xml:id="i-d05101de79c8b031-0">
            Detta motsätter sig hyresgästerna. Vi hänvisade till hyresgästföreningen.
            Hyresgästerna hos Råckstahem har dock bildat en egen hyresgästförening
            och är alltså inte med i Hyresgästernas Riksförbund. Det är naturligtvis
            deras val, men vi ser vad det kan innebära att inte tillhöra ett
            större kollektiv.
          </note>
          <note xml:id="i-ed596d580d8b645c-0">
            Det är tillfredsställande att vi har en likartad utgångspunkt
            och att vi är överens om att det här är ett problem som skall
            tas på allvar.
          </note>
          <note xml:id="i-b56f39e21e7d04b5-0">
            Jag har inhämtat att hyreslagsutredningen och arbetet med hyreslagen
            kommer att gå relativt fort.
          </note>
          <note xml:id="i-bc40c996ec11bf67-0">
            Därför finns det inte anledning att i dag föregripa förslaget
            till ny hyreslag. Jag ber samtidigt frågeställaren notera att
            jag var mycket tydlig i den varningssignal som jag gav när jag
            sade att om vi får indikationer på att man missbrukar det som
            är tänkt att vara bra kommer vi inte att underlåta att föreslå
            åtgärder.
          </note>
          <note xml:id="i-025e4d6a2618f087-0">
            Vilka de åtgärderna blir vill jag för dagen inte närmare precisera.
          </note>
          <note xml:id="i-5e2dd36170e863ff-0">
            Anf. 177 CARINA MOBERG (s)
          </note>
          <note xml:id="i-5554440db296f8a3-0">
            Herr talman! Det är sant som Jörgen Andersson säger att den del
            av utredningen som skall se över just det som vi diskuterar i
            dag skall vara färdig i november i år. Arbetet i sin helhet skall
            vara avslutat först före utgången av maj 1996.
          </note>
          <note xml:id="i-59d7717badd05f16-0">
            Det som även fortsättningsvis oroar mig är vad som kan hända
            under tiden. Det jag tog upp i mitt tidigare inlägg var bara ett
            exempel; det finns fler. Det verkar som om antalet exempel ökar.
          </note>
          <note xml:id="i-ead04d26e3833a5d-0">
            Det är viktigt att såväl hyresgäster med privata hyresvärdar
            som de som hyr av kommunala bostadsföretag kan känna trygghet
            i sitt boende och se fram emot ombyggnationer och saneringar med
            tillförsikt. Det är utomordentligt viktigt att den sociala bostadspolitiken
            utvecklas.
          </note>
          <note xml:id="i-c7b005e402c90d1a-0">
            Jag hoppas att jag tolkar det hela rätt om jag tror att den sociala
            bostadspolitiken också inrymmer inflytande över förändring av
            boendestandard. Det är bra att regeringen har uppmärksammat problemet.
            Tack!
          </note>
          <note xml:id="i-f6dff588c3a3f253-0">
            Anf. 178 Statsrådet JÖRGEN
          </note>
          <note xml:id="i-037ca0866a0904b1-2">
            ANDERSSON (s)
          </note>
          <note xml:id="i-211661d653c7f5f4-0">
            Herr talman! Vi har inga delade meningar. Jag anser att man som
            hyresgäst skall ha ett inflytande över de ombyggnader som görs
            i ens fastighet.
          </note>
          <note xml:id="i-3f1f3eaa905f9529-0">
            Om statsmakterna går in med ett omfattande stöd för att få igång
            ombyggnadsverksamheten är det naturligtvis viktigt att detta inte
            missutnyttjas. Som väl är är majoriteten av hyresvärdarna i vårt
            land seriösa.
          </note>
          <note xml:id="i-3d312dd5fac0c1b5-0">
            Men det finns naturligtvis de som tar chansen. Därför vill jag
            återigen säga att om detta skulle missbrukas i någon större omfattning
            kommer vi från regeringens sida inte att stillatigande se på.
          </note>
          <note xml:id="i-9a5d3e19d71fc94c-0">
            Anf. 179 CARINA MOBERG (s)
          </note>
          <note xml:id="i-2864a421f0b5659c-0">
            Herr talman! Avslutningsvis vill jag än en gång tacka Jörgen
            Andersson för svaret. Det är bra att problemen uppmärksammas.
            Det vore ännu bättre om någon form av uppmaning till samråd och
            förbättrad information till hyresgästerna kunde införas under
            tiden. Det vore bra om bostadsministern kunde föra fram en sådan
            uppfattning.
          </note>
          <note xml:id="i-1f47e754045a80b9-25">
            Överläggningen var härmed avslutad.
          </note>
          <note xml:id="i-12fb04ebdd1f938b-0">
            29 § Svar på fråga 1994/95:521 om Energikommissionen
          </note>
          <note xml:id="i-48387057d1471f8b-0">
            Anf. 180 Statsrådet JÖRGEN
          </note>
          <note xml:id="i-037ca0866a0904b1-3">
            ANDERSSON (s)
          </note>
          <note xml:id="i-a829ba06dd0e124c-0">
            Herr talman! Dan Ericsson har frågat mig om jag mot bakgrund
            av de signaler som kommer från regeringen avser att entlediga
            Energikommissionen.
          </note>
          <note xml:id="i-b08777dee1202788-0">
            Regeringen tillmäter Energikommissionens arbete den största vikt.
            Arbetet är nödvändigt för att vi skall få fram ett brett och allsidigt
            underlag för de kommande besluten om den framtida energipolitiken.
          </note>
          <note xml:id="i-0c87d8d7b18a7257-0">
            Regeringen har inte för avsikt att entlediga Energikommissionen
            och svaret på Dan Ericssons fråga blir därför nej.
          </note>
          <note xml:id="i-a99da7aefcf77bcd-0">
            Anf. 181 DAN ERICSSON (kds)
          </note>
          <note xml:id="i-d421819ad4f35932-0">
            Herr talman! Jag vill tacka energiministern för svaret. Vi kristdemokrater
            har gått in i arbetet i Energikommissionen med ambitionen att
            lägga fram ett förslag som skall innebära att vi når de till synes
            mot varandra stridande målen, nämligen att vi skall avveckla kärnkraften
            till år 2010, att vi inte skall öka koldioxidutsläppen och att
            vi inte skall bygga ut orörda älvar. Som energiministern mycket
            väl vet är detta inte ett helt lätt uppdrag. Ambitionen är också
            att vi skall nå en bred politisk enighet om hur vi skall klara
            omställningen av energisystemet.
          </note>
          <note xml:id="i-2071906e979d2429-0">
            Herr talman! Detta arbete försvåras definitivt av att vice statsministern
            nu har gått ut och sagt att det är orealistiskt att nå målsättningen
            att kärnkraften skall vara avvecklad till år 2010. Att den signalen
            uppfattas som att regeringen nu är på väg att släppa eller redan
            har släppt ett viktigt energipolitiskt mål gör också att lusten
            att anstränga sig att nå ett bra resultat i kommissionen minskar.
          </note>
          <note xml:id="i-adca22f61460f44a-0">
            Om regeringen redan har bestämt sig på en väldigt central punkt,
            nämligen årtalet 2010, kan man fråga sig varför man skall anstränga
            sig för att överbrygga de motsättningar som finns. Kds ambition
            har varit att vi inte skall fastna i de energipolitiska skyttegravarna
            utan att vi faktiskt skall finna lösningar. Förstår energiministern
            att det känns litet meningslöst om regeringen redan har bestämt
            sig?
          </note>
          <note xml:id="i-265adc3cbd9aabcd-0">
            Min fråga är: Kommer regeringen fortsättningsvis att förekomma
            Energikommissionen? Då måste vi som sitter i Energikommissionen
            börja dra slutsatser.
          </note>
          <note xml:id="i-a14907e58aa14e19-0">
            Anf. 182 Statsrådet JÖRGEN
          </note>
          <note xml:id="i-037ca0866a0904b1-4">
            ANDERSSON (s)
          </note>
          <note xml:id="i-2a84358710a156bc-0">
            Herr talman! Dan Ericsson glömde ett fjärde mål som finns i energiöverenskommelsen
            1991, nämligen att vi skall förse industrin med konkurrenskraftig
            el.
          </note>
          <note xml:id="i-673698496618712f-0">
            Det är ytterligare ett mål som finns i den energipolitik som
            vi så småningom skall fastställa.
          </note>
          <note xml:id="i-6d55e3cfdfd260c4-0">
            Jag framhåller ofta, och det tror jag att Dan Ericsson har hört
            i den här kammaren, vilken vikt jag fäster vid Energikommissionens
            arbete just för att förse oss med underlag för att vi skall kunna
            ta oss ur den energipolitiska låsning som vi i dag har. Jag tror
            också att det är angeläget att vi gör vårt yttersta för att få
            en mycket bred uppslutning kring den framtida energipolitiken.
          </note>
          <note xml:id="i-7677445fd4a8f78a-0">
            Om regeringen redan hade bestämt sig skulle jag kunna har förståelse
            för Dan Ericssons indignation.
          </note>
          <note xml:id="i-80c9b7f78e77f46b-0">
            Men regeringen har inte bestämt sig. Jag tycker faktiskt att
            vice statsministern som alla andra har rätt att göra sin bedömning
            och delta i debatten.
          </note>
          <note xml:id="i-fd640886cbd7754e-0">
            Jag har som ansvarig energiminister sagt, och jag kan upprepa
            detta, att vi skall ha respekt för den svårighet det kommer att
            vara att ställa om halva svenska elproduktionen. Om det visar
            sig orealistiskt eller inte har vi i dag inte underlag för att
            säga någonting vidare om. Det får vi se när kommissionen är färdig.
          </note>
          <note xml:id="i-3bbbc1698c0d757e-0">
            Jag vill tala om för Dan Ericsson att de överläggningar som skall
            ske med partierna så småningom i den här frågan inte kommer att
            ske utan kommissionens medverkan, utan med kommissionens medverkan.
            Det är ett klart besked på den punkten.
          </note>
          <note xml:id="i-503091d14da3ee1c-0">
            Anf. 183 DAN ERICSSON (kds)
          </note>
          <note xml:id="i-d1116c8ace8b8cc8-0">
            Herr talman! Det är bra så långt att regeringen inte har bestämt
            sig. Men det är ändå litet oroväckande att höra att Jörgen Andersson
            försvarar att vice statsministern kan gå ut och göra mycket tydliga
            ställningstaganden i en fråga som jag tror att energiministern
            mycket väl inser är en av de absoluta knäckfrågorna i
          </note>
          <note xml:id="i-0ec6bac170d38736-0">
            Energikommissionens arbete.
          </note>
          <note xml:id="i-7b6c2a0112ffaea7-0">
            Ministern måste ju förstå hur processen fungerar i ett utredningsarbete
            där vi försöker att finna lösningar och metoder för att nå målsättningar.
            Man kan också tala om att ge och ta i dessa sammanhang. Själva
            processen för att komma överens i utredningen störs rätt kraftfullt
            av den här typen av markeringar. När de också av olika intressenter
            i energipolitiken tolkas på ett visst sätt försvåras arbetet.
            Det gör att viljan att verkligen försöka anstränga sig från olika
            partiers sida kan komma att minska. Det är det som är faran med
            den här typen av uttalanden.
          </note>
          <note xml:id="i-7d189c53c64c59d7-0">
            Anf. 184 Statsrådet JÖRGEN
          </note>
          <note xml:id="i-037ca0866a0904b1-5">
            ANDERSSON (s)
          </note>
          <note xml:id="i-7fdf8f80d256b22c-0">
            Herr talman! Om det hade varit ett bestämt ställningstagande
            kunde jag ha förstått Dan Ericsson. Men vad vice statsministern
            sade, jag såg själv intervjun, var att hon gjorde den bedömningen.
            Jag menar att vice statsministern precis som alla andra har rätt
            att göra sin bedömning och delta i debatten.
          </note>
          <note xml:id="i-7c607042267aaca7-0">
            Jag som ansvarig energiminister, och som skall ta emot kommissionens
            rapport och vara delaktig i de överläggningar som skall ske -
            eventuellt på partiledarnivå, jag förmodar att det blir fallet
            - ger ett klart besked att kommissionen skall vara en viktig länk
            i de diskussionerna. De överläggningar som skall ske syftande
            till en energipolitik i Sverige skall ske med kommissionen och
            icke vid sidan av kommissionen.
          </note>
          <note xml:id="i-1c4f90cca209fad8-0">
            Anf. 185 DAN ERICSSON (kds)
          </note>
          <note xml:id="i-fefdf43dcdb9d074-0">
            Herr talman! Vi kommer inte längre i debatten.
          </note>
          <note xml:id="i-78036bf803ba0f2d-0">
            Det är kanske med en viss farhåga jag lämnar debatten här i dag.
            Man kan se fram emot nya markeringar från vice statsministern,
            exempelvis i en pågående process som är oerhört svår att hantera
            för att vi skall kunna komma överens. Det är det som bekymrar
            mig starkt.
          </note>
          <note xml:id="i-1bd6f1cac2bfe7c9-0">
            Om detta upprepas uppkommer frågan: Är det meningsfullt att fortsätta
            ett utredningsarbete om det försvåras avsevärt och om aktörer
            på det energipolitiska området uppfattar det som att regeringen
            redan har bestämt sig? Jag hoppas att den signalen i alla fall
            nu går fram till energiministern, att det är synnerligen olyckligt
            med den här typen av markeringar.
          </note>
          <note xml:id="i-6e0040cad34306c8-0">
            Anf. 186 Statsrådet JÖRGEN
          </note>
          <note xml:id="i-037ca0866a0904b1-6">
            ANDERSSON (s)
          </note>
          <note xml:id="i-6e61e2e502e7120a-0">
            Herr talman! Som ansvarig energiminister, som
          </note>
          <note xml:id="i-9250908095a06266-0">
            Dan Ericsson har ställt frågan till i dag, tycker jag att jag
            har varit mycket tydlig på den här punkten.
          </note>
          <note xml:id="i-bd06fecd1fcbb437-1">
            Överläggningen är härmed avslutad.
          </note>
          <note xml:id="i-d8ba3d7851f9ee91-0">
            30 § Svar på fråga 1994/95:525 om utländskt ägande av svensk
            kärnkraftsindustri
          </note>
          <note xml:id="i-d401559b9c68d653-0">
            Anf. 187 Statsrådet JÖRGEN
          </note>
          <note xml:id="i-037ca0866a0904b1-7">
            ANDERSSON (s)
          </note>
          <note xml:id="i-d218b0fe86501157-0">
            Herr talman! Eva Goës har frågat mig vilka åtgärder regeringen
            avser att vidta för att förhindra utländskt ägande i Sydkraft
            eller annan kärnkraftsindustri.
          </note>
          <note xml:id="i-57c4b81e52d7e400-0">
            Fram t.o.m. år 1992 krävdes enligt den s.k. förvärvslagstiftningen
            godkännande av regeringen vid överlåtelse av svenska företag till
            utländska intressen.
          </note>
          <note xml:id="i-4b53e813db3b1666-0">
            Förvärvslagstiftningen var dock inte förenlig med de regler som
            gäller inom EU eller inom OECD. Riksdagen beslutade därför år
            1992 (prop. 1991/92:71, bet.
          </note>
          <note xml:id="i-cc7bc63162fe6f2b-0">
            1991/92:NU15, rskr. 1991/92:96) att avskaffa förvärvslagstiftningen.
            Regeringen har därför inte längre några formella möjligheter att
            pröva utländska förvärv av svenska företag.
          </note>
          <note xml:id="i-b87f26b20db68f75-0">
            Det är riktigt att det utländska ägandet av svensk kraftindustri,
            och därmed också av den svenska kärnkraften, har ökat under de
            senaste åren. Drygt hälften av kärnkraften i Sverige kontrolleras
            dock av Vattenfall AB genom helägda dotterbolag eller bolag där
          </note>
          <note xml:id="i-be4403caa216045c-0">
            Vattenfall har ett stort majoritetsinflytande. Denna regering
            har deklarerat att Vattenfall kommer att förbli i statlig ägo.
          </note>
          <note xml:id="i-bb26d2f4af015649-0">
            För övrig kraftindustri har regeringen, som nyss nämndes, inga
            formella möjligheter att hindra utländska köp av aktier. Med tanke
            på kraftproduktionens och kärnkraftens betydelse som en del av
            infrastrukturen finns det starka skäl att noga följa utvecklingen
            på ägarsidan.
          </note>
          <note xml:id="i-f99906643c7fe98b-0">
            Då Eva Goës, som framställt frågan, anmält att hon var förhindrad
            att närvara vid sammanträdet, medgav tredje vice talmannen att
            Ragnhild Pohanka fick delta i överläggningen.
          </note>
          <note xml:id="i-2641722eee02d438-0">
            Anf. 188 RAGNHILD POHANKA (mp)
          </note>
          <note xml:id="i-ff5fa86e454d6198-0">
            Herr talman! Jag får tacka för svaret. Få teman har diskuterats
            så motsägelsefullt som atomkraften. En orsak är den olösta frågan
            om kärnavfallet. I en gammal artikel i Der Spiegel anser man att
            den frågan är löst i Tyskland. Det handlar om upparbetning, kretslopp
            av lågaktivt avfall och säker underjordisk lagring av detta. Lång
            erfarenhet, pilotprojekt och teoretiska beräkningar har bevisat
            hållfastheten i detta sätt att lagra. Det står också i artikeln
            att det finns ett sådant lagringsförfarande i Sverige.
          </note>
          <note xml:id="i-c256316651297d66-0">
            Sydkraft är delägare i Forsmark, och Preussen
          </note>
          <note xml:id="i-1366678405825686-0">
            Electra och även Electricité de France är delägare i
          </note>
          <note xml:id="i-4153e668b16bf446-0">
            Sydkraft.
          </note>
          <note xml:id="i-29a419becfc93589-0">
            Sydkraft har även ett lager i Forsmark. Då kan man tänka sig
            att de lagrar där uppe.
          </note>
          <note xml:id="i-94ed9180c426af4b-0">
            Det finns också ett hemligt brev - letter of intent -
          </note>
          <note xml:id="i-ac2a4bc110d19154-0">
            mellan Sydkraft och PreussenElectra som innebär att
          </note>
          <note xml:id="i-e90b54ea1007033c-0">
            PreussenElectra skall få tillgång till End-lager, dvs.
          </note>
          <note xml:id="i-9c2eab963dc8a67f-0">
            slutförvaring. Var finns det brevet, och vad innebär överenskommelsen?
          </note>
          <note xml:id="i-9b49d61bbe30c0bd-0">
            Var går gränsen för vad som svenskt, tyskt eller franskt kärnavfall
            när tyska och franska företag är delägare i svenska kärnkraftsföretag
            och lager?
          </note>
          <note xml:id="i-add3cd4ecd90eed9-0">
            Vi i Miljöpartiet vill skilja kärnkraften från de andra el- och
            energiproducenterna. Kärnkraften skall vara i samhällets ägo,
            precis som det stod på folkomröstningssedeln. Den bör förstatligas
            och kontrolleras av riksdag och regering.
          </note>
          <note xml:id="i-c9df9017ce94e26b-0">
            Det stod så här på linje 2:s valsedel: Kärnkraftverk och andra
            framtida anläggningar för produktion av elkraft skall ägas av
            stat och kommun.
          </note>
          <note xml:id="i-b10af060e1d4ccd1-0">
            Utländskt ägande försvårar en avveckling. Därför bör riksdagen
            besluta att ägandet av kärnkraftverken inte ytterligare får föras
            ut ur landet. Däremot bör man se över om man kan köpa tillbaks
            det.
          </note>
          <note xml:id="i-1ae5d9d5ed6d2741-0">
            Anf. 189 Statsrådet JÖRGEN
          </note>
          <note xml:id="i-037ca0866a0904b1-8">
            ANDERSSON (s)
          </note>
          <note xml:id="i-a32fb293a51a9b10-0">
            Herr talman! Frågeställaren har frågat vilka åtgärder regeringen
            kan vidta för att förhindra en ökning av utländskt ägande i företagen.
            Där har jag svarat att vi inte har några formella möjligheter
            på grund av det jag har redovisat i svaret.
          </note>
          <note xml:id="i-7ccd1f85bad433a2-0">
            Jag är bekymrad över ökningen av det utländska ägandet i Sydkraft.
            Det är klart att regeringen har möjligheter att föra diskussioner
            med dem som trots allt fortfarande har majoriteten i Sydkraft,
            nämligen fem sydsvenska kommuner. Den möjligheten tänker vi naturligtvis
            inte avhända oss.
          </note>
          <note xml:id="i-df43d774b1ba9c3b-0">
            Jag har också offentligt uttalat mig kritiskt mot min egen hemkommun
            som veckan innan majoritetsskiftet sålde av kommunen ägda aktier
            just till det franska företaget. Det gjorde man veckan innan majoritetsskiftet.
          </note>
          <note xml:id="i-b42caadb2364e7c9-0">
            Anf. 190 RAGNHILD POHANKA (mp)
          </note>
          <note xml:id="i-053970bda2b89072-0">
            Herr talman! Jag får verkligen beklaga det. Men det finns också
            andra kommuner än sydkommunerna som nu försöker sälja ut aktier.
            Man har t.ex. talat om det i Skellefteå kommun.
          </note>
          <note xml:id="i-d1d494892fe7cc1d-0">
            Kommer en mindre mängd utbränt kärnbränsle att produceras om
            aktierna ägs av nya namn? Så blir det knappast eftersom det troligen
            inte finns några köpare som tänker lägga ner verksamheten. Det
            är snarare så att alla potentiella köpare kommer att vilja driva
            verken så länge som möjligt av ekonomiska skäl, kanske långt efter
            år 2010.
          </note>
          <note xml:id="i-d4e114f0ec3c0b39-0">
            Den enda möjligheten att skynda på avvecklingen genom försäljning
            skulle vara om staten i enlighet med den segrande linjen i folkomröstningen
            köper tillbaka en del aktier med avsikt att avveckla kärnkraften.
            Det finns ju även möjlighet att köpa tillbaka en del aktier så
            att inte majoriteten hamnar fel.
          </note>
          <note xml:id="i-18a0289201c6ecbd-0">
            Anf. 191 Statsrådet JÖRGEN
          </note>
          <note xml:id="i-037ca0866a0904b1-9">
            ANDERSSON (s)
          </note>
          <note xml:id="i-0ae4f1a2d434265b-0">
            Herr talman! Den möjligheten finns.
          </note>
          <note xml:id="i-5d6fdcf56785c69c-0">
            Sedan vill jag rätta till en missuppfattning. Skellefteå äger
            ingenting i Sydkraft. Där finns det inga som helst bindningar.
          </note>
          <note xml:id="i-932b6a8ae1c49f5e-0">
            Jag tycker att det finns anledning att följa den här frågan mycket
            noga, precis som jag har sagt i svaret.
          </note>
          <note xml:id="i-3196b68ca799f09f-0">
            Vi kan inte acceptera ett hur stort utländskt ägande som helst
            i Sydkraft mot bakgrund av det som stod på linje 2:s lapp i folkomröstningen.
            Den fick ju flest röster i det här landet.
          </note>
          <note xml:id="i-c0ef1fbf5bd0ef0d-0">
            Anf. 192 RAGNHILD POHANKA (mp)
          </note>
          <note xml:id="i-bc2ea504bdd0c887-0">
            Herr talman! Skellefteå kommun äger inte aktier i
          </note>
          <note xml:id="i-541a58982e23e7bf-0">
            Sydkraft utan i Forsmark. Det är dessa aktier som de har talat
            om att sälja ut. Det är bekymmersamt eftersom det utländska ägandet
            ökar då. Miljöpartiet har alltså den åsikten att vi bör behålla
            detta i statlig ägo och även skilja det från annan elproduktion.
            Avvecklingen är i fara, och det ser vi som det största hotet.
          </note>
          <note xml:id="i-1f47e754045a80b9-26">
            Överläggningen var härmed avslutad.
          </note>
          <note xml:id="i-ed2946c059a6a1e4-0">
            31 § Svar på fråga 1994/95:526 om EU:s energipolitik
          </note>
          <note xml:id="i-a228aeddbab7c822-0">
            Anf. 193 Statsrådet JÖRGEN
          </note>
          <note xml:id="i-037ca0866a0904b1-10">
            ANDERSSON (s)
          </note>
          <note xml:id="i-be1e182e4c5a8598-0">
            Herr talman! Dan Ericsson har frågat mig om jag är beredd att
            arbeta för ett nytt energifördrag inom
          </note>
          <note xml:id="i-46ec71eabf521966-0">
            EU för en energipolitik inom uthållighetens ramar.
          </note>
          <note xml:id="i-94a2a72ec3b8df61-0">
            Ett utökat samarbete på energiområdet inom EU
          </note>
          <note xml:id="i-fd98777692a7f30b-0">
            är något som länge har diskuterats inom gemenskapen. De energikällor
            som i dag är direkt berörda av avtal inom gemenskapen är kol i
            kol- och stålfördraget respektive kärnkraft i Euroatomfördraget.
          </note>
          <note xml:id="i-d5baa8ed0814157f-0">
            För energiområdet i övrigt finns inga speciella avtal eller artiklar
            i Romfördraget. Däremot berörs energiområdet av Romfördragets
            generella artiklar om konkurrens, tillskapande av den inre marknaden,
            statsstöd, forskning och även - efter Maastrichtavtalet
          </note>
          <note xml:id="i-ca872f073d36ec74-0">
            - av artiklar om miljö och transeuropeiska nätverk.
          </note>
          <note xml:id="i-a88f5f53aa35fa23-0">
            Med stöd av Romfördraget finns också ett omfattande energisamarbete
            inom EU.
          </note>
          <note xml:id="i-0aa1c590282a8b1d-0">
            Enligt min mening finns det förhållanden och problem inom energiområdet
            som gör det angeläget med samarbete på unionsnivå. Inte minst
            gäller detta miljöproblem som är relaterade till energisystemet.
          </note>
          <note xml:id="i-fea5d05aee4dd759-0">
            En öppen fråga är emellertid i vilken form ett sådant samarbete
            bör ske.
          </note>
          <note xml:id="i-de1509301169f66f-0">
            Frågan om att utvidga Romfördraget till att omfatta ett särskilt
            kapitel om energipolitik kommer upp på
          </note>
          <note xml:id="i-725f74d14e890aa7-0">
            1996 års konferens. Det pågår nu också en diskussion inom EU,
            initierad av en s.k. Grönbok från kommissionen i januari, om behovet
            av och formerna för ett utökat energisamarbete.
          </note>
          <note xml:id="i-53d73e9f76a66c6b-0">
            Jag tycker att det är angeläget att en så viktig fråga som en
            gemensam energipolitik får en allsidig belysning utifrån en bred
            diskussion med berörda intressenter och allmänhet. Inte minst
            viktig är frågan om i vilken utsträckning som det önskvärda samarbetet
            på energiområdet kräver några tillägg till texten i Romfördraget.
            I denna fråga har jag ännu ingen bestämd uppfattning. Mot bakgrund
            av det underlag som hittills presenterats syns Romfördraget i
            dess nuvarande utformning ge goda möjligheter för ett långtgående
            och önskvärt energisamarbete inom EU.
          </note>
          <note xml:id="i-171750362abbdfaf-0">
            Under hösten kommer dock ytterligare analyser och underlag att
            tas fram. Detta tillsammans med den diskussion vi kommer att ha
            i Sverige, inte minst mot bakgrund av Energikommissionens överväganden,
            är viktiga utgångspunkter för Sveriges ställningstagande på regeringskonferensen
            nästa år.
          </note>
          <note xml:id="i-f688cc0fec6026f7-0">
            Anf. 194 DAN ERICSSON (kds)
          </note>
          <note xml:id="i-d7f971fe2e22eef8-0">
            Herr talman! Jag tackar också för detta svar. Det är bra att
            ministern säger att Romfördraget är en god utgångspunkt när man
            skall diskutera en gemensam energipolitik inom EU.
          </note>
          <note xml:id="i-edb296c8d2d80906-0">
            Men på den centrala punkten har jag inte fått något svar. På
            min fråga om han är beredd att arbeta för ett energifördrag inom
            EU för en energipolitik inom uthållighetens ramar svarar ministern
            att han inte har någon bestämd uppfattning. Det är litet förvånande,
            inte minst mot bakgrund av att regeringen redan i mars i en skrivelse
            till riksdagen presenterade det svenska miljöarbetet i EU. Där
            står det att EU-
          </note>
          <note xml:id="i-7eed82805a8660ec-0">
            kommissionen nu förbereder EU:s nya energipolitiska riktlinjer
            genom att initiera en bred debatt i medlemsländerna kring de energipolitiska
            målen och prioriteringen av dessa. Sverige bör ha goda förutsättningar
            att spela en aktiv roll i den energipolitiska diskussionen inför
            regeringskonferensen och att bidra till att miljöaspekterna får
            en stor tyngd i den framtida politiken.
          </note>
          <note xml:id="i-ba7abbf794db9af5-0">
            Mot bakgrund av det borde väl regeringen också ha en uppfattning
            om vilka energifrågor vi skall driva.
          </note>
          <note xml:id="i-27b302c54050d789-0">
            Vi i kds har en ganska bestämd uppfattning om detta.
          </note>
          <note xml:id="i-cc5f57f059acf29d-0">
            Det kan jag kanske återkomma till om jag får ytterligare repliktid.
          </note>
          <note xml:id="i-923a10d5fbc81399-0">
            Man kan ju också hänvisa till de nordiska socialdemokraternas
            miljöprogram från valrörelsen. Det har jag gjort i tidigare debatter.
            Där talar man mycket tydligt om att västvärldens ekonomiska resurser
            i huvudsak skall användas för att hjälpa Öst- och Centraleuropa
            att forma en ny energipolitik baserad på miljövänliga och förnybara
            energikällor. Det är en energipolitik som även övriga Europa måste
            anamma.
          </note>
          <note xml:id="i-98671164dd4e7579-0">
            Det finns redan en grund. Jag förstår inte riktigt energiministerns
            tvekan och att han inte kan ge ett besked här i kammaren.
          </note>
          <note xml:id="i-04a316cce701f971-0">
            Anf. 195 Statsrådet JÖRGEN
          </note>
          <note xml:id="i-037ca0866a0904b1-11">
            ANDERSSON (s)
          </note>
          <note xml:id="i-18c5bc8d6757b3b7-0">
            Herr talman! Jag har redovisat den svenska inställningen till
            de frågor som för närvarande diskuteras i EU. Jag har redovisat
            den i näringsutskottet och
          </note>
          <note xml:id="i-00f6084b537b4997-0">
            EU-nämnden.
          </note>
          <note xml:id="i-826a126162f6af1f-0">
            Vi har stött ett danskt förslag om att bygga in den klimatkonvention
            som vi tog ställning till i Rio i
          </note>
          <note xml:id="i-aec3b55b5c83fd10-0">
            Grönboken. Där hade vi framgång genom att Danmark och Sverige
            agerade gemensamt. Det blev så småningom också beslutat i ministerrådet
            att kommissionen skall bygga in det.
          </note>
          <note xml:id="i-806c2a1c7836bcca-0">
            Det jag har tagit upp men som jag inte har tagit ställning till
            ännu är om energipolitiken skall bli en gemensam EU-politik, något
            som man ansåg redan i
          </note>
          <note xml:id="i-6f0ee88e4031450d-0">
            Maastrichtfördraget och som en del vill bygga in i regeringskonferensen
            1996, eller om energipolitiken fortfarande skall vara en mellanstatlig
            fråga. Med det underlag jag har i dag lutar jag åt att det fortfarande
            skall vara en mellanstatlig fråga. Det är därför jag säger att
            jag inte på den punkten är beredd att ta ställning.
          </note>
          <note xml:id="i-c20dfd993abf6436-0">
            Anf. 196 DAN ERICSSON (kds)
          </note>
          <note xml:id="i-03b8bcf43ea11d34-0">
            Herr talman! Jag frågar mig då vad regeringen menar när man i
            sin skrivelse till riksdagen talar om att Sverige har goda förutsättningar
            att spela en aktiv roll i den energipolitiska diskussionen, om
            vi sedan inte har någon uppfattning i frågan. Det är svårt att
            vara aktiv och spela en roll om man inte har en uppfattning och
            driver en bestämd linje.
          </note>
          <note xml:id="i-80875a55a9180dfd-0">
            Vi kristdemokrater menar att centrala mål i EU:s energipolitik,
            om vi får en sådan - och jag menar att vi måste försöka finna
            gemensamma drag i denna fråga - skall vara att främja energieffektivisering
            och utveckla förnybara energislag, att skydda naturresurser och
            att målmedvetet minska dagens beroende av icke förnybara energislag.
            Jag tror också att detta ligger i linje med vad de nordiska socialdemokraterna
            tycker. Jag undrar då varför man inte tar steget fullt ut och
            nu driver de här frågorna.
          </note>
          <note xml:id="i-db6ea6151e0b101a-0">
            Anf. 197 Statsrådet JÖRGEN
          </note>
          <note xml:id="i-037ca0866a0904b1-12">
            ANDERSSON (s)
          </note>
          <note xml:id="i-a4b930b55c7b72f8-0">
            Herr talman! Vi måste ta ställning först. Vill vi att energipolitiken
            skall vara en gemensam EU-fråga, eller vill vi att energipolitiken
            skall vara en mellanstatlig fråga? Det är ett mycket viktigt ställningstagande,
            och där anser jag att vi i dag inte har ett tillräckligt underlag
            för att ta slutlig ställning. Det innebär inte att Sverige inte
            har intagit en position i fråga om de punkter som är uppe på EU:s
            ministerråds dagordning - jag skall för övrigt delta där den här
            veckan. Vi har en klar position vad gäller elmarknadsfrågorna,
            vad gäller Grönboken, som vi har redogjort för, och vi har naturligtvis
            en uppfattning om de transeuropeiska frågor som finns.
          </note>
          <note xml:id="i-e093fede4ae730a5-0">
            Men såvitt jag förstår är detta inte avsikten med
          </note>
          <note xml:id="i-5aae76b5c5c7c78b-0">
            Dan Ericssons fråga om energipolitiken i stort. Vad gäller energipolitiken
            i stort menar jag alltså att vi först måste ta ställning till
            om det skall vara en EU-
          </note>
          <note xml:id="i-69e19d1a3ee3ee47-0">
            fråga eller om det skall vara en mellanstatlig fråga.
          </note>
          <note xml:id="i-1f47e754045a80b9-27">
            Överläggningen var härmed avslutad.
          </note>
          <note xml:id="i-998893426125c474-0">
            32 § Svar på fråga 1994/95:528 om medel till kärnkraftsinformation
          </note>
          <note xml:id="i-7fb4f9cdf0174a6f-0">
            Anf. 198 Statsrådet JÖRGEN
          </note>
          <note xml:id="i-037ca0866a0904b1-13">
            ANDERSSON (s)
          </note>
          <note xml:id="i-62530ede15a82d14-0">
            Herr talman! Eva Goës har frågat mig om jag kommer att tillse
            att medel för kärnkraftsinformation tilldelas avvecklingssidan
            i god tid före höstens kampanj från kärnkraftsanhängarna.
          </note>
          <note xml:id="i-f7ee496dad475c19-0">
            Inledningsvis vill jag betona att det statliga Vattenfall inte
            kommer att genomföra någon kampanj för eller emot kärnkraften.
            Det vore, som näringsministern framhöll i sitt svar på en interpellation
            av Birger
          </note>
          <note xml:id="i-dfff1d6ccda27a01-0">
            Schlaug (1994/95:114) oförenligt med relationen till ägaren om
            ett av staten ägt bolag gjorde egna ställningstaganden i politiska
            frågor.
          </note>
          <note xml:id="i-fc17cc61f94fae0e-0">
            Så över till det som Eva Goës kallar informationssuget. Jag är
            medveten om att olika grupperingar på allehanda sätt försöker
            påverka opinionen. Det är ingenting nytt, och det gäller i så
            gott som alla frågor som vi skall ta ställning till här i riksdagen.
          </note>
          <note xml:id="i-281ee1e5d5cfa716-0">
            Vad gäller energifrågan arbetar nu den parlamentariskt sammansatta
            Energikommissionen för att skapa förutsättningar för en bred partipolitisk
            uppgörelse om den framtida energipolitiken. Kommissionen tar fram
            ett omfattande underlag om energifrågorna, bl.a.
          </note>
          <note xml:id="i-da844508e5d87d52-0">
            frågan om kärnkraftens avveckling. Energikommissionen skall avsluta
            sitt arbete den 1 december 1995.
          </note>
          <note xml:id="i-f81b85223b009f4d-0">
            Vi kommer då alla att få tillgång till mycket omfattande underlag
            och analys av de grundläggande energipolitiska frågorna. Jag räknar
            med att detta material skapar förutsättningar för en saklig, allsidig
            och bred energipolitisk debatt. Jag ser därför för närvarande
            inget behov av några särskilda statliga medel för kärnkraftsinformation
            inför de kommande energipolitiska besluten.
          </note>
          <note xml:id="i-86c308c172270dd6-0">
            Då Eva Goës, som framställt frågan, anmält att hon var förhindrad
            att närvara vid sammanträdet, medgav tredje vice talmannen att
            Birger Schlaug fick delta i överläggningen.
          </note>
          <note xml:id="i-8a9aa2bd598d23f7-0">
            Anf. 199 BIRGER SCHLAUG (mp)
          </note>
          <note xml:id="i-b5127ea5996b97f2-0">
            Herr talman! Jag skall börja med att vara vänlig och säga att
            det är trevligt att möta energi- och bostadsministern så här efter
            vår allergisaneringsuppgörelse, som ju ger både jobb och en bättre
            miljö. Den är förmodligen den bästa biten i själva RAS-
          </note>
          <note xml:id="i-0cc4f029cfdeb325-0">
            uppgörelsen, och den står ju vi för, kan man säga.
          </note>
          <note xml:id="i-828975b1f5638af5-0">
            Detta är positivt och bra.
          </note>
          <note xml:id="i-de09354e43982cf6-0">
            I övrigt vill jag bara säga: Kära hjärtanes, det var förskräckligt!
            Vattenfall genomför ingen kampanj, säger energiministern. Men
            man har ju redan börjat.
          </note>
          <note xml:id="i-2876397393299607-0">
            Man har redan börjat i stor skala, med helsidesannons efter helsidesannons
            i Göteborgspressen. Vattenfalls interna upplägg är att vi "alla
            skall bli ambassadörer för kärnkraften". Det är helsidesannonser
            och chartrade tåg, tre stycken, med gratis supé och gratis middag
            på Ringhals för allmänheten. Vad är detta om inte en kampanj?
          </note>
          <note xml:id="i-d97b6ac65968d898-0">
            Det Eva Goës egentligen undrar i sin fråga är om det, om nu statliga
            medel används på det här sättet -
          </note>
          <note xml:id="i-5f4c5c2bf2c55bee-0">
            för vi är ju överens om att Vattenfall är ett statligt företag
            - inte finns skäl för staten att skjuta till minst lika mycket
            pengar som Vattenfall redan har använt i ren kärnkraftspropaganda
            till de utomparlamentariska nej-rörelserna när det gäller kärnkraft,
            t.ex. Folkkampanjen mot kärnkraft.
          </note>
          <note xml:id="i-3cb4d9cf3bfa7299-0">
            Såvitt jag förstår är Vattenfall inblandad i den kampanj som
            kommer i höst, om inte regeringen kan stoppa detta. Bakom den
            står också SAF och en del fackföreningar. Det är en gigantisk
            kampanj, och den syftar till att Ringhals 2 inte skall avvecklas
            när driftstillståndet går ut den sista december i år.
          </note>
          <note xml:id="i-facd8efd5579daa7-0">
            Jag tror att det är viktigt att den utomparlamentariska rörelsen
            har möjlighet att följa folkomröstningsresultatet och se till
            att det verkligen genomförs, och det är viktigt att pengar då
            ställs till förfogande för exempelvis Folkkampanjen mot kärnkraft,
            som är en sakligt sett mycket duglig organisation som jobbar seriöst.
            Detta skulle vara en liten liten rättning från regeringen i förhållande
            till de övertramp som Vattenfall, det statliga företaget, redan
            har gjort.
          </note>
          <note xml:id="i-26c34c42d01423d2-0">
            Anf. 200 Statsrådet JÖRGEN
          </note>
          <note xml:id="i-037ca0866a0904b1-14">
            ANDERSSON (s)
          </note>
          <note xml:id="i-21892b6f2f0561cc-0">
            Herr talman! Jag ber att få tacka för den komplimang som kom
            inledningsvis. Sedan tog Birger
          </note>
          <note xml:id="i-c5c4952c3634481a-0">
            Schlaug på sig hela äran för allergisaneringsbeslutet, men utan
            våra riksdagsledamöter hade beslutet inte genomförts i den här
            kammaren.
          </note>
          <note xml:id="i-6475f50d3b91f0ac-0">
            Jag vidhåller att Vattenfall icke deltar i någon politisk kampanj.
            Vattenfall har lika stor rättighet som alla andra att visa upp
            sina anläggningar och sin verksamhet. Jag ser inga principiella
            skäl att vara negativ till det.
          </note>
          <note xml:id="i-efdda6ac26756926-0">
            Det är regeringen som avgör frågan om Ringhals
          </note>
          <note xml:id="i-bda69a7996040ed9-0">
            2, och den är nu under beredning. Den frågan avgörs inte av Vattenfall,
            utan den avgörs av regeringen.
          </note>
          <note xml:id="i-f38970a17f2439d5-0">
            Vattenfall får naturligtvis i det sammanhanget föra fram sina
            synpunkter lika väl som SKI för fram sina, men regeringen gör
            det slutliga ställningstagandet.
          </note>
          <note xml:id="i-da550a70b629041b-0">
            Jag är inte främmande för att det material som kommer fram genom
            Energikommissionens arbete -
          </note>
          <note xml:id="i-9099dcbf50d1a7e6-0">
            och jag tror att det kommer att bli ett av de bästa energipolitiska
            material som vi har blivit begåvade med i det här landet - så
            småningom kan kanaliseras exempelvis via studieförbunden för att
            vi skall få i gång en bred diskussion om den framtida energipolitiken.
          </note>
          <note xml:id="i-1415386fac85ac5f-0">
            Anf. 201 BIRGER SCHLAUG (mp)
          </note>
          <note xml:id="i-5322022bf66ca214-0">
            Herr talman! Problemet är ändå att Vattenfall har agerat med
            hjälp av statliga medel. Det handlar inte bara om att man har
            gjort propaganda för sin egen verksamhet, utan man har agerat
            för att rädda kärnkraften. I det upplägg som bl.a. finns i den
            promemoria som har kommit från ett konsultföretag och det upplägg
            som Vattenfall har inför den här vårkampanjen - och det är ett
            storstilat upplägg - står det uttryckligen att det gäller att
            rädda Vattenfalls pengar:
          </note>
          <note xml:id="i-23df86f5d8b8136e-0">
            Vi måste se till att kärnkraften räddas, vi skall alla bli ambassadörer
            för kärnkraften.
          </note>
          <note xml:id="i-01e44f7b45837693-0">
            Om man nu, inklusive den höstkampanj som har planerats, har satsat
            låt oss säga totalt sett 50 miljoner på den här kampanjen, då
            borde väl den utomparlamentariska nej-sidan kunna få åtminstone
            hälften av den summa som det statliga företaget Vattenfall har
            använt för att göra propaganda just för kärnkraften?
          </note>
          <note xml:id="i-e6da90207faf71c8-0">
            Det gäller inte bara de egna jobben, utan man gör faktiskt propaganda
            för kärnkraften i sig.
          </note>
          <note xml:id="i-57ad864add68761c-0">
            Anf. 202 Statsrådet JÖRGEN
          </note>
          <note xml:id="i-037ca0866a0904b1-15">
            ANDERSSON (s)
          </note>
          <note xml:id="i-ef3cf0bda3f30630-0">
            Herr talman! Jag har inget ytterligare att tillägga utöver det
            svar jag har gett.
          </note>
          <note xml:id="i-98029a2c5f2aa6bc-0">
            Anf. 203 BIRGER SCHLAUG (mp)
          </note>
          <note xml:id="i-4fc594b55bca494d-0">
            Herr talman! Inte heller jag har så mycket att tilllägga, mer
            än att demokrati inte får heta pengar. Jörgen Andersson sade att
            det är regeringen som avgör den här frågan. Jag litar på Jörgen
            Andersson, och jag litar på Ingvar Carlsson. I övrigt är jag osäker
            på var regeringen står när det gäller kärnkraften. Jag tror att
            ni vill börja avveckla, men regeringen är också i allra högsta
            grad beroende av opinionsstämningar. Satsas det låt oss säga 50-100
            miljoner på att få opinionen att ta ställning för kärnkraften,
            då är kanske regeringen tyvärr lyhörd för detta, trots att Jörgen
            Andersson och Ingvar Carlsson kanske egentligen vill börja avveckla
            kärnkraften.
          </note>
          <note xml:id="i-33f5cd6018c29a3c-0">
            Anf. 204 Statsrådet JÖRGEN
          </note>
          <note xml:id="i-037ca0866a0904b1-16">
            ANDERSSON (s)
          </note>
          <note xml:id="i-c4fd8e865707ee7c-0">
            Herr talman! Regeringen tar ställning på sakliga grunder och
            icke utifrån lobbyverksamhet, och det är min bedömning att detsamma
            gäller den här riksdagen.
          </note>
          <note xml:id="i-0ae5d2686feb418f-0">
            Anf. 205 BIRGER SCHLAUG (mp)
          </note>
          <note xml:id="i-84451f6d124e83b0-0">
            Herr talman! Jag tolkar det som ett klart löfte om att Ringhals
            2 inte får något nytt driftstillstånd fr.o.m.
          </note>
          <note xml:id="i-4f56a16b356e4295-0">
            den sista december.
          </note>
          <note xml:id="i-e88221eced9cce14-0">
            Anf. 206 Statsrådet JÖRGEN
          </note>
          <note xml:id="i-037ca0866a0904b1-17">
            ANDERSSON (s)
          </note>
          <note xml:id="i-4c24fe63f02fc620-0">
            Herr talman! Det har jag inte sagt.
          </note>
          <note xml:id="i-1f47e754045a80b9-28">
            Överläggningen var härmed avslutad.
          </note>
          <note xml:id="i-e88221eced9cce14-1">
            Anf. 206 Statsrådet JÖRGEN
          </note>
          <note xml:id="i-037ca0866a0904b1-18">
            ANDERSSON (s)
          </note>
          <note xml:id="i-4c24fe63f02fc620-1">
            Herr talman! Det har jag inte sagt.
          </note>
          <note xml:id="i-1f47e754045a80b9-29">
            Överläggningen var härmed avslutad.
          </note>
          <note xml:id="i-bb8fa8a8ea73f35c-0">
            33 § Svar på fråga 1994/95:509 om tidsbegränsade uppehållstillstånd
          </note>
          <note xml:id="i-b3fd37f8a7c91f64-0">
            Anf. 207 Statsrådet LEIF BLOMBERG (s)
          </note>
          <note xml:id="i-cc8ce8a3ddd8fbdf-0">
            Herr talman! Ragnhild Pohanka har, med utgångspunkt i regeringens
            beslut den 5 maj att bevilja asylsökande kroatiska medborgare
            tidsbegränsade uppehållstillstånd, frågat mig på vilken grund
            regeringen bedömer krisen i Kroatien som kortvarig.
          </note>
          <note xml:id="i-cb28d326f7226f9f-0">
            Jag vill börja med att något kommentera de nämnda besluten. I
            besluten den 5 maj tillämpade regeringen en relativt ny bestämmelse
            i utlänningslagen som stadgar att en utlänning som bedöms ha ett
            tillfälligt behov av skydd får beviljas tidsbegränsat uppehållstillstånd.
            Av förarbetena framgår att lagstiftaren avsett att bestämmelsen
            skall användas främst då skyddssökande flyr undan konflikter och
            kriser som kan bedömas ha en kortare varaktighet. Av förarbetena
            framgår vidare att lagstiftaren funnit att ett första tidsbegränsat
            uppehållstillstånd bör beviljas för upp till cirka sex månader
            med möjlighet till förlängning med ytterligare sex månader. Totalt
            rör det sig alltså om ett år som lagstiftaren funnit vara ett
            slags övre gräns för tidsbegränsade uppehållstillstånd.
          </note>
          <note xml:id="i-ab7606215c547d61-0">
            Regeringen bedömer inte konflikten i Kroatien som kortvarig.
            Däremot gör regeringen bedömningen att det finns förutsättningar
            för att den krissituation som rådde vid beslutstillfället den
            5 maj kan komma att bli av en mer övergående karaktär. För att
            få en rimlig tid att bedöma hur situationen utvecklar sig och
            för att ge de asylsökande ett rimligt andrum beslutade regeringen
            att bevilja ett tidsbegränsat uppehållstillstånd. Det är när man
            sätter Ragnhild Pohankas fråga om kortvarighet i förhållande till
            den relevanta lagstiftningen som man kan få ett mått på vad som
            i just detta fall skall förstås med kortvarighet. Jag vill alltså
            svara att regeringen gjort bedömningen att den aktuella krisen
            i Kroatien - som utgör grunden för skyddsbehov - kan visa sig
            bli övergående även om den underliggande konflikten kan komma
            att kvarstå under en längre period.
          </note>
          <note xml:id="i-80578bca67800a6b-0">
            Anf. 208 RAGNHILD POHANKA (mp)
          </note>
          <note xml:id="i-b53200f8a812cbfa-0">
            Herr talman! Jag tackar för svaret.
          </note>
          <note xml:id="i-2ee20b2e3f6f60d8-0">
            Som Leif Blomberg väl känner till arbetade Miljöpartiet och även
            jag personligen mycket för att vi beträffande de bosnier som hade
            kroatiska resedokument skulle ta det ansvar som var välbefogat
            när det gällde att få stanna här. Jag är naturligtvis nöjd med
            att de fick det.
          </note>
          <note xml:id="i-24e0c2c8b548d39d-0">
            Jag ville bara belysa frågan om kortvarighet. Jag känner till
            att det enligt den nya utlänningslagen går att göra på det här
            viset. Jag tycker också att det är befogat. Men kriserna nere
            på Balkan och i f.d. Jugoslavien har inte blivit mindre. I stället
            ökar de. Problemen blir allt större. Att Kroatien och Serbien
            är dödsfiender vet vi sedan gammalt.
          </note>
          <note xml:id="i-c97280761acd08b1-0">
            Jag ville inte veta hur det anses se ut om ett år, utan jag ville
            bara få bekräftat hur den här krisen bedöms - om den bedöms som
            kortvarig eller om en möjlighet är att pröva den här lagen. I
            så fall anser jag väl att också det är befogat.
          </note>
          <note xml:id="i-6920bcd0db68edc7-0">
            Jag tackar än en gång för svaret, som jag alltså är nöjd med.
          </note>
          <note xml:id="i-1f47e754045a80b9-30">
            Överläggningen var härmed avslutad.
          </note>
          <note xml:id="i-e5dc00e4549fc131-0">
            34 § Svar på fråga 1994/95:518 om invandrarfamiljers representation
            i samhället
          </note>
          <note xml:id="i-6fb903c1c88fc976-0">
            Anf. 209 Statsrådet LEIF BLOMBERG (s)
          </note>
          <note xml:id="i-1635d6cb78abaea8-0">
            Herr talman! Juan Fonseca har frågat mig vilka åtgärder jag avser
            vidta med anledning av studien "Vit makt?".
          </note>
          <note xml:id="i-bea71f9e14bbc6dc-0">
            I forskning och journalistik finns invandrares representation
            i brottsregister och socialbidragsstatistik väl redovisad. Motsvarande
            uppgifter om invandrares representation i maktpositioner har emellertid
            saknats.
          </note>
          <note xml:id="i-9e8cbe53c627ca94-0">
            Inom ramen för Civildepartementets kampanj
          </note>
          <note xml:id="i-9095e5d17c98cfed-0">
            "Ungdom mot rasism" har nu också gjorts en studie om invandrares
            representation i de politiska organen, inom offentlig sektor,
            i organisationslivets och näringslivets ledningar och i de opinionsbildande
            massmedierna. Studien har initierats av den särskilda kommitté,
            med representanter från bl.a. olika ungdomsorganisationer, som
            driver kampanjen tillsammans med andra nationella kommittéer inom
            Europarådet. Syftet med studien är att presentera underlag för
            en debatt om hur situationen ser ut och vad som kan göras för
            att förändra den. Avsikten har däremot inte varit att analysera
            materialet på något sätt.
          </note>
          <note xml:id="i-c79c9802e0718fa5-0">
            Jag har med stort intresse tagit del av studiens mycket entydiga
            resultat. I likhet med många andra har jag fått bekräftat att
            invandrares representation inom samtliga undersökta områden är
            precis så svag som befarats. Även om det kan finnas synpunkter
            på hur studien lagts upp osv. går det inte att bortse från att
            invandrare är kraftigt underrepresenterade inom de sektorer som
            kartlagts. Detta förhållande är självklart otillfredsställande,
            vilket ställer krav på åtgärder.
          </note>
          <note xml:id="i-f3eda8f2f0f968aa-0">
            För att kunna agera måste studien kompletteras med en analys
            av bakomliggande orsaker till rådande förhållanden. Invandrare
            är inte en homogen grupp, och förhållningssättet till det svenska
            samhället varierar. En rad andra frågor aktualiseras också. Hur
            länge har den enskilde individen levt i Sverige? Vilken utbildningsbakgrund
            har vederbörande? Finns det ett politiskt engagemang osv.? De
            åtgärder som bör vidtas beror på vilka svaren är på dessa och
            på andra frågor.
          </note>
          <note xml:id="i-f844d2205f4ee1ad-0">
            Statens invandrarverk kommer att få i uppdrag att göra en egen
            undersökning och analys med utgångspunkt i bl.a. studien "Vit
            makt?". I övrigt vill jag som ett exempel också nämna Rikspolisstyrelsens
            strävan att få in fler invandrare som poliser.
          </note>
          <note xml:id="i-93dbdb9670e1fb93-0">
            Slutligen kan jag säga att Invandrarpolitiska kommittén, inom
            vilken Juan Fonseca själv befinner sig, också har i uppgift att
            komma med tankar och idéer om vad vi gör för att förändra den
            här situationen.
          </note>
          <note xml:id="i-2847c04bc485ba1c-0">
            Anf. 210 JUAN FONSECA (s)
          </note>
          <note xml:id="i-58c0ee4c2bf481ef-0">
            Herr talman! Jag vill tacka invandrarministern för svaret.
          </note>
          <note xml:id="i-660a84c904cad033-0">
            Invandrarna och deras barn är starkt underrepresenterade bland
            beslutsfattare inom olika samhällssektorer. Mest påtaglig är underrepresentationen
            bland personer med rötter utanför Europa. Underrepresentationen
            är tämligen likartad, oberoende av samhällssektor och kön. Barn
            till invandrare har något högre representation än de som själva
            är födda utomlands.
          </note>
          <note xml:id="i-db3424b006739376-0">
            Jag instämmer i väldigt mycket av det som sägs i invandrarministerns
            svar på min fråga. Men jag vill gärna ställa en konkret fråga
            till Leif Blomberg: Kan invandrarministern tänka sig att utarbeta
            en långsiktig plan för att påverka departement och andra myndigheter
            att anställa människor med invandrarbakgrund, helst utomnordiska
            som medarbetare och på högre befattningar?
          </note>
          <note xml:id="i-54144da30ab04e5b-0">
            Anf. 211 Statsrådet LEIF BLOMBERG (s)
          </note>
          <note xml:id="i-b8ed968f439f718e-0">
            Herr talman! En av de frågor som vi nu tar tag i är att se till
            - där behövs ingen utredning osv. - att man i departementsvärlden
            undersöker vilka kunskaper och vilken kompetens som människor
            med invandrarbakgrund kan tillföra i arbetet på ett departement.
            För mitt eget departements vidkommande har vi sagt att vi tycker
            att det är rimligt att som merit ha just invandrarbakgrund vid
            kommande anställningar på departementet.
          </note>
          <note xml:id="i-61ef919320ddc491-0">
            Inom mitt departements område - vi behandlar ju just integrationsfrågor
            och flykting- och invandringspolitik - finns det i dag sex personer
            som har invandrarbakgrund. Det är ungefär 16 % av personalen och
            den politiska ledningen. 18 % av den svenska populationen i stort
            har invandrarbakgrund. Vi ligger alltså ganska skapligt till.
          </note>
          <note xml:id="i-8fc07203bf519d4c-0">
            Man kan alltid diskutera detta från utgångspunkten att de här
            personerna inte har utomeuropeisk bakgrund. Men i vissa fall är
            de utomnordiska. En del av dem har nordisk bakgrund, t.ex. finländare.
          </note>
          <note xml:id="i-bc458d732d5bc6ff-0">
            Anf. 212 JUAN FONSECA (s)
          </note>
          <note xml:id="i-5c29ea7ee6854d62-0">
            Herr talman! Jag är nöjd med svaret.
          </note>
          <note xml:id="i-1f47e754045a80b9-31">
            Överläggningen var härmed avslutad.
          </note>
          <note xml:id="i-0d2e607bcdb7bd27-0">
            35 § Svar på fråga 1994/95:522 om avvisning av asylsökande
          </note>
          <note xml:id="i-b5b3269a2d91226f-0">
            Anf. 213 Statsrådet LEIF BLOMBERG (s)
          </note>
          <note xml:id="i-654e43e7f519b42f-0">
            Herr talman! Lennart Rohdin har frågat mig på vilket sätt regeringen
            kommer att tillse att avvisning av asylsökande inte kommer att
            ske till stater som inte ratificerat Genèvekonventionen.
          </note>
          <note xml:id="i-9b00f7481ebf78c1-0">
            Bakgrunden till Lennart Rohdins fråga är ett enskilt ärende där
            Invandrarverket fattat beslut om avvisning av en irakisk medborgare
            till Lettland.
          </note>
          <note xml:id="i-3df89469e6072bbd-0">
            Jag vill inledningsvis redogöra för de svenska bestämmelserna
            när det gäller bedömningen av första säkert asylland.
          </note>
          <note xml:id="i-79cb94933976b80f-0">
            Enligt utlänningslagen får asyl vägras om utlänningen före ankomsten
            till Sverige har uppehållit sig i ett annat land än hemlandet
            och, om han återsänds dit, är skyddad mot förföljelse och också
            mot att sändas vidare till ett annat land där han inte har motsvarande
            skydd.
          </note>
          <note xml:id="i-f999167868891ba3-0">
            I motiven till denna bestämmelse understryks att asyl får vägras
            endast om man på grund av det andra landets lagstiftning, internationella
            åtagande eller kända praxis kan vara helt övertygad om att någon
            sådan risk inte föreligger. I sammanhanget anges att ett land
            som tillträtt och som tillämpar flyktingkonventionen kan godtas
            som första asylland beträffande de flyktinggrupper som omfattas
            av landets åtaganden men att i övrigt, och detta är viktigt, en
            bedömning får ske från fall till fall.
          </note>
          <note xml:id="i-65ace316a89d64f6-0">
            Det innebär således att det vid bedömningen av ett första säkert
            asylland, tvärtemot vad Lennart Rohdin påstår, inte uteslutande
            är en fråga om landet ratificerat Genèvekonventionen eller inte.
            Man skall göra en samlad bedömning där även andra faktorer, t.ex.
            att det finns en fungerande administrativ process för mottagande
            av asylsökande, vägs in. Vad som enligt min mening har avgörande
            betydelse måste ändå vara vad som faktiskt sker med den aktuelle
            personen, dvs.
          </note>
          <note xml:id="i-547c5c84a9b9ddd6-0">
            att han får stanna i det aktuella landet och inte sänds vidare.
            Det gäller både länder som undertecknat konventionen och länder
            som inte har gjort det. Det här är inte en ny tillämpning, som
            Lennart Rohdin påstår, utan Sverige har redan tidigare gjort på
            sådant sätt.
          </note>
          <note xml:id="i-0420f80af38aa9ff-0">
            T.ex. har vi avvisat personer till Polen, trots att de då inte
            hade ratificerat Genèvekonventionen.
          </note>
          <note xml:id="i-5691caca3785f4f1-0">
            Anf. 214 LENNART ROHDIN (fp)
          </note>
          <note xml:id="i-1d10b8d35ad5db91-0">
            Herr talman! Jag får tacka statsrådet för svaret.
          </note>
          <note xml:id="i-a7ba46b6a1d7f523-0">
            Det var kanske inte så oväntat i sig. När det gäller en komplicerad,
            svår och mycket viktig frågeställning, nämligen hur man hanterar
            avvisning till annat land kan man naturligtvis välja att göra
            semantik av det.
          </note>
          <note xml:id="i-74a4b3c8985711a7-0">
            Att hävda att frågan om landet ratificerat Genèvekonventionen
            inte är det uteslutande kriteriet, inte är tillräckligt, är naturligtvis
            riktigt. Men det är fortfarande inte på något sätt klart att det
            därmed inte är ett nödvändigt villkor för att kunna verkställa
            en avvisning. Det bör rimligtvis vara en av de grundläggande faktorerna
            i den samlade bedömning som statsrådet hänvisar till. Det är väl
            den fråga man ställer sig efter det att den nytillträdde generaldirektören
            för Invandrarverket i medierna för någon vecka sedan motiverade
            det beslut som hade fattats.
          </note>
          <note xml:id="i-6e22e48a4002263b-0">
            Det intressanta är att när statsrådet skall försöka ange något
            annat skäl som också skall vara uppfyllt för att man skall kunna
            avvisa, säger han att det skall finnas en fungerande administrativ
            process vid mottagning av asylsökande. Men det vet statsrådet
            precis lika bra som jag och förmodligen även generaldirektören
            på Invandrarverket att det är precis vad som inte finns i Lettland
            i det ifrågavarande fallet.
          </note>
          <note xml:id="i-d57262e7173ec7e4-0">
            Jag har anledning, med min egen erfarenhet på området, att utgå
            från att Invandrarverket inte fattar ett sådant här viktigt principiellt
            beslut utan att det är förankrat på något sätt. Jag kan inte uppfatta
            statsrådets svar på annat sätt än som en bekräftelse på det fortsatt
            sluttande plan som svensk asylpolitik befinner sig på.
          </note>
          <note xml:id="i-073dd224171fed74-0">
            Anf. 215 Statsrådet LEIF BLOMBERG (s)
          </note>
          <note xml:id="i-d4e532f43362ce87-0">
            Herr talman! Det sluttande plan som svensk asylpolitik befinner
            sig på grundlades möjligen av Folkpartiet under den förra regeringsperioden.
            Vi har inte ändrat ett kommatecken i lagtexten när det gäller
            hanteringen av de frågorna. Om Lennart Rohdin tycker att hanteringen
            är felaktig och att planet sluttar för mycket må han möjligen
            agera i syfte att korrigera det. Men det förvånar mig att man
            inte gjorde det under den tid man hade regeringsmakten och hade
            bättre förutsättningar att åstadkomma en förändring för att inte
            planet skulle slutta på det sätt som Rohdin påstår.
          </note>
          <note xml:id="i-869f7cf5b6efd42a-0">
            Jag vill dessutom hävda att Rohdin har fel i sina påståenden
            om ett sluttande plan i asylpolitiken i den meningen att det skulle
            vara negativt. Det är inget sluttande plan, och vi har heller
            inte gjort några förändringar i den riktningen. Däremot pågår
            ett arbete, som även Rohdin kanske är medveten om, i en flyktingpolitisk
            kommitté som syftar till att förbättra och effektivisera just
            asylpolitiken.
          </note>
          <note xml:id="i-fa9ab34209cf27ec-0">
            För övrigt vill jag gärna komma tillbaka till vad som är av avgörande
            betydelse. Jag sade alldeles nyss att det måste vara det som faktiskt
            sker med den aktuella personen. Får han stanna eller inte om han
            har skyddsskäl? Det menar vi att han får på den plats dit den
            här personen sänds.
          </note>
          <note xml:id="i-851e6ce4f84149ed-0">
            Anf. 216 LENNART ROHDIN (fp)
          </note>
          <note xml:id="i-e8d6dce788bb4760-0">
            Herr talman! När jag talar om sluttande plan avser jag naturligtvis
            i första hand den rättsliga, den principiella tillämpningen av
            asylrätten. Där är jag nog benägen att vidhålla min uppfattning.
          </note>
          <note xml:id="i-d24c2b5f74dff48f-0">
            Statsrådet säger att det handlar om vad som sker med personen
            i fråga. I svaret har hänvisats till att det finns två kriterier
            för varför man skall göra på det här sättet. Det är de som har
            nämnts här. Det ena handlar om Genèvekonventionen, det andra är
            t.ex. att det finns en fungerande administrativ process för mottagande
            av asylsökande.
          </note>
          <note xml:id="i-93f7250687853b89-0">
            Det finns det inte när det gäller Lettland. Det finns över huvud
            taget ingen fungerande asylprocess i det landet, och man har inte
            ratificerat Genèvekonventionen.
          </note>
          <note xml:id="i-d31c5a0cae9113e5-0">
            Jag kan inte på något sätt uppfatta det som annat än att här
            har man tagit ytterligare ett steg på ett sluttande plan när det
            gäller i vilka fall man anser att man kan avvisa människor som
            har sökt asyl i Sverige. Det är klart att man ställer sig frågan:
            Vad blir nästa steg?
          </note>
          <note xml:id="i-5820ae58461741e9-0">
            Vilka kriterier anser man att man kan mjuka upp nästa gång?
          </note>
          <note xml:id="i-41baadbdfd9ecce1-0">
            Anf. 217 Statsrådet LEIF BLOMBERG (s)
          </note>
          <note xml:id="i-e5fd6604ce47c7c3-0">
            Herr talman! Vi har inte mjukat upp några kriterier. Jag utgår
            från att Invandrarverket i sitt beslut har haft kontakter med
            letterna i syfte att efterhöra på vilket sätt man kommer att ta
            emot den här personen.
          </note>
          <note xml:id="i-3fb6de3c749fff9e-0">
            Jag utgår från det.
          </note>
          <note xml:id="i-c3eb8ba13cbae4a2-0">
            För inte så länge sedan var jag själv över i Lettland och hade
            diskussioner med den lettiske inrikesministern. Vi diskuterade
            just de här förhållandena.
          </note>
          <note xml:id="i-848a543d126efdce-0">
            Vi skall ha ett seminarium här i Sverige i mitten på juni, då
            vi just skall diskutera den här typen av frågor och på vilket
            sätt vi skall kunna underlätta för letterna att stå upp för Genèvekonventionens
            krav, att ha en bra gränsbevakning, en bra asylmottagning och
            även en lagstiftning på området. Men man skall också ha förläggningsverksamhet.
            Vi är i full gång med detta.
          </note>
          <note xml:id="i-d9a7813f6db60044-0">
            Det här var den första personen som tillbakavisades till Lettland.
            Jag utgår från, som jag sade tidigare, att Invandrarverket har
            gjort en seriös bedömning av detta fall. Det som har största betydelsen
            är vad som sker med den här personen och att man har fått garantier
            för att han inte sänds vidare till något annat land där han kan
            utsättas för förföljelse.
          </note>
          <note xml:id="i-e87042bb607c62bb-0">
            Anf. 218 LENNART ROHDIN (fp)
          </note>
          <note xml:id="i-7b98939db5618d46-0">
            Herr talman! Invandrarverkets nye generaldirektör som har en
            längre och djupare erfarenhet på det här området än både statsrådet
            och jag gjorde ganska tydligt i den radiointervju som jag åberopade
            att detta var ett principiellt nytt steg. Det är det som gör att
            man reagerar.
          </note>
          <note xml:id="i-9ff5f4e6173ada31-0">
            När statsrådet hänvisar till den sittande flyktingpolitiska kommittén
            tycker jag att det är en mycket bra hänvisning. Men varför bör
            inte viktiga principiella förändringar hanteras där i stället
            för att beslutas i administrativa beslut i lägsta instans när
            det gäller asylprövningen? Jag tycker att det är ett viktigt steg
            som har tagits. FN:s flyktingkommissarie jobbar sedan flera år
            oerhört aktivt - inte minst för de baltiska staterna - på att
            få en acceptabel hantering, en acceptabel lagstiftning och en
            anslutning till gällande konventioner, så att man kan hantera
            de här frågorna på ett rimligt sätt.
          </note>
          <note xml:id="i-2a29ccb0544ee999-0">
            Jag tycker att det är ett mycket dåligt exempel från svensk sida
            att föregå den här processen. Det ligger rimligtvis inte så långt
            fram i tiden innan den framgångsrikt har avslutats.
          </note>
          <note xml:id="i-cc1824776e79ae2d-0">
            Anf. 219 Statsrådet LEIF BLOMBERG (s)
          </note>
          <note xml:id="i-e1bfcc623a667d73-0">
            Herr talman! Kommittén behandlar inte frågan om vi skall skicka
            tillbaka personer till Lettland eller inte.
          </note>
          <note xml:id="i-6701a19961f57c35-0">
            Vi har inte gått in på några nya principer. Som jag nyss talade
            om i mitt svar skickade vi tidigare tillbaka personer till Polen
            som inte heller hade ratificerat konventionen. Det avgörande är
            vad som faktiskt händer med personen.
          </note>
          <note xml:id="i-51cf8a5120770831-0">
            I den meningen har Invandrarverket gjort något som man inte gjort
            förut, nämligen sänt tillbaka en person till Lettland. Det har
            vi inte gjort förut. Men det är ingen fråga för kommittén. Det
            är en fråga just för Invandrarverket och Utlänningsnämnden att
            göra den bedömningen i enlighet med de regler som vi faktiskt
            har. Jag kan inte föreställa mig att man här har brutit mot de
            regler och grundprinciper som gäller i svensk lagstiftning.
          </note>
          <note xml:id="i-8350f0815636d92f-0">
            Anf. 220 LENNART ROHDIN (fp)
          </note>
          <note xml:id="i-bdd3d4b3a5e7415c-0">
            Herr talman! Jag har inte förväntat mig att Flyktingpolitiska
            kommittén skall hantera frågan om hur man ser på Lettland, däremot
            rimligtvis frågan hur man ser på svensk asyllagstiftning. Frågan
            om verkställighet, jag tror att det är 8 kap. i utlänningslagen,
            är onekligen en väsentlig del av detta.
          </note>
          <note xml:id="i-3bdbe4283cbc63d3-0">
            Men som jag sade i mitt första inlägg är jag helt på det klara
            med att Invandrarverket och regeringen går parallellt. Vid hänvisningen
            till Polen har man använt sig av "t.ex.", som om det funnes fler
            exempel i sammanhanget. Men detta är ett viktigt första steg.
          </note>
          <note xml:id="i-7136a131e5db5572-0">
            Anf. 221 Statsrådet LEIF BLOMBERG (s)
          </note>
          <note xml:id="i-33b21ffe2d695b1b-0">
            Herr talman! jag vill avslutningsvis säga att det inte är någon
            ny princip vi har gått in på. Vi har följt den lag vi har följt
            tidigare. Vi har gjort det i fall som rört Polen, nu tillämpade
            vi den i fråga om Lettland.
          </note>
          <note xml:id="i-41be94136302aab4-0">
            Det är ingen skillnad därvidlag.
          </note>
          <note xml:id="i-1f47e754045a80b9-32">
            Överläggningen var härmed avslutad.
          </note>
          <note xml:id="i-4b436a2b3bf2d4a0-0">
            36 § Svar på fråga 1994/95:517 om lokaliseringen av det nya högskoleverket
          </note>
          <note xml:id="i-0b20d861c3d8604d-0">
            Anf. 222 Utbildningsminister CARL
          </note>
          <note xml:id="i-7412f917c539b5bb-0">
            THAM (s)
          </note>
          <note xml:id="i-464c7b0cbe25dd26-0">
            Herr talman! Ulla-Britt Hagström har frågat mig om jag avser
            att vid inrättandet av det nya statliga högskoleverket ta upp
            en diskussion om en utlokalisering från Stockholm. Bakgrunden
            till Ulla-Britt
          </note>
          <note xml:id="i-604df577414d1891-0">
            Hagströms fråga är uppenbarligen att hon tidigare motionerat
            om att ett eventuellt nytt högskoleverk skulle lokaliseras till
            Skaraborg. Utbildningsutskottet har i sitt betänkande (1994/95:UbU17)
            med anledning av motionen framhållit att riksdagen bör kunna utgå
            från att myndigheten lokaliseras till Stockholm och avstyrker
            därmed motionen. Jag delar utskottets uppfattning.
          </note>
          <note xml:id="i-13e3c313e2852e15-0">
            Vid beslut om lokalisering av en myndighet måste olika faktorer
            vägas mot varandra. När det gäller
          </note>
          <note xml:id="i-8b490c78d5bae051-0">
            Högskoleverket har en utlokalisering av flera skäl dock inte
            bedömts som lämplig. Verket skall vara en central myndighet med
            ett särskilt tillsynsansvar för att allmänhetens och enskilda
            individers behov, intressen och rättigheter blir tillgodosedda.
            För att kunna fullgöras effektivt fordrar verkets uppgifter mycket
            frekventa och nära kontakter med andra centrala myndigheter och
            organ, som i huvudsak är lokaliserade i Stockholm, och med regeringskansliet
            och med allmänheten. Verkets omfattande behov av kontakter med
            universiteten och högskolorna kräver också en lokalisering med
            särskilt goda kommunikationer.
          </note>
          <note xml:id="i-e4028d7103392465-0">
            Verkets möjligheter att rekrytera expertis inom breda fält tillsammans
            med behovet att snabbt bygga upp bl.a. tillsynsverksamheten måste
            också beaktas. Av praktisk och ekonomisk betydelse är att verket
            till största delen skapas genom en sammanläggning av myndigheter
            som redan är lokaliserade i Stockholm.
          </note>
          <note xml:id="i-a77f3adbc8b53ef0-0">
            De faktorer jag nu nämnt är enligt min mening så tungt vägande
            att andra lokaliseringar än Stockholm inte är lämpliga. Jag är
            således inte beredd att ta upp frågan om en utlokalisering.
          </note>
          <note xml:id="i-99c81a75dad09bef-0">
            Anf. 223 ULLA-BRITT
          </note>
          <note xml:id="i-fd10c55460158021-0">
            HAGSTRÖM (kds)
          </note>
          <note xml:id="i-e9b7da60c1608540-0">
            Herr talman! Jag vill tacka utbildningsminister
          </note>
          <note xml:id="i-7157fed4f7834524-0">
            Carl Tham för svaret. Jag har inte direkt tänkt att göra detta
            till en debattfråga. Jag inser de begränsade möjligheterna till
            framgång och ser slaget från början förlorat. Jag undrar dock
            över principen att statliga verk automatiskt skall anses höra
            till Stockholm. Det är så inrotat, att landsortslänen inte inte
            ens försöker ta upp kampen. Slaget är redan förlorat.
          </note>
          <note xml:id="i-ac2b3ed5c47d555e-0">
            I stället borde det så snart det blir fråga om ett nytt statligt
            verk eller en verksomorganisation få bli en tävlan om att verkligen
            hålla fram möjligheterna som den bästa lokaliseringsorten för
            verket. Jag menar också att Västsverige som porten ut mot Europa
            inte är tillgodosett på bästa sätt. Jag tänker då på hela landets
            bästa.
          </note>
          <note xml:id="i-b8b74c97b2418a24-0">
            Vilka statliga verk finns utanför Stockholm? Vi har naturligtvis
            Glesbygdsmyndigheten och därutöver
          </note>
          <note xml:id="i-f3507877b2228cb4-0">
            Statens invandrarverk, Statens löne- och pensionsverk, Statens
            jordbruksverk, Banverket, Vägverket, Sjöfartsverket, SMHI, Boverket
            och några till.
          </note>
          <note xml:id="i-e3665f18500f6413-0">
            Det enda statliga verk som jag känner till att Göteborg har är
            Fiskeriverket. Malmö har nog inget. Lund har
          </note>
          <note xml:id="i-73bbf5ca0d49ba23-0">
            Statens utsädeskontroll. Karlstad har tre statliga verk, och
            man kan undra varför de ligger just där.
          </note>
          <note xml:id="i-236e9e7fc897bb44-0">
            Jag vill ställa en följdfråga till Carl Tham: Diskuteras dessa
            frågor i regeringen, eller finner man placeringen bara vara självklar?
          </note>
          <note xml:id="i-05c3ff39bcae1569-0">
            Anf. 224 Utbildningsminister CARL
          </note>
          <note xml:id="i-7412f917c539b5bb-1">
            THAM (s)
          </note>
          <note xml:id="i-4c4aff5a29d0ace1-0">
            Herr talman! Jag kan försäkra Ulla-Britt
          </note>
          <note xml:id="i-e035e241d88cb9bb-0">
            Hagström, vilket jag tror att alla i riksdagen är väl medvetna
            om, att eventuell utlokalisering av verk tillhör de mycket ofta
            diskuterade frågorna.
          </note>
          <note xml:id="i-9237076bb87b4f59-0">
            Som framgår av den långa uppräkning som Ulla-
          </note>
          <note xml:id="i-349f7e31d64ac865-0">
            Britt Hagström själv gjorde och som skulle kunna göras mycket
            längre - åtskilliga verk var inte nämnda
          </note>
          <note xml:id="i-4cc47abe016d3cc3-0">
            - är faktiskt många verk utlokaliserade och belägna utanför Stockholm.
            Jag anser principiellt att man bör pröva en sådan fråga i samband
            med inrättandet av statliga verk och att man bör undersöka om
            det eventuellt skulle kunna vara lämpligt med en annan lokalisering.
          </note>
          <note xml:id="i-e67cf61eb2b6480f-0">
            Som jag redan har nämnt är det emellertid i det här fallet starka
            faktorer som på ett avgörande sätt talar för lokalisering till
            Stockholm, icke minst det faktum att det faktiskt handlar om en
            sammanläggning av redan existerande myndigheter, som finns i Stockholm
            och vars utlokalisering aldrig har ifrågasatts.
          </note>
          <note xml:id="i-f745fca211af8c61-0">
            Anf. 225 ULLA-BRITT
          </note>
          <note xml:id="i-fd10c55460158021-1">
            HAGSTRÖM (kds)
          </note>
          <note xml:id="i-8b4efe1e0612b21a-0">
            Herr talman! Trots allt saknar en tredjedel av landets län över
            huvud taget statliga verk. Jag har inte tagit fram den procentuella
            fördelningen på listan över de statliga verkens lokalisering,
            men där återkommer Stockholm ideligen som lokaliseringsort.
          </note>
          <note xml:id="i-814a21aecd49f5e5-0">
            Min motion under allmänna motionstiden om förläggning av Statens
            högskoleverk till Skaraborgs län är faktiskt ingen ploj. Jag har
            menat allvar med den och menar allvar hela tiden, även om jag
            har upplevt att folk har dragit på munnen. Vad jag här vill ta
            upp är våra attityder och vårt regionala tänkande.
          </note>
          <note xml:id="i-9ca31361d356d7de-0">
            Om Sverige som nation skall klara sig bra i Europasammanhang,
            borde Västsverige finnas med i vår blickpunkt. Det är ett allvarligt
            resonemang från mitt håll.
          </note>
          <note xml:id="i-d748f8cfd7e8947e-0">
            Jag vill återigen ställa frågan vad som kvalificerar en ort för
            lokalisering av ett statligt verk och om det har gjorts någon
            större utvärdering som påvisar att
          </note>
          <note xml:id="i-26bebd16d91cf6d3-0">
            Stockholm är den bästa lokaliseringsorten.
          </note>
          <note xml:id="i-fe1275488b698c19-0">
            Anf. 226 Utbildningsminister CARL
          </note>
          <note xml:id="i-7412f917c539b5bb-2">
            THAM (s)
          </note>
          <note xml:id="i-f4f9d721ba9c7e29-0">
            Herr talman! Jag är helt övertygad om att Ulla-
          </note>
          <note xml:id="i-2f697757f66eb1ff-0">
            Britt Hagström är allvarlig. Som jag sade är det alltid möjligt
            att pröva lokaliseringen av myndigheter. Det sker också regelmässigt
            både i regeringen och icke minst i riksdagen.
          </note>
          <note xml:id="i-c03ffa132dee7dd5-0">
            Det är också sant att det är en fördel att ha en viss utspridning,
            och att döma av den lista som Ulla-Britt
          </note>
          <note xml:id="i-4133d70890972823-0">
            Hagström nämnde finns det i varje fall fyra statliga verk i Karlstad,
            som måste anses höra till Västsverige.
          </note>
          <note xml:id="i-68e8b750d0d70646-0">
            Det är alltså inte helt lottlöst.
          </note>
          <note xml:id="i-564e6cd1ce8fe825-0">
            Anledningen till att åtskilliga statliga verk ändå ligger i Stockholm
            är helt enkelt att Stockholm är
          </note>
          <note xml:id="i-0856ca9888060209-0">
            Sveriges huvudstad. Där har man funktioner som är centrala för
            landet och som lämpligen bör utföras i
          </note>
          <note xml:id="i-bdbc129f7c890795-0">
            Stockholm. Det är alltså inte fråga om någon ringaktning för
            det övriga landet utan om att landet skall fungera på ett riktigt
            sätt, också för den delen i förhållande till andra länder och
            till Europa.
          </note>
          <note xml:id="i-4b1f14080a657d64-0">
            Jag vill till sist bara påminna om att det också på mitt område
            finns statliga verksamheter som så att säga är utlokaliserade,
            nämligen högskolorna. De är trots allt viktigare än själva högskoleverket.
          </note>
          <note xml:id="i-7f9f9636d0a21514-0">
            Anf. 227 ULLA-BRITT
          </note>
          <note xml:id="i-fd10c55460158021-2">
            HAGSTRÖM (kds)
          </note>
          <note xml:id="i-e355ddd6bfdfdd61-0">
            Herr talman! Jag är verkligen glad för att högskolorna är utlokaliserade.
            De betyder oerhört mycket för regionerna, som blomstrar på grund
            av dem. Alla ställer upp omkring en högskola. Jag tänker då också
            på oron för vårdhögskolornas fortsatta tillvaro i regionerna.
          </note>
          <note xml:id="i-3d80a229a72a5904-0">
            Det finns i Västsverige såvitt jag vet fem statliga verk, tre
            i Karlstad, ett i Borås och ett i Göteborg. Jag tänker här också
            på IT-utvecklingen, som vi verkligen tror på och som binder samman
            hela landet kommunikationsmässigt vad gäller både informationer
            och transporter.
          </note>
          <note xml:id="i-e7f96e6b964a7f8f-0">
            Jag är nöjd med Carl Thams svar, men jag har uppmärksammat en
            passus i detta där det heter att det är viktigt att man får möta
            allmänheten. Jag undrar varför allmänheten mera skall anses finnas
            i Stockholm än ute i en region av typen Skaraborg.
          </note>
          <note xml:id="i-d6ce1940f7646625-0">
            Anf. 228 Utbildningsminister CARL
          </note>
          <note xml:id="i-7412f917c539b5bb-3">
            THAM (s)
          </note>
          <note xml:id="i-2c6c4fc51fb17ec8-0">
            Herr talman! Allmänheten finns givetvis överallt, men det kan
            inte bestridas att det finns mer av allmänheten i Stockholm än
            på andra ställen. Men det är ändå inte på något sätt det avgörande
            argumentet. Om det bara hade gällt detta, skulle man mycket väl
            ha kunnat tänka sig en utlokalisering. De andra argumenten är
            de tungt vägande i sammanhanget.
          </note>
          <note xml:id="i-f5bb556907544710-0">
            Anf. 229 ULLA-BRITT
          </note>
          <note xml:id="i-fd10c55460158021-3">
            HAGSTRÖM (kds)
          </note>
          <note xml:id="i-6dbb44a5d796f975-0">
            Herr talman! Jag kan då konstatera att man faktiskt är beredd
            att ta upp en diskussion om lokalisering utanför Stockholm, om
            det skulle göras en omorganisation av ett statligt verk eller
            inrättas ett nytt statligt verk. Det är alltså Carl Thams besked
            från regeringen.
          </note>
          <note xml:id="i-1975dcc7d4408862-0">
            Anf. 230 Utbildningsminister CARL
          </note>
          <note xml:id="i-7412f917c539b5bb-4">
            THAM (s)
          </note>
          <note xml:id="i-bbeabfd0f5f2755f-0">
            Herr talman! Den diskussionen förs alltid, icke minst här i riksdagen,
            och den kommer säkerligen att föras också i framtiden, för den
            händelse att det inrättas nya statliga verk. Nu inrättar vi inte
            till vardags nya statliga verk - det kommer kanske att dröja -
            men jag är helt övertygad om att det därvid också blir en diskussion
            om lokaliseringen.
          </note>
          <note xml:id="i-1f47e754045a80b9-33">
            Överläggningen var härmed avslutad.
          </note>
          <note xml:id="i-d09297821f6ba7b2-0">
            37 § Bordläggning
          </note>
          <note xml:id="i-a8caf37cf7ffc1a3-0">
            Anmäldes och bordlades
          </note>
          <note xml:id="i-4bbadb322778ed73-0">
            Propositioner
          </note>
          <note xml:id="i-26f1c5de283163a8-0">
            1994/95:222 Ny ellagstiftning
          </note>
          <note xml:id="i-aec3f0d3d615397a-0">
            1994/95:228 Mästarbrev för hantverkare
          </note>
          <note xml:id="i-7253d1ddb26e18a0-0">
            1994/95:230 Kommunal översiktsplanering enligt plan- och bygglagen,
            m.m.
          </note>
          <note xml:id="i-6d1a2cfbff20bad4-0">
            1994/95:231 Allmän fiskevårdsavgift m.m.
          </note>
          <note xml:id="i-408f11a98f37a9f8-0">
            Justitieutskottets betänkanden
          </note>
          <note xml:id="i-4f8bc0988b5066c1-0">
            1994/95:JuU21 Påföljdsregistrering, m.m.
          </note>
          <note xml:id="i-dc4840ae7a00ce36-0">
            1994/95:JuU22 Några delgivningsfrågor
          </note>
          <note xml:id="i-f0aabba97b747449-0">
            1994/95:JuU23 Gravfrid över m/s Estonia
          </note>
          <note xml:id="i-deca6637e9bf5f8f-0">
            Lagutskottets betänkande
          </note>
          <note xml:id="i-30fd1e0314739091-0">
            1994/95:LU30 Löneskydd vid upprepade konkurser
          </note>
          <note xml:id="i-882ad8c639718902-0">
            Socialutskottets betänkanden
          </note>
          <note xml:id="i-a1fa6efc98217738-0">
            1994/95:SoU21 Transplantationer och obduktioner
          </note>
          <note xml:id="i-d7a839b591508738-0">
            1994/95:SoU23 Vissa frågor om psykiatrisk tvångsvård
          </note>
          <note xml:id="i-85ad9c03c3af86fc-0">
            1994/95:SoU24 Primärvård, privata vårdgivare
          </note>
          <note xml:id="i-7aa79cc924d16325-0">
            1994/95:SoU25 Handikappfrågor
          </note>
          <note xml:id="i-fc729fd27f85181f-0">
            1994/95:SoU27 SBL Vaccin AB
          </note>
          <note xml:id="i-7d0e7929dbf49f5f-0">
            Utbildningsutskottets betänkanden
          </note>
          <note xml:id="i-5589f1232533edc2-0">
            1994/95:UbU16 Bidragsbestämmelserna för fristående skolor
          </note>
          <note xml:id="i-6ad9ea01ac24c9e7-0">
            1994/95:UbU17 Ett högskoleverk
          </note>
          <note xml:id="i-13bebac49520103a-0">
            1994/95:UbU18 Jämställdhet
          </note>
          <note xml:id="i-a170f6457d933351-0">
            1994/95:UbU19 Vissa betygsfrågor m.m.
          </note>
          <note xml:id="i-69ae766c7be59c8c-0">
            38 § Hänvisning av ärenden till utskott
          </note>
          <note xml:id="i-3429071cecea5cb0-0">
            Föredrogs och hänvisades
          </note>
          <note xml:id="i-4bbadb322778ed73-1">
            Propositioner
          </note>
          <note xml:id="i-27749afb0f0d0aa8-0">
            1994/95:162 till jordbruksutskottet
          </note>
          <note xml:id="i-45a4db7210a4fd13-0">
            1994/95:226 till konstitutionsutskottet
          </note>
          <note xml:id="i-f616fc8c95edbe38-0">
            1994/95:227 till justitieutskottet
          </note>
          <note xml:id="i-4abebb37c80777dc-0">
            Motioner
          </note>
          <note xml:id="i-875d4fd17c50711a-0">
            1994/95:L50 och L51 till lagutskottet
          </note>
          <note xml:id="i-21ce538747e975af-0">
            39 § Förnyad bordläggning
          </note>
          <note xml:id="i-8a1c384d0d89f957-0">
            Föredrogs men bordlades åter
          </note>
          <note xml:id="i-1bab340bc1816f36-0">
            Konstitutionsutskottets betänkande
          </note>
          <note xml:id="i-85e4312dd5dba4b6-0">
            1994/95:KU30
          </note>
          <note xml:id="i-03a61a2961ff1f9f-0">
            Skatteutskottets betänkanden
          </note>
          <note xml:id="i-29f46bf60ad7b612-0">
            1994/95:SkU25, SkU26 och SkU39-SkU41
          </note>
          <note xml:id="i-36120e16e3deba6b-0">
            Trafikutskottets betänkande
          </note>
          <note xml:id="i-4048276ed5868e05-0">
            1994/95:TU25
          </note>
          <note xml:id="i-dfd4b733712c37f1-0">
            40 § Kammaren åtskildes kl.18.28.
          </note>
          <note xml:id="i-440dd214ca3b8b75-0"/>
          <note xml:id="i-ef3ee6199b5900f9-0">
            Förhandlingarna leddes av andre vice talmannen från sammanträdets
            början t.o.m. 16 § anf. 101 (delvis), av tredje vice talmannen
            därefter t.o.m. 32 § anf. 201
          </note>
          <note xml:id="i-2340bab6d484dd13-0">
            (delvis) och av förste vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
