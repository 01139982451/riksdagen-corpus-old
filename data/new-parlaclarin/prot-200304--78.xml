<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--78</head>
          <docDate when="2003-03-05">2003-03-05</docDate>
        </div>
      </front>
      <body>
        <div>
          <note xml:id="i-7610afa99330fa31-0">
            ﻿
          </note>
          <note xml:id="i-f7b4b6d851d47110-0">
            Riksdagens protokoll
          </note>
          <note xml:id="i-6c9601c50d525106-0">
            2003/04:78
          </note>
          <note xml:id="i-06dfb14f9853fa77-0" type="date">
            Fredagen den 5 mars
          </note>
          <note xml:id="i-87e07e1ff1feb2e2-0">
            Kl. 09:00 - 09:40
          </note>
          <note xml:id="i-c818cd6233dfa168-0">
            1 § Svar på interpellation 2003/04:291
          </note>
          <note xml:id="i-f79d012230c3772f-0">
            Talmannen meddelade att kulturminister Marita Ulvskog var förhindrad
            att vid dagens sammanträde besvara interpellation 2003/04:291
            av Siv Holma (v) om film på svenskt språk.
          </note>
          <note xml:id="i-1d1322b14018eea0-0">
            2 § Svar på interpellation 2003/04:314 om senior adviser system
          </note>
          <note type="speaker" xml:id="i-dcee928249e968d7-0">
            Anf. 1 Försvarsminister LENI BJÖRKLUND (s):
          </note>
          <u who="unknown" xml:id="i-b2bfb3300387f6e3-0">
            <seg xml:id="i-98bd4cbe61f8a5e3-0">
              Herr talman! Erling Wälivaara har frågat mig vilka åtgärder jag
              avser att vidta för att införa ett så kallat senior adviser system
              för militär personal i Försvarsdepartementet.
            </seg>
            <seg xml:id="i-a3e464f918afaa02-0">
              Erling Wälivaara anser att man genom ett sådant system kan undanröja
              problem som enligt hans mening är förbundna med att officerare
              arbetar i Försvarsdepartementet med tidsbegränsade förordnanden
              som så kallade militärsakkunniga. Ett exempel som Erling Wälivaara
              tar upp i interpellationen är att de militärsakkunniga inte kan
              vara självständiga i förhållande till Försvarsmakten. Jag delar
              inte den bedömningen.
            </seg>
            <seg xml:id="i-5caa6ca20a60b1e5-0">
              Systemet med militärsakkunniga är enligt min mening ett bra instrument
              för att tillföra departementet militär sakkunskap samtidigt som
              de berörda officerarna utvecklar sin kompetens vad gäller regeringens
              och riksdagens styrning av försvaret. De militärsakkunniga officerarna
              är under sin tid i departementet tjänstlediga från Försvarsmakten
              och anställda som civila tjänstemän. Deras anställningsförhållanden
              motsvarar dem som gäller för rättssakkunniga och ämnessakkunniga
              inom Regeringskansliet. Systemet med sakkunniga tillämpas således
              generellt i Regeringskansliet för tidsbegränsad anställning av
              experter vilkas specialistkunskaper man på det viset kan tillgodogöra
              sig.
            </seg>
            <seg xml:id="i-5776fa467b557877-0">
              Försvarsdepartementet anställer även äldre officerare för särskilda
              uppgifter eller utredningsuppdrag. Dessa har då lämnat sin militära
              karriär i enlighet med Erling Wälivaaras kriterium för senior
              advisers och har ofta uppnått generals eller amirals grad.
            </seg>
            <seg xml:id="i-b0e42d808edc3520-0">
              Jag anser inte att systemet med militärsakkunniga har sådana
              nackdelar som Erling Wälivaara antar. Tvärtom bidrar de i många
              situationer med viktig kunskap som departementet behöver. Jag
              har inte för avsikt att avskaffa systemet.
            </seg>
          </u>
          <note type="speaker" xml:id="i-38e0ab09ea757e8f-0">
            Anf. 2 ERLING WÄLIVAARA (kd):
          </note>
          <u who="erling_walivaara_bba0f9" xml:id="i-a9dd843a1370e491-0">
            <seg xml:id="i-ac81b972ef9b12a1-0">
              Herr talman! Jag tackar försvarsministern för svaret även om
              jag tycker att det är lite torftigt. Min interpellation tar upp
              frågan om hur styrningen av Försvarsmakten skulle kunna förbättras
              och på vilket sätt kompetensen i Försvarsdepartementet skulle
              kunna höjas. Kristdemokraterna har lyft upp frågan i olika sammanhang
              här i riksdagen. Svaren från ministern har varierat och varit
              lite spretiga.
            </seg>
            <seg xml:id="i-a5889b18f1c42a99-0">
              Jag vill påminna om vad försvarsministern sade här i kammaren
              den 10 december förra året, när vi debatterade budgeten för år
              2004. En del av debatten handlade om styrning av försvaret och
              revisorernas kritik av Försvarsmakten. De jämförde Försvarsmakten
              med ett fartyg som saknar roder. Varken riksdagen, departementet
              eller ens Försvarsmakten själv klarar av att styra Försvarsmakten,
              hävdade revisorerna i sin rapport.
            </seg>
            <seg xml:id="i-724a203bdf4dd0e0-0">
              I debatten den 10 december sade försvarsministern: Sedan tycker
              jag att det är bra att det finns en ledamot som bekymrar sig över
              hur vi egentligen har det på departementet med resurserna. Det
              är pressat ibland, men försvaret är ju en professionell verksamhet.
              Dessa professioner mår bra av att få höra våra krav ganska rakt
              framställda. Jag och Erling Wälivaara har också behov av att höra
              deras svar. Det är trots allt de som ska göra jobbet i vissa situationer
              när inte vår kompetens och allmänna förmåga räcker till. Det är
              det här samspelet som är det viktiga, och det är det vi ska hitta
              ett något bättre styrsystem för under nästa period.
            </seg>
            <seg xml:id="i-4499da5e1b8e9e02-0">
              Jag delar försvarsministerns åsikt så långt. I nästa replik till
              mig sade försvarsministern: När det gäller styrsystem är det precis
              det vi ska titta på. Vi ska se hur vi ställer upp de resultat
              som ska uppnås och vad vi kräver av Försvarsmakten. Tankar kring
              hur det ska gå till är välkomna i det fortsatta arbetet.
            </seg>
            <seg xml:id="i-06c7a4db884b15c7-0">
              Nu har vi kristdemokrater kommit med ett konkret förslag, ett
              senior adviser system som vi tror skulle innebära en bättre styrning
              av Försvarsmakten och ge ett bättre underlag för styrningen. Vi
              tror inte att ett senior adviser system är hela lösningen på problemet,
              men vi tror att ett sådant system är ett steg i rätt riktning.
              Vi tror att kompetensen i departementet skulle höjas och behöver
              höjas.
            </seg>
            <seg xml:id="i-fb9d6637f99ef728-0">
              Jag blir lite förvånad när försvarsministern nu, knappt tre månader
              senare, har ändrat åsikt och hävdar att allt fungerar bra. Jag
              vill fråga försvarsministern: Vad har hänt under dessa tre månader?
              Vad har förändrats? På vilket sätt har styrningen av Försvarsmakten
              blivit bättre?
            </seg>
          </u>
          <note type="speaker" xml:id="i-2487f549f6be4d0c-0">
            Anf. 3 Försvarsminister LENI BJÖRKLUND (s):
          </note>
          <u who="unknown" xml:id="i-b2bfb3300387f6e3-1">
            <seg xml:id="i-873293e88809b150-0">
              Herr talman! Först vill jag säga att den interpellation som vi
              behandlar slutar med frågan om vilka åtgärder jag tänker vidta
              för att införa ett senior adviser system . Hela interpellationen
              tar upp en ganska kraftig kritik mot militärsakkunnigas möjligheter
              att under sin tjänstgöring på departementet stå fria från sin
              andra, tidigare arbetsgivare Försvarsmakten eftersom flera av
              dem ska gå tillbaka till den arbetsgivaren efter anställningen.
              Det är det förslaget jag har diskuterat.
            </seg>
            <seg xml:id="i-470f09e2ea165016-0">
              Styrningen av Försvarsmakten över huvud taget är en mycket stor
              och viktig fråga. Där står jag absolut fast vid vad jag sade den
              10 december. Jag har också för avsikt att ta upp den frågan i
              det kommande förslaget till försvarsbeslut.
            </seg>
            <seg xml:id="i-12faad9e4ffe9cf7-0">
              Däremot vill jag faktiskt säga att vi har ett behov av att ha
              yngre officerare med god erfarenhet från försvarets uppgifter
              som också kan tänka sig att gå tillbaka till Försvarsmakten med
              sin kunskap. Det är en aktuell och fräsch kunskap. Men vi kompletterar
              ju detta med senior adviser -tjänster, äldre officerare, efter
              pensioneringen, med särskilda uppgifter och insikter.
            </seg>
            <seg xml:id="i-0d1da5d5c7dbeade-0">
              Även om Försvarsmakten är professionell tycker jag inte att den
              på den punkten skiljer sig från till exempel rättsområdet eller
              sjukvården. Där tar man också in representanter och företrädare
              som är verksamma inom professionen som sakkunniga under kortare
              eller längre tid. Vi behöver en blandning av både de yngre verksamma
              och de äldre för att få riktigt bra förslag till hur försvaret
              ska utformas framöver.
            </seg>
          </u>
          <note type="speaker" xml:id="i-6c9e59d55e3838cb-0">
            Anf. 4 ERLING WÄLIVAARA (kd):
          </note>
          <u who="erling_walivaara_bba0f9" xml:id="i-a9dd843a1370e491-1">
            <seg xml:id="i-2b903bc7885410bd-0">
              Herr talman! Jag delar försvarsministerns syn på att det behövs
              yngre officerare med god kunskap och olika kompetens. Men de är
              inte särskilt lastgamla när vi pensionerar dem från försvaret
              nu heller. De är i 55-årsåldern. De har oerhört mycket kvar att
              ge.
            </seg>
            <seg xml:id="i-eb18ccd0d52e22be-0">
              Jag delar också ministerns syn på att militärsakkunniga är ett
              bra instrument för att tillföra departementet militär sakkunskap.
              Det är just därför vi vill stärka detta och göra det möjligt att
              få en ännu bättre kompetens, en bredare och framför allt mer frispråkig
              kompetens, i departementet.
            </seg>
            <seg xml:id="i-d68a7db83397005f-0">
              För att öka departementets kompetens har vi i dag den så kallade
              växeltjänstgöringen. Tyvärr är den inte helt problemfri. Det har
              jag fått höra från många officerare som har gjort den här tjänsten.
              Jag befarar att försvarsministern är lite för godtrogen och blundar
              för verkligheten. Officerare som växeltjänstgör på departementet
              har sin karriär i Försvarsmakten att tänka på.
            </seg>
            <seg xml:id="i-2439194c0a27e5eb-0">
              De upplever dubbla lojaliteter. De kan inte vara helt självständiga.
              De vet att när deras tjänstgöring i departementet upphör ska de
              gå tillbaka till sin ordinarie arbetsgivare som är Försvarsmakten.
            </seg>
            <seg xml:id="i-122be56646a06568-0">
              Det gör att de känner sig tvingade till försiktighet. De måste
              vara lojala mot Försvarsmaktens ledning även under sin tjänstgöring
              vid departementet. Jag talade med en sådan person senast i går.
            </seg>
            <seg xml:id="i-f7b90f3468b43239-0">
              Man biter inte den hand som föder en. Det finns exempel på officerare
              som faktiskt har fått sina karriärvägar stängda efter att de har
              varit alltför frispråkiga i sina ställningstaganden under sin
              växeltjänstgöring vid departementet.
            </seg>
            <seg xml:id="i-f89810292eac2869-0">
              Jag vill fråga försvarsministern: På vilket sätt vill försvarsministern
              förbättra departementets styrning av Försvarsmakten? Vilka konkreta
              åtgärder avser du att vidta?
            </seg>
          </u>
          <note type="speaker" xml:id="i-31af3e70e0a69971-0">
            Anf. 5 Försvarsminister LENI BJÖRKLUND (s):
          </note>
          <u who="unknown" xml:id="i-b2bfb3300387f6e3-2">
            <seg xml:id="i-cdcb63508c09755a-0">
              Herr talman! Jag tycker att jag ett par gånger har sagt att vid
              sidan av växeltjänstgörande militärsakkunniga har vi äldre officerare;
              de som Erling Wälivaara vill kalla senior advisers. Det finns
              flera sådana. Vi har framför allt också en stor grupp civila experter.
            </seg>
            <seg xml:id="i-23895b5203400fc2-0">
              Det är den blandningen som ska göra att vi till slut får beslut
              där allmänföreträdares synpunkter och allmän samhällskompetens
              kan paras med den militära sakkunskapen i de slutliga ställningstagandena.
              Det är en viktig sak.
            </seg>
            <seg xml:id="i-8ed6b0eef72ffc8e-0">
              Från min sida är det viktigt att se till att de som växeltjänstgör
              får ett gott bemötande när de kommer tillbaka. Vi har behov av
              dem under en beredningstid, men Försvarsmakten får också en viktig
              kompetens om hur styrningen i riksdag och regering sker. Det bör
              man också kunna värdera.
            </seg>
            <seg xml:id="i-3cd7bd8d504936d9-0">
              Så kommer vi till nästa del. Om man talar om hur vi ska förbättra
              styrningen över huvud taget handlar det också om uppgiftsfördelningen
              mellan myndigheter och regering men också mellan regering och
              riksdag. Det är ett mycket större komplex.
            </seg>
            <seg xml:id="i-0dce39ffea737ef1-0">
              Med den ökade internationaliseringen och med de större uppgifterna
              i EU är vi också tidsmässigt belastade. Det kan man lösa med uppgiftsfördelning,
              men det kan också vara så att Försvarsdepartementet faktiskt behöver
              fler handläggare.
            </seg>
          </u>
          <note type="speaker" xml:id="i-e3be6ee7ddf5c774-0">
            Anf. 6 ERLING WÄLIVAARA (kd):
          </note>
          <u who="erling_walivaara_bba0f9" xml:id="i-a9dd843a1370e491-2">
            <seg xml:id="i-92fa202f59125026-0">
              Herr talman! Ett senior adviser -system likt det som finns i
              USA är väl beprövat. Systemet innebär ju att officerare efter
              sin pensionering knyts till departementet under något år. Det
              kan vara en 55-åring. Vi har gott om 55-åringar som har blivit
              pensionerade. Sannolikt kommer ett antal 55-åringar att bli pensionerade
              vid kommande försvarsbeslut.
            </seg>
            <seg xml:id="i-7f9d4e488785c92c-0">
              Det handlar om personer med mycket stor kompetens, med specialkompetens
              och ett brett kunnande. De har mycket kvar att ge. De har ett
              kunnande som vi borde ta till vara här i landet. I Sverige är
              vi dåliga på det. Vi verkar ha inställningen att när någon är
              pensionerad är den personen förbrukad. Så är det ju inte. Jag
              tror inte att försvarsministern har någon annan mening.
            </seg>
            <seg xml:id="i-6f0e920d280de3ba-0">
              En avveckling av officerare kostar stora pengar eftersom många
              är anställda på fullmakt. I stället för att bara betala dem en
              pension kan man låta dem göra rätt för sig. De får sin pension,
              men de ska göra rätt för sig i departementet.
            </seg>
            <seg xml:id="i-1390edd1a01c0157-0">
              Jag har talat med många officerare och ännu inte mött någon som
              säger att det är ett dåligt system. De säger att det här vore
              ett utmärkt system. De talar om kronan på verket. Självklart kan
              inte alla officerare få plats i departementet, men vissa utvalda.
            </seg>
            <seg xml:id="i-04013e3477b224f1-0">
              Vi kristdemokrater har väldigt svårt att förstå varför vi inte
              skulle nyttja just deras kompetens och kunnande på ett bättre
              sätt än vi gör i dag.
            </seg>
            <seg xml:id="i-7d7ce0ae003a2e7f-0">
              Jag vill till slut fråga försvarsministern: Vari ligger egentligen
              problemet när det gäller att åtminstone pröva ett sådant här system?
              Det handlar inte om att avskaffa det nuvarande systemet utan att
              förändra det till något bättre och få ett system inte alls behöver
              kosta så stora pengar och som många i officerskåren är positiva
              till.
            </seg>
          </u>
          <note type="speaker" xml:id="i-2e3615c3ee566c32-0">
            Anf. 7 Försvarsminister LENI BJÖRKLUND (s):
          </note>
          <u who="unknown" xml:id="i-b2bfb3300387f6e3-3">
            <seg xml:id="i-64a2bb0de31579fb-0">
              Herr talman! Som Erling Wälivaara vet går utvecklingen väldigt
              snabbt inom försvarsområdet. När man lämnar är därför de aktuella
              informationerna inom kort tid förbrukade.
            </seg>
            <seg xml:id="i-17e68bdb8deca86b-0">
              Det är därför vi behöver ha ett system med bådeoch. Det jag har
              sagt är att jag tycker att den allvarliga kritik som Erling Wälivaara
              för fram i sin interpellation mot de yngre officerare som växeltjänstgör
              är orättvis.
            </seg>
            <seg xml:id="i-f82d18f6129b238c-0">
              Däremot har jag inget emot att vi kompletterar det också med
              äldre. Det är ett system som finns.
            </seg>
            <seg xml:id="i-06ff542d57d8286f-0">
              Hur stor omfattning det kan ha hänger ju på hur stora resurser
              riksdagen är villig att ge Regeringskansliet där många uppgifter
              väntar på lösning. Där finns det också en viss restriktion.
            </seg>
            <seg xml:id="i-e43642e52f510281-0">
              Jag är tacksam för att Erling Wälivaara inser att vi jobbar hårt
              i Försvarsdepartementet. Det är möjligt att jag kan behöva stöd
              på den punkten längre fram.
            </seg>
          </u>
          <note xml:id="i-9ba3e319053a55de-0">
            Överläggningen var härmed avslutad.
          </note>
          <note xml:id="i-082557fb8cc0726d-0">
            3 § Svar på interpellation 2003/04:322 om ammunitionsavveckling
          </note>
          <note type="speaker" xml:id="i-25864042913dc8b8-0">
            Anf. 8 Försvarsminister LENI BJÖRKLUND (s):
          </note>
          <u who="unknown" xml:id="i-b2bfb3300387f6e3-4">
            <seg xml:id="i-12856e9dad78b55e-0">
              Herr talman! Per Westerberg har frågat mig om jag avser att vidta
              några åtgärder för att tillförsäkra aktörerna på ammunitionsavvecklingsområdet
              möjligheter till en mer långsiktig verksamhetsplanering. Han har
              också frågat mig om jag avser att tillse att kraven på miljö och
              säkerhet säkerställs vid upphandling av ammunitionsavveckling.
              I Per Westerbergs sista fråga undrar han om jag avser att vidta
              några åtgärder för att stimulera den svenska kompetensen på miljöriktig
              avveckling av ammunition som finns samlad inom FOI, FMV och berörda
              företag.
            </seg>
            <seg xml:id="i-2b07fc32d796d746-0">
              För att svara på Per Westerbergs första fråga har jag förstått
              av Försvarsmakten att det förmodligen kan bli lättare att planera
              mer långsiktigt i framtiden. Syftet med den avveckling som Försvarsmakten
              hittills genomfört har varit att av säkerhetsskäl sänka den explosiva
              vikten i våra förråd. Detta har resulterat i kortare serier. Men
              kommande ammunitionsavveckling inriktas mot att destruera den
              ammunition som inte behövs för vår insatsorganisation. Detta innebär
              längre serier av samma typ av ammunition, vilket kan ge industrin
              en möjlighet till en långsiktig planering.
            </seg>
            <seg xml:id="i-972c1394ecd6c098-0">
              Med anledning av Per Westerbergs andra fråga vill jag säga att
              jag har fullt förtroende för att myndigheterna följer de regler
              som finns inom miljö- och säkerhetsområdet vid upphandlingar.
              Såväl Försvarsmakten som Försvarets materielverk har fastställda
              policyer och riktlinjer för myndigheternas agerande. Försvarets
              materielverks regelverk för upphandlingar föreskriver långtgående
              krav på miljöhänsyn vid upphandlingar.
            </seg>
            <seg xml:id="i-17cc4c2278f48683-0">
              Avslutningsvis vill jag ta upp Per Westerbergs tredje fråga.
              Regeringen ställer långtgående krav på miljöarbetet inom bland
              annat Försvarets materielverk, som är den upphandlande myndigheten.
              Dessa krav följs även upp årligen. Dessutom viktar Försvarets
              materielverk pris med 40 % och miljö med 60 % vid värdering av
              inlämnade bud. Att Försvarets materielverk viktar miljö så pass
              högt ser jag som en positiv åtgärd för att trygga berörda företags
              kompetens inom miljöriktig avveckling av ammunition.
            </seg>
          </u>
          <note type="speaker" xml:id="i-042d493a24cd6082-0">
            Anf. 9 Förste vice talman PER WESTERBERG (m):
          </note>
          <u who="per_westerberg_4a7f55" xml:id="i-ef337ba0b87ab3d9-0">
            <seg xml:id="i-8b713a0f3d2d1c8c-0">
              Herr talman! Jag vill först tacka försvarsministern för ett ovanligt
              konkret och konstruktivt interpellationssvar. Det är vi inte alltid
              vana vid här i kammaren.
            </seg>
            <seg xml:id="i-0df3a777ddebb47b-0">
              En försvarsminister är ju inte bara försvarsminister utan i någon
              mån även försvarsindustriminister. Det medför naturligtvis ett
              ansvar, inte minst under en mycket omfattande omställning av försvaret,
              för att man även klarar en bra framgångsrik omställning av försvarsindustrin.
              Det är ju en industri som har haft ett ganska besvärligt förhållande,
              där man i stor utsträckning har haft en enda stor svensk kund,
              och mer i undantagsfall utländska kunder. Det gör att man är väldigt
              beroende av den enda konsumenten, den enda beställaren.
            </seg>
            <seg xml:id="i-feb30179fb665300-0">
              Dessutom ser vi nu mer och mer de gränsöverskridande samarbetena
              inom försvarsindustrin. Vi ser det inom Celsius, Bofors, Kockums
              och Saab. Men andra delar har inte kommit lika långt.
            </seg>
            <seg xml:id="i-8290bd332c4747a8-0">
              Det som är strategiskt intressant i försvarsindustrin är att
              det är en av de akademikertätaste industrigrenarna. Försvarsindustrin
              är en av de stora avnämarna av civilingenjörer i Sverige och är
              därmed en teknologisk spjutspetsindustri som har stor betydelse.
            </seg>
            <seg xml:id="i-4942682c61e84742-0">
              I samband med en stor omställning av försvaret, såväl i Sverige
              som utomlands, är risken att det blir de stora länderna som tar
              hand om försvarsindustrin och att det blir de små tillverkarna
              i de små länderna som i stället får ta stryk.
            </seg>
            <seg xml:id="i-0beb66bfc6ddf1fe-0">
              Min interpellation har därför kommit till som en uppföljning
              av en tidigare i samma ämne.
            </seg>
            <seg xml:id="i-b5fe6f8620a04bbc-0">
              Min grundläggande uppfattning är att goda löner i Sverige grundas
              på att vi är duktiga på teknik, har stor kompetens och är effektiva.
              Då har vi några bra exempel, nämligen Vattenfall, Asea, Telia
              tidigare Televerket och Ericsson tidigare L M Ericsson där det
              offentliga och det privata har samarbetat i samband med så kallade
              naturliga monopol för att främja en stark industriell svensk bas
              och som också mycket framgångsrikt har klarat övergången till
              en mer marknadsorienterad utveckling.
            </seg>
            <seg xml:id="i-5f46f0a7b53d7afc-0">
              Jag är glad för svaret om att man nu viktar miljön så högt i
              samband med upphandlingen 60 % i samband med ammunitionsavveckling.
            </seg>
            <seg xml:id="i-6e2164f9ff44f5fb-0">
              Jag är också glad för svaret om att försvaret planerar en mer
              långsiktig framtida ammunitionsavveckling. Men jag skulle vilja
              ställa en följdfråga om försvarsministerns vilja att följa upp
              att så också blir fallet. Det är nämligen fråga om en långsiktig
              plan för avvecklingen, men även att den inte är så intensiv att
              det bara är de största enheterna ute i Europa som över huvud taget
              kommer i fråga för att kunna lämna anbud. Svensk försvarsindustri
              har ju anpassats till de volymer som finns i Sverige, och om man
              ska göra stora jobb på kort tid hänger man inte med om man inte
              får rimlig tid till anpassning.
            </seg>
            <seg xml:id="i-8153a75db47b5c97-0">
              Min tredje fråga om kompetensutvecklingen skulle jag gärna vilja
              ha ett lite mer utvecklat svar på från försvarsministern. Det
              handlar precis som i L M Ericsson, Televerket, Vattenfall och
              Asea om ett samarbete mellan offentligt och privat för att kunna
              ta till vara en kompetens och vara med och utveckla, och där beställaren
              har ett betydande ansvar för att hjälpa till att lyfta fram industrin
              för att få en bra teknisk kompetens och en bra marknad ute i Europa.
              Det är tyvärr en ganska lång omställningsprocess när det gäller
              försvarsindustrin.
            </seg>
          </u>
          <note type="speaker" xml:id="i-faf2082bc631eb6d-0">
            Anf. 10 MICHAEL HAGBERG (s):
          </note>
          <u who="michael_hagberg_59f33a" xml:id="i-7d0d02224fae143f-0">
            <seg xml:id="i-a34a57bfe2fed60c-0">
              Herr talman! Jag är tacksam för att Per Westerberg ställer den
              här interpellationen till försvarsministern. Försvarsministern
              och jag har nämligen under en längre tid jobbat med dessa frågor,
              och vi har lyft fram de miljömässiga aspekterna. Jag vet att försvarsministern
              är väl insatt i denna fråga. Det syns på svaren på Per Westerbergs
              tre frågor. Dessa svar innehåller egentligen det som jag är väldigt
              stolt och glad över att försvarsministern har insikt i, framför
              allt när det gäller att vi ska tänka på att lyfta fram de miljöpolitiska
              aspekterna när det gäller destruktion av materiel, en materiel
              som naturligtvis kommer att öka i samband med de försvarsbeslut
              som ligger framför oss.
            </seg>
            <seg xml:id="i-0a4602c686c9fbc0-0">
              Vi vet också att Europaparlamentet tog ett beslut för någon månad
              sedan om att vi skulle ha rätt att lyfta fram de miljöpolitiska
              aspekterna vid upphandlingar. Det ger oss ytterligare ett slipat
              verktyg som vi kan använda oss av i framtiden när det gäller Vingåkersverkens
              verksamhet som är den enda anläggningen som kan destruera den
              här typen av materiel i vårt land och kanske även i Norden.
            </seg>
            <seg xml:id="i-11485c1362ef33fb-0">
              Nu när vi kommer att ha mer försvarsindustrisamarbete på EU-nivå
              tror jag att en av de saker som vi från vårt land kan bidra med
              är att visa att det går att destruera denna typ av materiel på
              ett miljömässigt riktigt sätt och att vi kanske kan bidra med
              både utbildning och kompetensutveckling och även se till att vi
              kan ta till oss materiel som ska destrueras från andra delar av
              Europa.
            </seg>
            <seg xml:id="i-f58469ae50591bed-0">
              Jag skulle vilja veta på vilket sätt i detta samarbete som ministern
              tror att vi ska kunna utveckla denna verksamhet och på det sättet
              få ytterligare skjuts på den verksamhet som vi har i Vingåkersverken.
            </seg>
          </u>
          <note type="speaker" xml:id="i-afabeb115a001d84-0">
            Anf. 11 Försvarsminister LENI BJÖRKLUND (s):
          </note>
          <u who="unknown" xml:id="i-b2bfb3300387f6e3-5">
            <seg xml:id="i-30a337d015ccb6a5-0">
              Herr talman! Jag tycker att dessa båda inlägg visar att både
              regering och riksdag har ett ansvar på ett alldeles särskilt sätt
              för försvarsindustrin.
            </seg>
            <seg xml:id="i-12110eb937e91259-0">
              Vi har varit en stor beställare, och i många fall den enda beställaren.
              Det har nu delvis ändrats genom att vi har ökat samarbetet med
              länder som vi har stort förtroende för. Det är en nödvändig process
              om den kunnighet och den skicklighet som finns i svensk industri
              ska kunna få fortsätta att utvecklas. Men då handlar det om att
              den också ska vara en spjutspets och hävda sig mycket väl i internationell
              konkurrens. Det visar sig att det går även om riksdag och regering
              också har att hantera ett mycket strikt regelverk för export och
              handel på detta område. Men det är viktigt att också dessa aspekter
              finns med så att vi uppfyller alla delar av vår gemensamma försvars-
              och säkerhetspolitik.
            </seg>
            <seg xml:id="i-6e9199ccedbe19ca-0">
              Jag har många gånger sagt att det kanske svåraste i det kommande
              försvarsbeslutet är den korrekta värderingen av försvarsindustrin,
              bland annat därför att vi inte har talat riktigt öppet om den
              i alla delar i tidigare debatter. Men det handlar också om att
              förstå vad försvarsindustrin betyder för svensk industriell kompetens
              över huvud taget. Det kanske man blir varse först om man fattar
              ett felaktigt beslut och en viktig kompetens försvinner. Jag är
              alltså uppriktigt i behov av att också riksdagen stöder en god
              bevakning i dessa delar.
            </seg>
            <seg xml:id="i-a5365e6fc8f1eb92-0">
              Om vi säger att detta är betydelsefullt och kommer tillbaka lite
              grann till ammunitionsavvecklingen handlar det om att Sverige,
              med starka miljökrav, har utvecklat en stor kompetens på området.
              Hela Sveriges försvarsmiljöarbete anses ute i världen vara föredömligt
              och väcker också intresse i bredare grupper eftersom vi har lyckats
              visa att man kan förena en bra försvarsorganisation och en god
              produktion med mycket höga miljökrav. Det gör att andra länder
              också vill bidra till en bra miljö och därför efterfrågar våra
              erfarenheter.
            </seg>
            <seg xml:id="i-d9a5ce556e877440-0">
              I det långa loppet betyder det att om vi ställer hårda krav på
              de upphandlingar som vi gör och bevakar att vår svenska verksamhet
              kan ligga i framkanten skapar vi förutsättningar för att också
              andra länder ska kunna använda dessa anläggningar. Men i detta
              sammanhang handlar det om att vi också från departementet och
              i alla andra sammanhang Försvarsmakten och alla andra myndigheter
              som har ett ansvar på detta område också i alla bilaterala och
              i alla multilaterala kontakter på försvarsområdet stryker under
              förutsättningarna för att också bedriva försvarsarbetet på ett
              miljömässigt godtagbart sätt.
            </seg>
            <seg xml:id="i-b6c23d5febda7b42-0">
              Jag tycker att det är viktigt att alla dessa åtgärder följs upp
              och bevakas både från regering och från riksdag. Och det är min
              intention att det kommande försvarsbeslutet som också handlar
              om den här viktiga industrin ska tydliggöra hur den uppföljningen
              ska ske.
            </seg>
            <seg xml:id="i-d0f8aa6614d10203-0">
              När det gäller frågan om hur vi arbetar i EU kan jag säga att
              man har sådan respekt för svensk försvarsindustri att vi också
              har en företrädare med i den arbetsgrupp som arbetar med den nya
              byrå som ska skapas för försvarsmaterielförsörjning.
            </seg>
          </u>
          <note type="speaker" xml:id="i-7bb25f6578c28e5c-0">
            Anf. 12 Förste vice talman PER WESTERBERG (m):
          </note>
          <u who="per_westerberg_4a7f55" xml:id="i-ef337ba0b87ab3d9-1">
            <seg xml:id="i-0855493b01152148-0">
              Herr talman! Om man går igenom till exempel avsättningen av civilingenjörer
              i Sverige kan man säga att det är fyrafem företag som tar hand
              om ungefär 80 % av alla civilingenjörer. Bland dessa fyrafem är
              försvarsgruppen en. Det är alltså en mycket viktig del av den
              svenska teknologiska utvecklingen och kompetensen. Därför är det
              så viktigt att vi inte på något sätt slarvar bort denna kompetens
              utan i stället ser den som en spjutspets, vilket vi har sett att
              man har lyckats så bra med inom andra industriella grenar.
            </seg>
            <seg xml:id="i-128878147206d2ce-0">
              Långsiktigheten är viktig men också värnandet av den lilla industrin
              i ammunitionsutvecklingen. Det gäller just volymen per år i och
              med att de svenska anläggningarna inte är gjorda för att göra
              väldigt mycket på en gång, utan de är anpassade efter normala
              svenska krav som den enda, eller närmast enda, beställaren har
              haft. Därför är det viktigt att använda den möjlighet som finns
              till rätt typ av upphandlingar där svensk industri kan vara med
              och konkurrera.
            </seg>
            <seg xml:id="i-15ef009f2aa20821-0">
              När det gäller miljökraven är det helt riktigt att det är en
              bra del att använda som konkurrensmedel. Konkurrenslagarna godtar
              också med bred marginal att man ställer helt andra krav än bara
              prismässiga så länge de är tydliga och neutrala i förhållande
              till anbudsgivarna.
            </seg>
            <seg xml:id="i-8bc91e46c19ac973-0">
              Det är också viktigt att man verkligen kan utveckla och stärka
              den svenska specifika kompetensen inom miljöområdet. Sett just
              till kompetensutvecklingen har exempelvis en unik och mycket stark
              svensk spetsteknik vad gäller ubåtar blivit framgångsrik på exportsidan
              och även stärkt den svenska konkurrenskraften. Vi ser detta också
              inom flyget och inom elektroniken i kombination med traditionella
              varor men också delvis när det gäller ammunitionsavvecklingen.
            </seg>
            <seg xml:id="i-fa687c1ec4b0a190-0">
              Det är därför som jag lite grann återkom till kompetensutvecklingen.
              Dels gäller det upphandlingarnas storlek och möjligheterna att
              se hur det kommer att vara i framtiden, dels gäller det kompetensutvecklingen
              och att försöka ha ett samarbete i kravställandet i syfte att
              få en ännu kraftigare och ännu mer framstående spetsteknik för
              att det ska kunna vara en klar svensk konkurrensfördel.
            </seg>
            <seg xml:id="i-cb8e304648c0d3a3-0">
              Jag vill därför fråga försvarsministern om hon är beredd att
              ta initiativ till eller bevaka att så verkligen sker.
            </seg>
            <seg xml:id="i-dbbaef9035c44489-0">
              En sista fråga kan mycket väl vara detta med att inom EU på miljöområdet
              och även på detta område försöka få en harmonisering i och med
              att miljöfrågorna i allra högsta grad lämpar sig för en europeisk
              harmonisering. Man ska inte kapptävla i form av dålig miljö utan
              snarast i form av bra miljö.
            </seg>
            <seg xml:id="i-10f5ee10504fd472-0">
              Jag vill då fråga försvarsministern: Tas några initiativ för
              att få en harmonisering bland annat när det gäller ammunitionsavveckling
              men även på övriga områden för att därmed kunna få en bättre miljö
              samtidigt som, tror jag, teknik- och kompetensutvecklingen stärks
              i Sverige och utomlands?
            </seg>
          </u>
          <note type="speaker" xml:id="i-ef090e78d7e5b0fb-0">
            Anf. 13 MICHAEL HAGBERG (s):
          </note>
          <u who="michael_hagberg_59f33a" xml:id="i-7d0d02224fae143f-1">
            <seg xml:id="i-c1d5f944e3307464-0">
              Herr talman! När det gäller kompetensutvecklingen på det här
              området och sett till hela försvarsindustriområdet kan jag inte
              göra annat än hålla med försvarsministern och Per Westerberg.
              Det är naturligtvis så att vårt land har haft försvarsindustrin
              som en motor beträffande utvecklingen av försvarsmateriel, något
              som också resulterat i att vi har kommit väldigt långt inom många
              delar på det civila området. Det gäller även i det lilla företaget
              Vingåkersverken, som jag bedömer som det enda företaget i vårt
              land och i vårt lands närhet som har riktiga miljömässiga krav.
              Nu går man vidare för att kompetensutveckla företaget och även
              ta ansvar för stora delar i det civila livet.
            </seg>
            <seg xml:id="i-5239794b18531d02-0">
              I varje bil finns det ett par hekto dynamit. I varje nyproducerad
              bil finns det faktiskt ett par hekto dynamit som ingen vare sig
              i vårt land eller i resten av Europa och världen riktigt vet vad
              vi ska göra av.
            </seg>
            <seg xml:id="i-fcb32c5f603a51c1-0">
              När jag jobbade med miljöfrågor tittade vi på det här inom skrotbilsvärlden.
              Det kommer att hända olyckor. Men i Vingåker utvecklar man en
              metod för att destruera den dynamit som finns i krockkuddar både
              på sidorna och i fronten på bilarna. Ett par hekto dynamit per
              bil är bara det en miljömässig fråga som man är tvungen att ta
              ansvar för. Det här måste vi kunna ta vara på i vårt land och
              även dela med oss av kunskaperna ut till resten av Europa.
            </seg>
            <seg xml:id="i-de4d516cba31459a-0">
              Min uppmaning till försvarsministern är således: Ta med det här
              när ni talar med de företrädare som ska jobba med byrån, och tala
              om för Per Westerberg och mig när personen i fråga befinner sig
              i Helsingfors! Vi vill gärna träffa den personen för att diskutera
              dessa för vårt land och för resten av Europa så viktiga frågor.
            </seg>
          </u>
          <note type="speaker" xml:id="i-9ad6ea10d55f4b68-0">
            Anf. 14 Försvarsminister LENI BJÖRKLUND (s):
          </note>
          <u who="unknown" xml:id="i-b2bfb3300387f6e3-6">
            <seg xml:id="i-c5ba56f171c6ce9a-0">
              Herr talman! Jag vill säga att jag fortfarande saknar underlag
              för hela diskussionen kring försvarets materielförsörjning. Det
              gör att jag i den delen inte kan uttala mig i skarpa termer, utan
              jag måste vänta på underlag.
            </seg>
            <seg xml:id="i-17bd4b7a0a558f30-0">
              Jag har ingen annan intention än Michael Hagberg och Per Westerberg
              vad gäller det som här har tagits upp.
            </seg>
            <seg xml:id="i-390eb1a4398b1769-0">
              Däremot är det så att det det vill jag understryka i det kommande
              försvarsbeslutet handlar om hur stora resurser vi kan avsätta
              för utveckling och förnyelse. Det avgör hur stora möjligheter
              vi har att lägga ut beställningar till svensk industri. Då handlar
              det om en avvägning, om hur en effektiv grundorganisation för
              försvarets behov ser ut. Det är den prioriteringen och bedömningen
              som blir den tunga och viktiga avvägningen i det kommande försvarsbeslutet
              därför att det finns förutsättningar att ge industrin utveckling
              förutsatt att vi hittar formen för en effektiv och bra grundorganisation.
              Det betyder att man måste samordna denna till färre orter.
            </seg>
            <seg xml:id="i-26d4006d5cb585eb-0">
              Det är klart att jag hoppas att det här aktiva engagemanget för
              industriell utveckling också ska synas när vi ska diskutera hur
              grundorganisationen i försvaret ska se ut.
            </seg>
          </u>
          <note type="speaker" xml:id="i-ae0b56dd9055a792-0">
            Anf. 15 Förste vice talman PER WESTERBERG (m):
          </note>
          <u who="per_westerberg_4a7f55" xml:id="i-ef337ba0b87ab3d9-2">
            <seg xml:id="i-d7c341ee84857256-0">
              Herr talman! Jag förstår mycket väl att försvarsministern innan
              beslut tagits i kammaren inte kan lova någonting för framtiden.
              Vad vi vill fästa uppmärksamheten på är betydelsen i sammanhanget
              och att det gäller att inte försvarsindustrin eller delar av denna
              hinner dö medan man väntar på beslut.
            </seg>
            <seg xml:id="i-d3cf9d0e9e05c490-0">
              Vidare tror jag att försvarsministern är mycket väl medveten
              om att det detta visar erfarenheterna från krig runtom i världen
              på är mer och mer med teknik som man slåss och mindre och mindre
              med personal. Det innebär att spetstekniken är det riktigt intressanta
              försvarsmässigt men även industriellt, tekniskt och sysselsättningsmässigt
              i Sverige.
            </seg>
            <seg xml:id="i-288f7b9bc442f05f-0">
              Jag är inte ute efter någon form av massproduktion av enkla varor
              i Sverige, för det kan inte ge svenska löntagare bra löner. I
              stället handlar det om teknik och kompetens. Det är just den viljeinriktningen
              jag här delvis har hört från försvarsministern alltså att det
              handlar om kompetensutveckling. Det gäller allt från ammunitionsavveckling
              till högvärdig elektronik för mycket avancerade ubåtar, flygplan
              och mycket annat. Det är ju det som vi kan konkurrera med, och
              det är det som gör svenskt försvar både kompetent och unikt. Det
              gäller ju att inte bara ha köpta saker utan också ha ett kunnande
              runtom.
            </seg>
            <seg xml:id="i-28daff86b8212fe5-0">
              För mig är det alltså viktigt att försvarsministern har med sig
              detta inför försvarsbeslutet och tillser att man upprätthåller
              den här tekniska kompetensen och även den industriella kapaciteten
              på en rimlig nivå innan beslut hunnit tas och inriktningen gjorts.
              Då är genomsiktligheten för framtiden viktig viljeinriktningen
              och hur många anställda i de här verksamheterna som ska kunna
              verka under de närmaste åren innan man ser vart utvecklingen kommer
              att gå.
            </seg>
            <seg xml:id="i-17086bdd806ecccc-0">
              När det gäller materiel- och teknikutvecklingen kommer jag ju
              från ett försvarsvänligt parti som nog kommer att släppa till
              de medel som behövs.
            </seg>
          </u>
          <note type="speaker" xml:id="i-3378b519c1f724d1-0">
            Anf. 16 Försvarsminister LENI BJÖRKLUND (s):
          </note>
          <u who="unknown" next="cont" xml:id="i-db4aaf08d310fbfe-0">
            <seg xml:id="i-a5ac407eeb80c622-0">
              Herr talman! Jag är utomordentligt stolt över vad jag ser i svensk
              försvarsindustri och har, tror jag, till fullo insett dess betydelse.
              Däremot är det naturligtvis så att det vid de stora omställningar
              som sker i Sverige och i andra länder handlar om att också se
              till att det som är vår spets får respekt och får möjligheter
              att utvecklas. Det är kanske inte allt av det vi har i dag det
              får vi också inse för andra länder har sin styrka.
            </seg>
            <seg xml:id="i-50c8b70eec1f5963-0">
              Jag tycker att det är viktigt både att vi fattar framsynta beslut
              och följer upp dem och att vi i alla internationella sammanhang
              pekar på de miljöaspekter, den teknikkunskap och annat som vi
              har. Jag vet ju att svensk försvarsindustri har väckt respekt.
              Det märks så tydligt i de bilaterala kontakterna. Samtidigt är
              det så att vi som ett relativt litet land inte skulle ha fått
              en företrädare i den arbetsgrupp som ska förbereda EU:s byrå om
              inte vår försvarsindustri ansågs väga tungt.
            </seg>
          </u>
          <note xml:id="i-9ba3e319053a55de-1">
            Överläggningen var härmed avslutad.
          </note>
          <note xml:id="i-50402eb81d911b20-0">
            4 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-fc4d34174743740f-0">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u who="unknown" prev="cont" xml:id="i-231fbd310b80e8f3-0">
            <seg xml:id="i-d2fc5a5ae6ce9279-0">
              KOM(2004)26
            </seg>
          </u>
          <note xml:id="i-881782d1efaaa55f-0">
            5 § Hänvisning av ärenden till utskott
          </note>
          <note xml:id="i-3a9b9b5c649c60be-0">
            Föredrogs och hänvisades
          </note>
          <note xml:id="i-20bd8fc5f2b31be8-0">
            6 § Bordläggning
          </note>
          <note xml:id="i-fcc576906db82335-0">
            Anmäldes och bordlades
          </note>
          <note xml:id="i-8552d49e64053d09-0">
            7 § Anmälan om frågor för skriftliga svar
          </note>
          <note xml:id="i-8e95b638a282fb47-0">
            Anmäldes att följande frågor för skriftliga svar framställts
          </note>
          <note xml:id="i-78ea458469d21bb0-0">
            den 5 mars
          </note>
          <note xml:id="i-fb2b0285ec62c31a-0">
            Gudrun Schyman
          </note>
          <note xml:id="i-fab5a8cbc5356f27-0">
            Inger Lundberg
          </note>
          <note xml:id="i-014dc73c97ba8876-0">
            Hillevi Engström
          </note>
          <note xml:id="i-df06235c8fd2ece9-0">
            Karin Thorborg
          </note>
          <note xml:id="i-036fce4432c66194-0">
            Lennart Kollmats
          </note>
          <note xml:id="i-56583a82438066e0-0">
            Fredrik Olovsson
          </note>
          <note xml:id="i-5bcb2ce283aeae24-0">
            Joe Frans
          </note>
          <note xml:id="i-7be401392e539349-0">
            Ulla Hoffmann
          </note>
          <note xml:id="i-c325a4afede1462d-0">
            Birgitta Ohlsson
          </note>
          <note xml:id="i-cddac1c3aa5cc017-0">
            Lars-Ivar Ericson
          </note>
          <note xml:id="i-63420f8530104707-0">
            Rolf Olsson
          </note>
          <note xml:id="i-53e56dbe8617c6fd-0">
            Ulf Sjösten
          </note>
          <note xml:id="i-d0ecf88fce87e7d6-0">
            Johan Pehrson
          </note>
          <note xml:id="i-53e56dbe8617c6fd-1">
            Ulf Sjösten
          </note>
          <note xml:id="i-af56ac4f2297ed2b-0">
            Sven Bergström
          </note>
          <note xml:id="i-a11559367f2919a5-0">
            Lena Ek
          </note>
          <note xml:id="i-a9e8110ed38a22b6-0">
            Frågorna redovisas i bilaga som fogats till riksdagens snabbprotokoll
            tisdagen den 9 mars.
          </note>
          <note xml:id="i-7b0e3624e538fe3a-0">
            8 § Kammaren åtskildes kl. 9.40.
          </note>
          <note xml:id="i-19d19b6a939cf893-0">
            Förhandlingarna leddes av talmannen.
          </note>
          <note xml:id="i-38b4e395bf1aa5fe-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
