<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--60</head>
          <docDate when="2004-01-19">2004-01-19</docDate>
        </div>
      </front>
      <body>
        <div>
          <note xml:id="i-cc6edf62202c1505-0">
            ﻿
          </note>
          <note xml:id="i-b8b904a227d93017-0">
            Riksdagens protokoll
          </note>
          <note xml:id="i-bec019a9c8651b3b-0">
            2004/05:60
          </note>
          <note xml:id="i-93685ebea7d6ee2f-0" type="date">
            Onsdagen den 19 januari
          </note>
          <note xml:id="i-9e96190dbcf09f75-0">
            Kl. 09:00 - 16:15
          </note>
          <note xml:id="i-f6cfc8ed19243169-0">
            1 § Information från regeringen om katastrofen i Asien
          </note>
          <note type="speaker" xml:id="i-e078437f97dd6e54-0">
            Anf. 1 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-0">
            <seg xml:id="i-7dfe45a3dbdce5c6-0">
              Fru talman! Drygt tre veckor efter flodvågen ser Thailands kust
              ännu ut som ett slagfält. Drygt tre veckor efter helvetesvågen
              söker thailändare och svenskar ännu efter omkomna, i hav, sand
              och rasmassor. Drygt tre veckor efter katastrofen har arbetet
              med att identifiera de döda bara börjat vid templet Wat Yan Yao
              strax norr om Phuket.
            </seg>
            <seg xml:id="i-610d89a473fbe939-0">
              Jag är skakad efter mötet med den thailändska vardagen januari
              2005. Jag är stolt över de många svenskar som gör och har gjort
              storartade insatser både under räddningsfasen och nu med det nästan
              omänskliga arbetet att identifiera de döda. Jag lider med de många
              svenskar som tvingas vända hem med förfärliga upplevelser bakom
              sig och många gånger utan att ha alla sina anhöriga med sig.
            </seg>
            <seg xml:id="i-261d3c5233844482-0">
              Aldrig har så många svenskar drabbats av en naturkatastrof. Aldrig
              har heller så stora katastrofinsatser samordnats och genomförts
              på så kort tid av svenska myndigheter. Den stora mängd insatser
              som gjordes dagarna närmast efter katastrofen låter sig inte redovisas
              på den korta tid vi har på oss här i dag, men jag ska göra ett
              försök att sammanfatta.
            </seg>
            <seg xml:id="i-3b9ebf181238c702-0">
              Klockan halv fyra på annandagens morgon inträffade ett jordskalv
              på havsbotten vid Sumatra. Effekten blev en enorm flodvåg som
              timmarna efter skalvet nådde kust efter kust i Asien och Afrika.
              Regeringskansliet fick information om en naturkatastrof som särskilt
              drabbat fattiga länder. Morgonnyheterna beskrev det på samma sätt.
            </seg>
            <seg xml:id="i-bedb7853047f22ec-0">
              På UD förberedde sig biståndsminister Carin Jämtin för att Sverige
              snabbt skulle kunna svara upp mot FN:s förväntade begäran om räddningspersonal
              och annan katastrofhjälp, vilket vi också mycket snabbt kunde
              göra. Redan samma dag kunde Räddningsverket sända personal till
              Sri Lanka.
            </seg>
            <seg xml:id="i-9c4890e41a9c59a7-0">
              Under annandagens förmiddag rapporterade drabbade länder ständigt
              nya fakta och siffror. Vid lunchtid uppgavs 120 personer ha omkommit
              i Thailand, 300 i Indonesien. Den uppgiften gick ut via TT som
              också sade sig ha obekräftade uppgifter om att en svensk omkommit.
              Vem anade då att antalet döda skulle stiga tusenfalt och fortfarande
              stiga, tre veckor senare?
            </seg>
            <seg xml:id="i-44aa6a07f74ee1f5-0">
              Berättelserna från svenskar på plats var på annandagen ännu få.
              De vittnade om skadade människor men främst om kaos och stor materiell
              förstörelse. Från ambassaden kom liknande information. Reseföretagen
              hade ännu på annandagens kväll inte information om var många av
              deras resenärer befann sig eller hur de mådde. Kvällsnyheterna
              hade förkortade sändningar som vilken helgkväll som helst.
            </seg>
            <seg xml:id="i-f9d851ebfff9274d-0">
              Få om någon såg katastrofens hela vidd, vare sig i berörda länder
              eller här, på andra sidan jorden. En person som själv mycket aktivt
              deltog i räddningsarbetet i Thailand sade så här till mig häromdagen:
              Trots att jag var på plats tidigt och såg förödelsen kunde jag
              inte föreställa mig omfattningen av det som skett.
            </seg>
            <seg xml:id="i-f5931e726ef2f7dc-0">
              300 år har gått sedan en tsunami senast slog till mot Thailands
              kust. I Sverige saknar vi helt nationell erfarenhet av flodvågor.
            </seg>
            <seg xml:id="i-e69a3eb74ec8e5de-0">
              Mycket har sagts om dessa första timmar. Det är lätt att vara
              efterklok. En sak är alldeles säker: Det tog bara minuter för
              vågorna att släcka tusentals liv och skapa livslånga själsliga
              ärr hos många fler.
            </seg>
            <seg xml:id="i-82210443a699dd87-0">
              När den förödande sanningen började gå upp för oss på andra sidan
              jorden, när den svenska ambassaden upprättat ett kriscenter i
              Phuket och börjat samla information, när berörda statsråd samlats
              här i Helsingfors och jag inbjudit till måndagens presskonferens
              hade de akuta och absolut viktigaste katastrofinsatserna redan
              gjorts. Då hade ropen redan ljudit längs stränder och gator: Spring!
              Sök er upp mot skog och berg. Då hade thailändsk räddnings- och
              sjukvårdspersonal, anställda i turistnäringen och tusentals thailändska
              familjer för länge sedan tagit hand om chockade överlevande svenskar.
              Då hade svenskar som klarat sig undan hjälpt varandra att bära
              skadade, söka försvunna, plåstra om och trösta landsmän i åtskilliga
              timmar. Det arbetet hade ingen kunnat göra åt dem. Det arbetet
              krävde medmänniskor på plats, och sådana fanns. Dem är vi alla
              stort tack skyldiga.
            </seg>
            <seg xml:id="i-305fada0569d4710-0">
              Fru talman! Över 20 000 svenskar fanns i de drabbade områdena
              när vågen slog till. Svenskar fanns i Indien, på Sri Lanka och
              på andra platser men framför allt i Thailand. Sverige är ett litet
              land, men i antal turister i Thailand under julveckorna är Sverige
              ett av de största. Vi drabbades därför hårdare än något annat
              land utanför katastrofområdet.
            </seg>
            <seg xml:id="i-61b1a5e6f6b31d06-0">
              På måndagen den 27 december började den bilden växa fram i all
              sin förskräckande tydlighet. En särskild statsrådsgrupp med ansvar
              för regeringens katastrofhantering formades och började omedelbart
              arbeta. En statssekreterargrupp bildades också. Inom en vecka
              kunde 14 000 människor åka hem till Sverige. Det är en evakuering
              som saknar motstycke.
            </seg>
            <seg xml:id="i-63a1b697701de922-0">
              Den 27 december kontaktades Sas för att få fram flygkapacitet
              utöver den som reseföretagen själva hade. För att omedelbart få
              i gång evakueringen av svenskar hyrde UD en Boeing från Air Scotland
              den 28 december. Dagen efter var en luftbro i större skala i funktion,
              och 17 hemflygningar kunde sedan genomföras.
            </seg>
            <seg xml:id="i-da92da6f520f1659-0">
              Det första evakueringsplanet kom till Arlanda den 30 december.
              Det sista avgick från Bangkok den 8 januari, med anhöriga som
              hade valt att stanna kvar längre. Samtidigt genomfördes ambulansflygningar
              med svenska läkarteam ombord. Under första veckan gjordes tio
              sådana flygningar, en del med hjälp från andra länder. En större
              ambulansevakuering har aldrig tidigare genomförts med svensk personal.
              Det fåtal skadade som ännu finns kvar i Thailand kommer att tas
              hem så snart läkare bedömer att de klarar en flygresa.
            </seg>
            <seg xml:id="i-ef43f73b57b1c0f9-0">
              Sveriges ambassadör Jonas Hafström var den första utländske ambassadören
              på plats när han kom till Phuket tidigt på annandagen. Den 27
              december rapporterade han från Khao Lak till UD. Den svenska ambassaden
              i Bangkok förstärktes omedelbart. Ambassaden har sedan dess vuxit
              med ett 70-tal tjänstemän och IT-tekniker. Ett permanent generalkonsulat
              har nu upprättats i Phuket, bland annat för att underlätta för
              anhöriga som åker dit.
            </seg>
            <seg xml:id="i-7f58825151e12020-0">
              På Regeringskansliet i Helsingfors kallades drygt 100 personer
              in för att, med stöd av ett 50-tal personer på ett call center
              i Kalix, ta emot telefonsamtal från oroliga anhöriga. Det blev
              långt över 15 000 sådana samtal.
            </seg>
            <seg xml:id="i-3c46c3031ddb8044-0">
              Ytterligare 200 personer arbetade med samordning, transporter,
              IT-stöd och information. Sms-meddelanden sändes i flera omgångar
              till svenska mobiltelefoner i Thailand, Sri Lanka och Indien med
              vädjan till svenskar att höra av sig, viktiga telefonnummer och
              information om evakuering.
            </seg>
            <seg xml:id="i-32f948df6326de95-0">
              Den information som på detta sätt samlades in överlämnades till
              Rikskriminalpolisen den 4 januari. Då fanns ca 30 000 personuppgifter
              registrerade.
            </seg>
            <seg xml:id="i-769884d7934f8b96-0">
              Redan på annandagen påbörjades vad som skulle bli ett mycket
              omfattande nätverksarbete. Regeringskansliet, Socialstyrelsen,
              SOS Alarm, resebolagen, Försvarsmakten, landstingen och kommunerna
              har tillsammans med Räddningsverket, Rikskriminalpolis, SOS International
              och många ambassader i regionen alla sin del i katastrofinsatsen.
            </seg>
            <seg xml:id="i-a775c768f8c56c95-0">
              Räddningsverket, SOS Alarm och landstingen sände med start den
              28 december ca 200 svenska läkare, sjuksköterskor, psykologer
              och annan räddningspersonal till katastrofområdet och hade fler
              i beredskap. Utrikesministern följde med den första gruppen ned
              för att bland annat söka försäkra sig om att omkomna svenskar
              togs om hand på ett värdigt och bra sätt.
            </seg>
            <seg xml:id="i-8f912f3e11996ba3-0">
              Den 27 december fattades beslut om att sända ett svenskt identifieringsteam
              till Thailand. ID-kommissionen har nu ett 30-tal personer i Phuket
              plus ett antal svenska poliser. ID-team från 22 olika länder samverkar
              på plats. För att underlätta identifieringen och hanteringen av
              de avlidna på plats har Sverige bidragit med stora mängder utrustning.
              Förre ÖB Johan Hederstedt svarar för den lokala samordningen för
              svensk del.
            </seg>
            <seg xml:id="i-22814e56a69dfa01-0">
              Nio dagar efter katastrofen, den 4 januari, togs de första omkomna
              emot på Arlanda. Rikspolisstyrelsen har regeringens uppdrag att
              fortsatt samordna transport på ett värdigt sätt för att föra hem
              de omkomna.
            </seg>
            <seg xml:id="i-1f121f145b10df0e-0">
              Kommuner och landsting förberedde snabbt mottagandet av hemkomna.
              På flygplatser och i kommuner mottogs de av krisgrupper. Runt
              175 personer har vårdats på sjukhus. I Helsingforss län, där flest
              patienter togs emot, fick ytterligare 350 personer vård på de
              närsjukvårdscentrum som skapades med anledning av katastrofen.
              Samarbetet mellan kommuner och landsting har fungerar mycket väl.
              Nu krävs att det långsiktiga psykiska omhändertagandet också fungerar
              bra.
            </seg>
            <seg xml:id="i-5006eaa66a5316e4-0">
              Tusentals människor har deltagit i arbetet på katastrofplatserna
              och med att ge de drabbade en trygg hemkomst: tjänstemän på UD
              och i övriga Regeringskansliet, anställda hos myndigheter och
              på andra håll, frivilliga genom organisationer eller på eget initiativ.
              Jag vill bara upprepa mitt och regeringens stora tack för alla
              fantastiska arbetsinsatser som gjorts.
            </seg>
            <seg xml:id="i-8e794b18f8d45cda-0">
              Jag är glad och stolt över den varma omtanke och stora medmänsklighet
              som så många svenskar visat under denna tid. Kungafamiljens, regeringens
              och det svenska folkets tack till Thailand för hjälpen till nödställda
              svenskar har framförts på flera sätt. Jag själv, liksom Sveriges
              ambassadör, har uttryckt det i thailändsk tv. Det har framförts
              genom annonsering i thailändska tidningar. Jag hade i söndags
              också möjlighet att framföra vårt tack till kung Bhumibol och
              premiärminister Thaksin.
            </seg>
            <seg xml:id="i-f4e42dbfe417c59e-0">
              Flodvågskatastrofen innebär en enorm utmaning för hela det svenska
              samhället. Självklart tar regeringen till sig av de synpunkter
              och den kritik som riktats mot oss under den senaste tiden. Självklart
              finns det sådant som kunde ha gjorts tidigare eller bättre. Det
              är jag den förste att medge. Samtidigt är jag övertygad om att
              utvärderingen av arbetet kommer att visa att stora insatser genomförts
              mycket väl, trots en extrem situation.
            </seg>
            <seg xml:id="i-c55c14f9de44e984-0">
              En granskningskommission har tillsats för att utvärdera insatserna.
              Kommissionen kan också lämna konstruktiva förslag till hur Sverige
              ska bli än bättre rustat att möta och hantera allvarliga kriser
              utanför våra gränser. Det kan handla om naturkatastrofer men också
              om terrorattacker, stora olyckor eller andra händelser där många
              svenskar drabbas utomlands. Men för att säkerställa god information
              och snabba insatser vid kriser eller katastrofer vill regeringen
              redan nu genomföra ett antal förändringar.
            </seg>
            <seg xml:id="i-cfacde137d0aaa09-0">
              För det första måste vi bättre ta till oss kunskap från alla
              sorters informationskällor, göra bedömningar och dra slutsatser.
              Vi måste göra det i samarbete med liknande organisationer runtom
              i världen och framför allt inom den union vi tillhör, den europeiska
              unionen. Därför vill vi förstärka och samordna de olika system
              som finns för inhämtande av information, underrättelser och analyser
              i Regeringskansliet och samhället.
            </seg>
            <seg xml:id="i-c35581fcba9fe31b-0">
              Arbetet med att ta fram ett databaserat system påskyndas så att
              kunskap finns tillgänglig om var många svenskar turistar. Det
              ger bättre förutsättningar men inga garantier. Jorden är stor.
              Katastrofer som denna, som sker ett halvt dygns flygresa bort
              och med sex timmars tidsskillnad, som träffar mycket vidsträckta
              geografiska områden och slår ut kommunikationsnäten, kommer alltid
              att vara svårbedömda i tidiga skeden.
            </seg>
            <seg xml:id="i-4263850a59e2bbe0-0">
              För det andra ska konkreta hjälpinsatser kunna sättas in utan
              dröjsmål. För att förstärka Räddningsverkets förmåga ska insatsteam
              byggas upp som snabbt kan agera med väl utbildad och tränad personal
              och tydlig ledningsstruktur. De ska vara beredda att ge hjälp
              till svenskar vid katastrofer utomlands men också kunna användas
              för katastrofbistånd. De bör ha tillgång till väl utrustat ambulansflyg
              så att kvalificerad sjukvård, bra transportmöjligheter och snabb
              förmåga att avlasta sjukvårdskapaciteten i drabbade länder säkras.
              Räddningsverket bör ha ett bemyndigande att sätta in sådana insatstrupper
              eller på annat sätt agera vid en akut nödsituation där många svenskar
              är drabbade utan att behöva gå till regeringen.
            </seg>
            <seg xml:id="i-72f0a3c4c2509da4-0">
              En konsulär beredskapsstyrka ska inrättas vid UD, startklar dygnet
              runt. På så sätt kan vi snabbt förstärka ambassader och konsulat
              om kriser inträffar.
            </seg>
            <seg xml:id="i-554e9d787391c74e-0">
              För det tredje behöver vi en stärkt beredskap när det gäller
              medicinsk bedömning på katastrofplatser. I ett mycket tidigt skede
              behöver vi kunna sända svensk sjukvårdsexpertis som på plats gör
              medicinska bedömningar av insatsbehov. Vi behöver också bli bättre
              på att ta till vara den resurs som alla de kompetenta yrkesmänniskor
              som anmäler sig frivilligt utgör.
            </seg>
            <seg xml:id="i-5b060c3ded95cf42-0">
              För det fjärde måste samordningen inom EU förbättras. Effektivare
              insatser före, under och efter naturkatastrof eller terrorangrepp
              kräver internationell samordning. Regeringen har redan tagit initiativ
              till att förbättra den europeiska unionens krishanteringsförmåga.
              Vi vill inrätta en gemensam civil krishanteringsgrupp som snabbt
              kan sättas in i krisområden, samordna evakueringsinsatser för
              EU-medborgare, stärka kommissionens samordnande roll samt samordna
              ländernas ambassadhjälp vid kriser. Regeringskansliet kommer att
              fortsätta stärka sin krishantering i enlighet med den handlingsplan
              som regeringen redovisade våren 2002.
            </seg>
            <seg xml:id="i-55b3ea58722b213b-0">
              Granskningskommissionen kommer att lämna viktiga bidrag. Försvarsberedningen
              ska i sommar lämna sin syn på hur vi bör stärka samhällets förmåga
              att hantera framtida hot och risker. Vunna erfarenheter och inkomna
              synpunkter ska samlas, och därefter lägger regeringen fram sin
              proposition.
            </seg>
            <seg xml:id="i-5650a1c486a2d216-0">
              I många av världens länder finns drabbade befolkningar som lider
              oerhört. Miljoner människor är efter katastrofen hemlösa och saknar
              all den vardagens trygghet som vi är vana vid i Sverige: tak över
              huvudet, mat för dagen, rent vatten. Känslan av solidaritet med
              dessa människor är stark i det svenska samhället.
            </seg>
            <seg xml:id="i-1bee6432f08e1ee5-0">
              Svenska folket har skänkt över 25 000 kr i minuten efter katastrofen.
              Detta saknar helt motstycke i vårt lands historia. Tillsammans
              med de 500 miljoner kronor som regeringen i ett första skede satte
              av i katastrofbistånd kan Sverige göra stor nytta i de drabbade
              länderna. Över 80 miljoner kronor har redan betalats ut genom
              Sida. Sverige har också svarat på FN:s appell om katastrofhjälp
              med 150 miljoner kronor.
            </seg>
            <seg xml:id="i-9aa038cca92a8b9f-0">
              Vi har förutom akut hjälp i form av rent vatten, filtar, tält,
              kommunikation med mera också bidragit med koleravaccin för 200
              000 människor i Sri Lanka och med grävskopor för röjningsarbete
              i den så hårt drabbade Acehprovinsen i Indonesien.
            </seg>
            <seg xml:id="i-2b95c7829c2d34e8-0">
              Nu utreder man i Thailand varför inga varningar om tsunamin nådde
              ut under de två timmar som passerade mellan skalvet och vågen.
              Ett internationellt samarbete är också i gång för att bygga upp
              varningssystem för tsunamier i regionen. Ett svenskt initiativ
              kring detta togs tidigt, och vi kommer att medverka till uppbyggnaden.
            </seg>
            <seg xml:id="i-ea3e2732590c9a22-0">
              Det är viktigt att stödet från omvärlden inte upphör när den
              akuta fasen är över och tv-bilderna inte längre når våra vardagsrum.
              För detta har vi alla ett fortsatt ansvar. Det kan vi ta genom
              att kanalisera vårt engagemang genom till exempel vänorter, folkrörelser,
              frivilligorganisationer och fackföreningar.
            </seg>
            <seg xml:id="i-63ba36e229f4fa5e-0">
              Återuppbyggnaden kommer att ta flera år. Regeringen kommer att
              göra fortsatta långsiktiga insatser i de drabbade länderna utöver
              det katastrofbistånd som redan beslutats om. Det svenska biståndet
              ökar kraftigt, i år med 2,2 miljarder kronor. Vi har råd att både
              hjälpa de av flodvågskatastrofen drabbade människorna i Sydostasien
              och samtidigt ha en god beredskap för andra pågående eller nya
              kriser.
            </seg>
            <seg xml:id="i-a1dbab0b999f458e-0">
              Drygt tre veckor efter katastrofen, fru talman, har arbetet på
              sätt och vis bara börjat. Jag har under mitt besök i Thailand
              försäkrat mig om att svenskar som söker anhöriga får möjlighet
              och hjälp av thailändska myndigheter att leta vidare. Också svensk
              personal kommer naturligtvis att fortsätta att hjälpa till i sökandet.
              Under många månader kommer identifieringsarbetet att fortsätta
              i Thailand. Människor kommer successivt att få besked eller få
              ta emot sina omkomna anhöriga. Andra kommer inte att få besked
              eftersom deras anhöriga inte påträffats.
            </seg>
            <seg xml:id="i-7b6b9b8a0dce2843-0">
              Sorgen måste ändå hanteras och minnena bevaras. Sorgearbetet
              kommer att prägla svensk vardag under mycket lång tid. Regeringen
              har inrättat ett nationellt råd för att drabbade och anhöriga
              på ett enkelt sätt ska kunna få kontakt och stöd eller hjälp med
              problem som uppkommit genom katastrofen. Ett fortsatt stöd är
              nödvändigt när skadade och chockade ska återerövra vardagen stöd
              från vården, från skolan och omsorgen, från olika myndigheter,
              men kanske framför allt från familj, medmänniskor, arbetskamrater
              och vänner.
            </seg>
            <seg xml:id="i-bb903e54f5013521-0">
              Livet kommer inte att bli sig likt, men det kommer att gå vidare.
              Vår stora gemensamma uppgift är att dela denna svåra tid med varandra,
              att visa varandra respekt och medmänsklighet och att hålla samman.
            </seg>
          </u>
          <note type="speaker" xml:id="i-4faf304f48ff334f-0">
            Anf. 2 BO KÖNBERG (fp):
          </note>
          <u who="bo_konberg_56250a" xml:id="i-c254e79410809a94-0">
            <seg xml:id="i-29ef6fa3ab5db4e8-0">
              Fru talman! Jag vill först rikta ett tack till statsministern
              för informationen och också för de inkännande orden med de människor
              som drabbats av fruktansvärda lidanden.
            </seg>
            <seg xml:id="i-c5e8ca4252daa0e6-0">
              Min fråga gäller den svenska krisberedskapen inför det som nu
              hände. Det har sedan Estoniakatastrofen gjorts mängder av utredningar
              som har handlat om att förbättra svensk krisberedskap.
            </seg>
            <seg xml:id="i-15f07c119b2e4e99-0">
              Det har funnits lite olika uppfattningar här i riksdagen om exakt
              vad man ska göra. Men på en punkt verkar oppositionspartier, regeringen
              i propositioner och en riksdagsmajoritet ha varit eniga. Det har
              handlat om att det behövs mer av övning, utbildning och träning
              för att kunna klara av oväntade katastrofer och kriser. Bakom
              detta har förstås legat den gamla insikten i talesättet om att
              övning ger färdighet.
            </seg>
            <seg xml:id="i-387b93ad830934d2-0">
              Vad som har kunnat inhämtas under de gångna veckorna är att det
              inte har blivit så väldigt mycket av övningen, träningen, seminarier
              och kristräning av olika slag. Det är lätt att tro, och jag hör
              till dem som gör det, att vi skulle ha haft en bättre och snabbare
              hantering från regeringens sida om utfästelserna om ökad träning
              hade uppfyllts. Min fråga till statsministern är om han i dag
              delar denna min bedömning.
            </seg>
          </u>
          <note type="speaker" xml:id="i-eb8a9306a2de1fe0-0">
            Anf. 3 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-1">
            <seg xml:id="i-d0d02214682a41ce-0">
              Fru talman! Vi är överens om att övning ger färdighet. Men att
              påstå att vi inte skulle ha övat i Regeringskansliet är inte sant.
              Jag har också sett att det påståtts i en debattartikel från de
              fyra borgerliga partiledarna att det inte skulle ha övats alls
              under tiden sedan jag blev statsminister. Det är fel.
            </seg>
            <seg xml:id="i-3641431336c0da9b-0">
              Vi har övat väldigt mycket och haft stora övningar. Vi har dessutom
              haft övningar som har varit departementsvisa. Jag frågade en av
              mina närmaste medarbetare med lång erfarenhet av Regeringskansliet
              hur han såg på det hela. Han sade: Vi har aldrig övat mer än vad
              vi gör just nu. Det är också min bild. Sedan är det bara att konstatera
              att det säkert heller inte är tillräckligt. Men att påstå att
              vi inte skulle ha övat är fel.
            </seg>
          </u>
          <note type="speaker" xml:id="i-89c8124eeff3ba25-0">
            Anf. 4 BO KÖNBERG (fp):
          </note>
          <u who="bo_konberg_56250a" xml:id="i-c254e79410809a94-1">
            <seg xml:id="i-beddbfb4901e0669-0">
              Fru talman! Det får undersökas närmare av bland annat den medborgarkommission
              som är tillsatt. Men jag tycker mig redan av massmedierna och
              olika genomgångar och uttalanden av till exempel Krisberedskapsmyndighetens
              generaldirektör med flera fått intrycket av att det inte har varit
              speciellt mycket på den här punkten.
            </seg>
            <seg xml:id="i-5fd9a81401cd9b15-0">
              Jag uppfattar svaret från statsministern som att man har gjort
              det man har lovat och kunnat och varit så duktig man kunde vara.
              Jag delar inte den uppfattningen.
            </seg>
          </u>
          <note type="speaker" xml:id="i-5a6d9304cd366672-0">
            Anf. 5 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-2">
            <seg xml:id="i-2a15484e6fd34909-0">
              Fru talman! Vi får väl låta granskningen ge svar på frågan. Det
              finns ingen anledning för oss att stå och argumentera mot varandra.
              Jag påstår inte detta rakt ut i tomma luften. Jag har naturligtvis
              tagit reda på fakta. Jag förutsätter att det jag nu säger också
              är av sådant slag att det så småningom kommer att göra Bo Könberg
              om inte glad så åtminstone lugn på den punkten.
            </seg>
          </u>
          <note type="speaker" xml:id="i-d1e969bdc43d1411-0">
            Anf. 6 ALF SVENSSON (kd):
          </note>
          <u who="alf_svensson_d978de" next="cont" xml:id="i-d9a93a2773c77d9e-0">
            <seg xml:id="i-917789cb3ad01b04-0">
              Fru talman! Tack för redovisningen från statsministern.
            </seg>
            <seg xml:id="i-f7542df1de360648-0">
              Dåvarande försvarsministern Björn von Sydow, det vill säga nuvarande
              talmannen, tillsatte i juli månad 1998 en utredning för översyn
              av den planering som ska säkerställa funktionen hos den högsta
              och centrala ledningen i extraordinära situationer såsom att förhindra
              eller begränsa katastrofer och omfattande skadeverkningar på liv,
              miljö och egendom. Utredare var som bekant viceamiral Dick Börjesson.
            </seg>
          </u>
          <note xml:id="i-d41f49725ba47d4b-0">
            Sakkunniga och experter knöts till utredningen. En särskild referensgrupp
            fanns på tjänstemannanivå. Åtta riksdagsledamöter från samtliga
            partier var också knutna till utredningen. Den 1 februari 1999
            överlämnade LBU, Ledningsberedskapsutredningen, sina förslag.
            Det rådde samstämmighet om vad utredningen kom fram till. Analysgruppen
            för utvärdering av Estoniakatastrofen förordade förslaget. Även
            Sårbarhetsutredningen rekommenderade år 2001 LBU:s förslag.
          </note>
          <u who="alf_svensson_d978de" prev="cont" xml:id="i-d587fe916cac848c-0">
            <seg xml:id="i-d59ea6ab1f8a6f33-0">
              Fru talman! Jag finner allt detta tal om vem som stod vid faxar
              på UD eller vilka statsråd eller pressekreterare som fick flashar
              tämligen ointressant i jämförelse med att få veta: Vem stoppade
              utredningsförslagen i byrålådan som hade en så stor uppslutning
              från flera håll? Det kan knappast inte ha varit någon tjänsteman.
              Jag tycker att det är vida mer intressant än mycket annat som
              det har parlamenterats om.
            </seg>
            <seg xml:id="i-befd84987005f0a4-0">
              Vem tog på sig ansvaret att stoppa detta förslag som hade en
              sådan uppslutning från expertis, riksdagens alla partier och flera
              andra som utredde den här typen av frågor. Var det statsministern?
            </seg>
          </u>
          <note type="speaker" xml:id="i-6b8128b29094bb06-0">
            Anf. 7 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-3">
            <seg xml:id="i-88158eb6cd47d25c-0">
              Fru talman! Vi gick naturligtvis till riksdagen med en proposition.
              Det är riksdagen som har fattat beslutet. Bakom riksdagsbeslutet
              stod Socialdemokraterna, Vänsterpartiet, Miljöpartiet och Centerpartiet.
              Mot beslutet fanns en reservation från Kristdemokraterna, Folkpartiet
              och Moderaterna. Jag tror inte ens att det vid omröstningen yrkades
              bifall till reservationen.
            </seg>
            <seg xml:id="i-b58de2b56f2ca2db-0">
              Varför gick vi inte fram med förslaget? Det var av det enkla
              skälet att det remissbehandlades. Där fick vi avvisande synpunkter
              från polisen, Säkerhetspolisen, Räddningsverket, Kustbevakningen
              och en av hovrätterna. Med en sådan remissopinion lägger man inte
              fram ett förslag i säkerhetsfrågor till riksdagen.
            </seg>
          </u>
          <note type="speaker" xml:id="i-e428704bfcf2bb65-0">
            Anf. 8 ALF SVENSSON (kd):
          </note>
          <u who="alf_svensson_d978de" xml:id="i-920e276a8855bc0b-0">
            <seg xml:id="i-d2aadf3a5f6b28cc-0">
              Fru talman! Jag gjorde en uppräkning. Den omfattade dem som satt
              med i utredningen, dem som var experter och sakkunniga på området
              och den uppslutning som utredningen fick från andra utredningar
              av samma kvalitet med samma inriktning. Detta plus att det i utredningen
              fanns stöd från partierna borde ha gjort att statsministern drivit
              frågan på ett helt annat sätt än vad som skedde.
            </seg>
          </u>
          <note type="speaker" xml:id="i-92c86c5c51461d9a-0">
            Anf. 9 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-4">
            <seg xml:id="i-266044b0ff080686-0">
              Fru talman! Det är möjligt att Alf Svensson kan tycka så. Det
              är en hedervärd uppfattning. Men vem i den här kammaren tror att
              vi skulle ha gått fram med en krishanteringsorganisation som hade
              avstyrkande remissynpunkter från bland andra polisen, Räddningsverket
              och Kustbevakningen?
            </seg>
            <seg xml:id="i-16032ec5d53f0dbb-0">
              Även om tonläget av och till under de senaste veckorna varit
              uppdrivet får man ändå komma ihåg att vi hanterar den här typen
              av frågor med yttersta varsamhet. Vi valde en annan lösning där
              vi tog vara på många av Åke Pettersons goda förslag, men vi följde
              inte detta.
            </seg>
            <seg xml:id="i-df0a193af69429c1-0">
              Sedan ska vi komma ihåg att mycket av detta härstammade från
              erfarenheterna av Estonia då Sverige hade en mycket dålig beredskap
              för det inträffade. Sedan dess har vi hanterat många och stora
              kriser med varierande utfall men med insikten om att vi varje
              gång har blivit allt bättre att hantera situationen. Låt oss noggrant
              granska hur det som vi nu har gått igenom har hanterats. Låt oss
              vänta och inte vara för tidiga i våra slutsatser.
            </seg>
          </u>
          <note type="speaker" xml:id="i-681a126ed8ff2b1d-0">
            Anf. 10 ÅSA TORSTENSSON (c):
          </note>
          <u who="asa_torstensson_90aeda" xml:id="i-822db777b4fda5a3-0">
            <seg xml:id="i-14cdd5825716f04e-0">
              Fru talman! Tack för informationen, statsministern.
            </seg>
            <seg xml:id="i-a74b7d92f635b22c-0">
              Det är inte så många av oss som kan föreställa oss eller egentligen
              förstå vad som egentligen hände längs stränderna runtom i flera
              länder i Asien på annandagen förra året. Men många av oss vet
              vad en kram, en hand, en filt eller någon som lyssnar har för
              betydelse när man är som mest ensam och rädd.
            </seg>
            <seg xml:id="i-40994805db0526de-0">
              När det offentliga samhället på grund av sin organisation brister
              i sin förmåga att just hjälpa träder civilsamhället in utan order.
              Människor är beredda att ta vid och ta ansvar. Många människor
              i Sverige gav sin tid, sin hand och fanns till när livet för många
              var mycket skört och samhället sårbart. Kyrkor öppnades. Röda
              Korset, Rädda Barnen och många fler fanns på gator och torg och
              mitt bland sörjande och oroliga. De gav sin tid och samlade in
              pengar för att hjälpa.
            </seg>
            <seg xml:id="i-524f6f914172e646-0">
              Jag tycker mig höra att statsministern förstår vikten av det
              civila samhällets snabbhet och det som frivilligorganisationerna
              under lång tid framöver kommer att göra för alla som behöver tröst
              och omtanke. Därför hoppas jag att statsministern nu kan ge det
              civila samhället i Sverige och frivillighetens alla händer ett
              officiellt tack här i dag.
            </seg>
          </u>
          <note type="speaker" xml:id="i-87f98326c10e4f56-0">
            Anf. 11 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-5">
            <seg xml:id="i-75164ee66cfecada-0">
              Fru talman! Jag återupprepar gärna det tack som jag hade i mitt
              anförande. Jag läser det en gång till för tydlighetens skull inte
              bara för Åsa Torstensson utan för att jag känner det så djupt
              och ärligt.
            </seg>
            <seg xml:id="i-ea3d185285d0b66c-0">
              Tusentals människor har deltagit i arbetet på katastrofplatserna
              och med att ge de drabbade en trygg hemkomst. Det har varit tjänstemän
              på UD och Regeringskansliet, anställda på myndigheter och på andra
              håll och frivilliga genom organisationer eller på eget initiativ.
              Jag vill upprepa mitt och regeringens stora tack för alla fantastiska
              insatser som gjorts.
            </seg>
          </u>
          <note type="speaker" xml:id="i-d4fc20466e0115a3-0">
            Anf. 12 ÅSA TORSTENSSON (c):
          </note>
          <u who="asa_torstensson_90aeda" xml:id="i-822db777b4fda5a3-1">
            <seg xml:id="i-a52d2caf67fb52d1-0">
              Fru talman! Tack, statsministern, för det förtydligandet! Jag
              uppskattar det verkligen.
            </seg>
            <seg xml:id="i-60b977bf32234ed3-0">
              Jag hoppas att statsministern ser vikten av att det civila samhällets
              roll också i det vardagliga livet ges större utrymme och får ta
              större plats. Då kan det ibland krävas att också det offentliga
              Sverige till viss del drar sig tillbaka. Hur ser statsministern
              på det?
            </seg>
          </u>
          <note type="speaker" xml:id="i-702ae4c9d6159206-0">
            Anf. 13 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-6">
            <seg xml:id="i-4874327f855f85fa-0">
              Fru talman! Om man ska använda denna katastrof som utgångspunkt
              så har vi här ett tydligt exempel på ett läge där varken det offentliga
              Sverige eller det privata, civila, ska dra sig tillbaka. Det finns
              plats för båda. Skulle man då tänka sig att vi skulle säga att
              erfarenheterna av det som vi nu har upplevt är av ett sådant slag
              att det offentliga Sverige ska dra sig tillbaka? Vad har kritiken
              gällt? Jo, att vi var på plats för sent med den offentliga insatsen.
              Det är snarast mer och bättre som det handlar om.
            </seg>
            <seg xml:id="i-b6a40035725f9580-0">
              Men det utesluter inte att vi samtidigt har plats för och behov
              av mer av insatser från det civila samhället. Den vilja att donera
              och ge som insamlingarna har visat tycker jag känns oerhört uppmuntrande.
              Jag är stolt över den. Den är ett uttryck för solidaritet i vardagen.
              Den är ett uttryck för att man praktiskt vill vara med och göra
              en insats. Det görs av alla oavsett vilka ekonomiska förutsättningar
              man har. Vi behöver bådeoch. När vi kan samarbeta och hitta varandra
              är vi också som bäst.
            </seg>
          </u>
          <note type="speaker" xml:id="i-b26dc4e36f421adb-0">
            Anf. 14 BEATRICE ASK (m):
          </note>
          <u who="beatrice_ask_00e90e" xml:id="i-204a7f9cd4c8599f-0">
            <seg xml:id="i-7c66ff9916df4e43-0">
              Fru talman! Också jag vill tacka statsministern för informationen.
              Det var bra att vi fick den. Hur svenska myndigheter och regeringen
              har hanterat krisen med anledning av jordbävningen och flodvågen
              kommer att prövas i särskild ordning. Jag tycker att det är bra.
              Det är väl alldeles uppenbart att oavsett vilken vinkel man tar
              så finns det stora brister och erfarenheter från Estoniakatastrofen
              som vi inte har tagit till vara.
            </seg>
            <seg xml:id="i-722b9ab9c3bf4146-0">
              Vad gäller övningar så kan jag inte säga hur många man har haft
              i Regeringskansliet, men det är helt klart att regeringen har
              ganska god erfarenhet efter akutskedet av att hantera en kris.
              Vi har ju haft hela den omfattande hanteringen av Estoniafrågorna.
              Man undrar hur en del erfarenhet har tagits till vara.
            </seg>
            <seg xml:id="i-af7e4f0332da5ea5-0">
              Min fråga gäller statsministerns resa till Thailand och syftet
              med den. Om jag förstod det hela rätt var syftet med resan att
              på plats se hur saker och ting fungerar, men framför allt också
              att tacka Thailand och det thailändska folket för det engagemang
              och alla de insatser som de har visat för svenskar som har drabbats
              där nere. Det var någonting som jag tror att vi alla var glada
              över att statsministern själv skulle genomföra.
            </seg>
            <seg xml:id="i-f952849e76b43aee-0">
              Sedan ser man resultatet av detta åtminstone i svenska medier.
              Jag hörde i informationen här att statsministern fick vara med
              i thailändsk TV, och det är väl bra. Men annars är intrycket här
              hemma att vad statsministern gjorde i Thailand var att ifrågasätta
              hur Thailand har skött varning, beredskap och sådana saker. Det
              gjorde mig bekymrad. Är det någonting som regeringen har skött
              bra hittills så har det varit det ceremoniella och det känslomässiga.
              Men just här tycker jag att man klampar i klaveret om man inte
              först ägnar sig åt att ge en erkänsla för Thailands värdiga sätt
              och för den generositet med vilken man har bemött oss.
            </seg>
            <seg xml:id="i-c2aeda5cbf7b5262-0">
              Jag vill gärna veta vilket syftet var med att i det här sammanhanget
              ställa ett antal frågor till Thailand om de brister som kan finnas
              i landets hantering.
            </seg>
          </u>
          <note type="speaker" xml:id="i-6363cf8a7f3a6bfc-0">
            Anf. 15 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-7">
            <seg xml:id="i-8ec54bbc1300f216-0">
              Fru talman! Syftet med resan var av flera slag. Det var delvis
              det som frågeställaren tar upp ett tillfälle att uttrycka ett
              hjärtligt tack till det thailändska folket och också till de thailändska
              myndigheterna för deras arbete under den här ohyggligt påfrestande
              tiden. Det som gjordes när vågen kom gjordes i huvudsak av den
              thailändska civilbefolkningen. Det var generöst. Man delade sådant
              som man kanske inte själv ens hade med andra. Man tog emot skadade
              och traumatiserade svenskar och även andra naturligtvis på ett
              sätt som bara kan väcka respekt och värme. Det tacket har jag
              uttryckt mycket tydligt och klart.
            </seg>
            <seg xml:id="i-bbfebdb3ab6a2a35-0">
              Det andra syftet med resan var att få klart för mig hur arbetet
              bedrivs på plats. Det är viktigt nu att sökandet fortsätter efter
              dem som vi ännu inte har hittat. Det är viktigt att identifieringsarbetet
              bedrivs på ett sådant sätt att det går så fort som möjligt och
              är säkert och professionellt. Allt sådant var också viktigt att
              förvissa mig om.
            </seg>
            <seg xml:id="i-8cac0729477f7a24-0">
              Jag tycker också att det är viktigt att framföra ett krav till
              de thailändska myndigheterna på att man går igenom vad som hände
              denna morgon. Det kan vara så många som upp till 1 000 svenskar
              som har dött. Jag vill veta och det är rimligt att begära att
              få veta vad som hände i form av förvarningar. Att tro att man
              inte skulle kunna framföra en sådan synpunkt och att det i sig
              skulle vara någonting som är förolämpande för en nation är att
              egentligen på förhand ha bestämt sig för att det finns någonting
              som i så fall ska döljas. Tvärtom var det på det viset att de
              thailändska myndigheterna uttryckte förståelse för att detta ska
              göras, och de sade också att de redan hade börjat med en sådan
              genomgång. Jag menar att allt annat hade varit utomordentligt
              märkligt. Tänk er in att detta skulle ha varit någon annanstans
              och i något annat sammanhang. Var någonstans skulle vi avstå från
              att begära en sådan granskning och en sådan genomgång och dessutom
              använda något slags diplomatiskt protokoll som ursäkt för att
              avstå från att göra det? Jag har väldigt svårt för att följa den
              tankegången.
            </seg>
            <seg xml:id="i-0f827863b8c12e0d-0">
              Också här kan man göra två saker samtidigt. Det är viktigt att
              komma ihåg det. Man kan både tacka för en insats som har varit
              god och en generositet som har varit stor och också fråga: Vad
              var det som hände? Berätta för oss hur det gick till! Det är också
              en viktig del av det arbete som vi har framför oss när vi nu ska
              gå vidare.
            </seg>
          </u>
          <note type="speaker" xml:id="i-08f0c0145c691f77-0">
            Anf. 16 BEATRICE ASK (m):
          </note>
          <u who="beatrice_ask_00e90e" xml:id="i-204a7f9cd4c8599f-1">
            <seg xml:id="i-a0d418c5bce88072-0">
              Fru talman! Jag delar uppfattningen att man kan göra två saker
              samtidigt. Men i den här typen av sammanhang har var sak sin plats.
              Den bild som vi fick här hemma var dessvärre att det blev mer
              utrymme för ifrågasättande än för det ömsinta tack till det thailändska
              folket som vi hade hoppats att vi skickade statsministern för
              att framföra. Det beklagar jag, och jag hoppas att regeringen
              i alla fall på olika sätt kommer att se till att ge den erkänslan.
            </seg>
            <seg xml:id="i-0703f63b303fcae8-0">
              Det är självklart att vi har frågor om varför inte varningssystem
              och annat fanns på plats och om vad man gjorde inledningsvis.
              Men det intryck jag har fått är ändå att också den thailändska
              ledningen och statsledningen var väldigt aktiv i ett första skede.
              Man får väl utgå ifrån att Thailand, som har mist så många människor
              och fått sådana konsekvenser för sitt samhälle, självt tar itu
              med de brister som kan finnas i den politiska ledningen. Det kanske
              hade kunnat vänta en liten stund när den svenska delegationen
              kom den här gången.
            </seg>
          </u>
          <note type="speaker" xml:id="i-70dc4ad9513588fe-0">
            Anf. 17 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-8">
            <seg xml:id="i-ea5e582052886c45-0">
              Fru talman! Beatrice Ask talar om bilden vi fick här hemma. Jag
              har redogjort för vad hela resans upplägg var och hur avvägningen
              såg ut. Det går att göra båda sakerna. Om sedan det ena men inte
              det andra skildras kan jag inte ha ett inflytandet över. Det är
              självklart.
            </seg>
            <seg xml:id="i-65626fb655143bf4-0">
              Sedan gäller det reflexioner om den thailändska statsledningen.
              Premiärminister Thaksin var personligen på plats tidigt och ledde
              mer eller mindre räddningsarbetet på plats. Jag har uttryckt mitt
              tack till honom också han är en god vän. Men det innebär inte
              att man inte också i Thailands ledning är intresserad av att veta
              vem som visste vad och när. Vi har samma intresse av att få kunskap
              om detta. Den saken fann vi varandra i; det var ingenting som
              skilde oss åt i uppfattning på den punkten. Det är jag glad för.
            </seg>
          </u>
          <note type="speaker" xml:id="i-5677fa68ded0acf6-0">
            Anf. 18 LARS OHLY (v):
          </note>
          <u who="lars_ohly_5b94d8" xml:id="i-77da1fb1f25bf441-0">
            <seg xml:id="i-6f500807035a1d35-0">
              Fru talman! Det har varit naturligt för oss att ha ett svenskt
              fokus på katastrofen. Vårt huvudansvar har varit att ta hand om
              och transportera hem överlevande och att stödja anhöriga och drabbade
              på hemmaplan. Stödarbetet kommer att fortsätta under lång tid
              framöver och prägla mycket av det svenska samhällets liv framöver.
            </seg>
            <seg xml:id="i-a1189ec634711612-0">
              Ändå är vårt land mycket bättre skickat än många andra drabbade
              länder att ta hand om alla människor som har upplevt och fortsätter
              att genomleva det helvete som naturkatastrofen medförde. Tillsammans
              ska vi naturligtvis göra allt för att vi alla ska kunna gå vidare.
            </seg>
            <seg xml:id="i-e370054f36e1d627-0">
              Den sämsta formen av handlingskraft är den som visar sig i att
              man påstår att svaren redan finns på vad som borde ha gjorts bättre.
              Att i panik och desperation fatta beslut är sällan långsiktigt
              hållbart.
            </seg>
            <seg xml:id="i-5a3b8f698580146b-0">
              De fattigaste av de fattiga har inget skyddsnät. Påfrestningarna
              på de överlevande i Aceh och Sri Lanka är svåra att förstå. De
              trauman som de samhällena genomgår är ogripbara. Samtidigt lider
              människor av svält och behandlingsbara sjukdomar i många andra
              delar av världen, inte minst i Afrika.
            </seg>
            <seg xml:id="i-e788e43291900f10-0">
              Mina frågor till statsministern är: Hur ska Sverige och världssamfundet
              långsiktigt dels kunna stödja de drabbade länderna, dels undvika
              att detta stöd sker på bekostnad av stödet till de fattiga i andra
              delar av världen? Hur kan vi bidra till att minska risken för,
              eller i alla fall minska effekterna av, framtida naturkatastrofer?
            </seg>
          </u>
          <note type="speaker" xml:id="i-359c64cc20bcc017-0">
            Anf. 19 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-9">
            <seg xml:id="i-d8c792ec9c5681dd-0">
              Fru talman! Det är en gigantisk fråga som Lars Ohly reser.
            </seg>
            <seg xml:id="i-c04eff3a25852dea-0">
              Först undrar han hur vi kan bidra utan att det stör andra ambitioner.
              Genom det samarbete vi har i riksdagen mellan Socialdemokraterna,
              Vänsterpartiet och Miljöpartiet är vårt biståndsanslag ett av
              de allra största i världen satt i relation till vår folkmängd.
              Det gör att när en sådan här sak inträffar har vi en frihet att
              agera snabbt utan att det behöver gå ut över andra åtaganden.
              Dessutom är det så att när vi gör ett åtagande betalar vi också
              ut pengarna. Många länder som vi nu jämförs med har ju ofta haft
              den ordningen att man sätter en ambitionsnivå, och sedan betalas
              inte pengarna ut i relation till ambitionen. EU har därför beslutat
              sig för att följa upp de faktiska utbetalningarna för att det
              ska stävjas. Jag ser inte en konflikt framöver mellan insatserna
              i den här regionen och andra åtaganden just därför att vi har
              stora anslagsökningar till biståndet.
            </seg>
            <seg xml:id="i-2971f80a0e0024bb-0">
              Dessutom är regionen inte bara drabbad av en naturkatastrof.
              Här finns också militära konflikter. Det finns starka spänningar
              i Acehprovinsen i Indonesien, och motsvarande finns i Sri Lanka.
              Det finns också ett fredsarbete och ett medlingsarbete som ska
              bedrivas med oerhört hög närvaro och observans på vad som nu sker
              i katastrofens spår. Där har vi ett gemensamt politiskt ansvar
              i världssamfundet.
            </seg>
            <seg xml:id="i-5237cd878c907ecc-0">
              Sedan undrar Lars Ohly vad vi kan göra framöver. Varningssystem
              tillhör det enklaste att ta fram i sammanhanget. Det är säkert
              inte heller inget större ekonomiskt åtagande. Där tävlar man nu
              snarare med varandra om vem som ska vara med och hjälpa till.
              Den stora saken som vi kommer att ställas inför framöver, och
              som inte riktigt är en parallell till tsunamikatastrofen, är att
              vi troligen har klimatförändringar som kommer att medföra att
              alltfler människor som redan lever under vidriga omständigheter
              kommer att drabbas väldigt hårt av ett väder som blir alltmer
              våldsamt. Det måste vi tyvärr ställa in oss på. Att vända den
              utvecklingen tar längre tid än vad kanske både jag och Lars Ohly
              har kvar i politiken.
            </seg>
          </u>
          <note type="speaker" xml:id="i-0dfef5c67ab6f9ef-0">
            Anf. 20 LARS OHLY (v):
          </note>
          <u who="lars_ohly_5b94d8" xml:id="i-77da1fb1f25bf441-1">
            <seg xml:id="i-ffa71a5661ea7840-0">
              Fru talman! Jag delar statsministerns uppfattning att vi i Sverige
              ska kunna hantera stödet till de drabbade länder utan att det
              kommer i konflikt med det stöd som är nödvändigt för fattiga människor
              i andra delar av världen. Det kanske inte är lika enkelt internationellt.
              Den enorma uppmärksamhet som den här naturkatastrofen har fått
              över hela världen har gjort att man riskerar att glömma bort andra
              konflikter, andra kriser och andra människor i nöd.
            </seg>
            <seg xml:id="i-d6fc82b22db4116f-0">
              Vi har fått enorma uttryck för människors solidaritet och generositet
              i den här situationen. Jag tror att det är någonting som vi alla
              har berörts av. Vi har också alla deltagit i och känt för de rörelser
              som har varit i kraft för att samla in pengar för att på något
              sätt stödja, lindra nöd och hjälpa. Samtidigt får detta aldrig
              ersätta samhällets och vårt gemensamma ansvar. Den frivilliga
              insatsen är viktig och ofta avgörande för att vi ska kunna hantera
              konflikter, men vårt gemensamma ansvar är att med gemensamma medel
              se till att vi kan ingripa när katastrofer inträffar.
            </seg>
          </u>
          <note type="speaker" xml:id="i-7ba62ee0e3a2b5ec-0">
            Anf. 21 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-10">
            <seg xml:id="i-d5b3cfb4a6a2b7f1-0">
              Fru talman! Jag håller helt med Lars Ohly på den punkten. Det
              ena sätts inte mot det andra. Som jag sade förut har vi ett av
              världens största biståndsåtaganden, och det står vi för gemensamt.
              Det innebär att varje svensk skattebetalare står för i storleksordningen
              4 0005 000 kr per person i direkt ekonomisk insats i biståndet.
              Det är den storleksordningen det rör sig om. Nu samlas det in
              pengar därutöver. Det är alldeles utmärkt. Vi behöver bådeoch.
            </seg>
            <seg xml:id="i-8057b17fb6cf2b36-0">
              Precis som Lars Ohly tror jag också att det finns en risk att
              det blir ett fokus enbart på detta område. Vi har ju situationen
              i Afrika, Darfur och Storasjöregionen. Jag kan räkna upp många
              ställen som skulle behöva ha samma totala uppmärksamhet och tryck
              från världsopinionen för att hantera sin situation. Jag har inget
              svar på hur vi ska göra där. Det är politisk opinionsbildning
              som gäller. Vi får arbeta tillsammans med de vänner vi har runtomkring
              i världen och via de organisationer där vi har säte och stämma.
              Vi ska känna oss stärkta av att ett av de länder som uppmärksammats
              mest när det gäller solidaritetsinsatser för just den här katastrofen
              har varit Sverige. Det har bland annat FN:s generalsekreterare
              uttryckt tydligt i den meningen att han säger att ett land som
              har drabbats hårdare än kanske något annat utvecklat land har
              dessutom kraften att inte bara satsa stora gemensamma resurser
              utan också göra omfattande insamlingar bland människor. Han har
              uttryckt sympati och tack för detta, och det har värmt.
            </seg>
          </u>
          <note type="speaker" xml:id="i-f22a445a8486e76a-0">
            Anf. 22 ULF HOLM (mp):
          </note>
          <u who="ulf_holm_a45651" xml:id="i-45fd473ab39a0a1c-0">
            <seg xml:id="i-9170d5c9726c63cf-0">
              Fru talman! Tack, herr statsminister, för informationen och redovisningen
              av det som har hänt. Jag befann mig själv i Thailand under den
              aktuella perioden, men tack och lov hade jag valt ett annat ställe
              än det drabbade Phuketområdet. Min syn är utifrån det som har
              kommit fram i Thailand. Jag kan också vittna om den oerhörda generositeten
              bland det thailändska folket och viljan att hjälpa till men också
              om den förtvivlan som fanns hos människor över hur många som drabbades
              allteftersom man fick mer och mer rapportering om de skador som
              uppstått. Det gäller också människorna i Indonesien, Sri Lanka,
              Indien och Maldiverna. Där har oerhört många människor fått sätta
              livet till och mångas framtid är förstörd ur många aspekter.
            </seg>
            <seg xml:id="i-7049fe711b3950e9-0">
              Jag tror att det är väldigt viktigt att föra fram synpunkter
              här. Jag blev väldigt förvånad när jag hörde presskonferensen
              från Thailand med de nordiska statsministrarna och Thailands premiärminister.
              Där framgick det att statsministern krävde en utredning. Redan
              de första dagarna efter katastrofen framfördes detta krav på en
              utredning i Thailand. Premiärministern i Thailand var väldigt
              snabbt på plats. Han var också väldigt snabb med att få i gång
              den här utredningen. Då tycker jag att det låter väldigt märkligt
              att Sverige ska komma och kräva en utredning. Vi borde tacka det
              thailändska folket och Thailands premiärminister för att man så
              snabbt har satt i gång de egna utredningarna om varför inget varningssystem
              fanns. Det förvånar mig väldigt mycket.
            </seg>
            <seg xml:id="i-1d59b8d354b7dbbc-0">
              Som svensk i Thailand under den här perioden måste jag säga att
              dessa sms var ett väldigt bra sätt att utnyttja den nya tekniken.
              Det fick nog många av oss att känna att vi måste ta reda på saker.
              Man pratade med andra svenskar. Jag tror att det var ett väldigt
              effektivt sätt som hjälpte många i det bearbetningsarbete som
              skedde.
            </seg>
            <seg xml:id="i-6e83c09c9cb39cc9-0">
              Jag tackar också statsministern för svaret om det långsiktiga
              arbetet med biståndet, återuppbyggnaden och utvecklingsarbetet
              i alla de länder som är drabbade. Där tror jag att det höjda svenska
              biståndet kommer väl till pass.
            </seg>
          </u>
          <note type="speaker" xml:id="i-ba4a72e6691b522a-0">
            Anf. 23 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-11">
            <seg xml:id="i-442c9b390817c1bf-0">
              Fru talman! Jag tror att jag har berört samtliga de frågeställningar
              som Ulf Holm tar upp. Låt mig än en gång understryka att det är
              viktigt att det som vi säger här hemma och det som vi för fram
              i internationella sammanhang också förs fram på plats i Thailand,
              annars skapar man naturligtvis ett ganska konstigt intryck.
            </seg>
            <seg xml:id="i-f6298016feff8331-0">
              För mig och för den svenska regeringen är det viktigt att få
              klarlagt vad som hände de första timmarna på morgonen innan vågen
              slog emot den thailändska kusten. Jag tror att det kommer att
              visa sig vara ett arbete som också Thailand har stor glädje av
              att genomföra. Det var också den uppfattning jag fick när jag
              talade med den thailändske premiärministern om saken, och det
              gjorde jag första gången redan på nyårsaftonen på telefon.
            </seg>
          </u>
          <note type="speaker" xml:id="i-9891f11c79965100-0">
            Anf. 24 ULF HOLM (mp):
          </note>
          <u who="ulf_holm_a45651" xml:id="i-45fd473ab39a0a1c-1">
            <seg xml:id="i-8841bdb23dcbd7ab-0">
              Fru talman! Jag tackar för svaret, herr statsminister. Jag hade
              kanske önskat att samtalen du hade med Thailands premiärminister
              hade stannat vid samtalet på nyårsafton. Jag vet inte hur mycket
              de thailändska medierna tog upp den frågan, men det har i alla
              fall återrapporterats så här i Sverige. Det tycker jag är väldigt
              synd. Jag tycker att man i Thailand enbart skulle tacka för den
              generösa hjälp som de har gett och hjälpa det thailändska folket
              i deras eget sorgearbete inför denna katastrof. Vi bör också rikta
              uppmärksamheten mot andra länder som Indonesien, Indien och Sri
              Lanka. Jag tycker att vi ska ägna dem mer uppmärksamhet nu i det
              stora återuppbyggnadsarbetet. Där har vi det svenska biståndet
              som vi har höjt i samarbetet mellan våra tre partier. Nu har vi
              ett väldigt viktigt arbete att se till att de pengarna används
              på rätt sätt till att stärka det civila samhället, återuppbyggnaden
              och jämställdhetsfrågorna i de länder som är berörda.
            </seg>
          </u>
          <note type="speaker" xml:id="i-a700acfcc1629164-0">
            Anf. 25 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-12">
            <seg xml:id="i-aeee3be80cf636a1-0">
              Fru talman! Vi vet inte hur många svenskar vi så småningom kommer
              att sakna. Jag sade tidigt under den här katastrofen att jag fruktade
              att det kan bli hundratals i värsta fall över tusen. Tyvärr står
              sig den bedömningen fortfarande efter den senaste kontakten vi
              haft med Rikspolisstyrelsen det är den omfattningen. Vi har aldrig
              upplevt något liknande. Att i ett sådant läge inte vilja veta
              vad som hände innan tycker jag är näst intill ansvarslöst.
            </seg>
          </u>
          <note type="speaker" xml:id="i-138194d790a4c410-0">
            Anf. 26 CARL B HAMILTON (fp):
          </note>
          <u who="carl_b_hamilton_f03c03" next="cont" xml:id="i-8b1cb1e70191d441-0">
            <seg xml:id="i-d013c688261852bc-0">
              Fru talman! Politikområdet krisberedskap och krishantering har
              under årtionden präglats av revirstrider och oenighet mellan myndigheter
              och departement. Den ena utredningen har följt på den andra.
            </seg>
          </u>
          <note xml:id="i-57355f6634efeef3-0">
            Alf Svensson ställde tidigare en fråga om Dick Börjessons utredning.
            Statsministern svarade på frågan genom att hänvisa till en helt
            annan utredningsbehandling i riksdagen våren 2002, Säkerhetsutredningen
            av Åke Pettersson, så svaret på Alf Svenssons fråga var felaktigt.
          </note>
          <u who="carl_b_hamilton_f03c03" prev="cont" xml:id="i-a5e5ba8cbc2b5c68-0">
            <seg xml:id="i-c7b9e98f62582b25-0">
              Jag tycker att det här är ganska symtomatiskt. Krisberedskapsfrågorna
              har inte varit prioriterade i Statsrådsberedningen. Därför kunde
              statsministern inte ge ett korrekt svar.
            </seg>
            <seg xml:id="i-57b9c1c35e36c528-0">
              Jag tycker också att frågan om vem som stod vid faxen och när
              olika meddelanden kom är lite ointressant. Regeringen startade
              ju med en principiell hållning att regeringen inte har ansvar
              för svenskar som råkar ut för naturkatastrofer utomlands så även
              om man hade vetat mer hade man suttit kvar i den principiella
              hållningen. Det tog några dygn innan man övergav den. Nu är den
              ersatt av en annan, nämligen att hela Europeiska unionen ska vara
              med och ta ansvar för sina medborgare utanför unionen.
            </seg>
            <seg xml:id="i-2c6ef888c91e03d6-0">
              Vidare vill jag dra uppmärksamhet till vad statsministern sade
              i sin inledning här, att det bildades en statssekreterargrupp
              den 27 december och att man hade kontakt med Sas den 27. Jo, men
              hade man haft en generell krisberedskap hade den här statssekreterargruppen
              funnits från början ; det skulle inte ha fattats beslut om det.
            </seg>
            <seg xml:id="i-7c9e904f95200a92-0">
              Kontrasten till exempel med Lottie Knutson på Fritidsresor som
              i sin handväska hade en checklista som hon tog fram och där hon
              kunde läsa vad hennes egen roll och andras roll var och vad var
              och en hade för arbetsuppgifter är slående. I Statsrådsberedningen
              måste man så att säga ta ett antal ad hoc -beslut för att få det
              hela att gå i gång. Det ska ju gå med automatik.
            </seg>
            <seg xml:id="i-2c9fc09a285218a3-0">
              Detta visar just att det inte har genomförts några fullskaleövningar.
              Statsrådsberedningen har under de senaste åren varit ointresserad
              och passiv. Inte minst Pär Nuder har varit en företrädare för
              denna hållning. Detta är ingen hemlighet, utan det finns vitt
              spritt bland alla de personer som har varit involverade på detta
              område.
            </seg>
          </u>
          <note type="speaker" xml:id="i-10c9d7cd49baa0ab-0">
            Anf. 27 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-13">
            <seg xml:id="i-f4af4d3a3791ddd7-0">
              Fru talman! Jag blir både livad och lite ledsen när jag hör Carl
              B Hamilton. Det är alltså Pär Nuder, motparten i de ekonomiska
              frågorna, som var den som bar ansvaret för detta.
            </seg>
            <seg xml:id="i-45ca8f53e116cc7d-0">
              Det är faktiskt så att vi har övat, och vi övar. En första insats
              som görs i ett sådant här läge är att man formerar sig över departementsgränsen
              för att möjliggöra det nätverksarbete som Regeringskansliet drar
              på bland myndigheterna. Det är helt normalt och helt enligt de
              rutiner som vi ska arbeta efter.
            </seg>
            <seg xml:id="i-1918631d4de196a4-0">
              Det har säkert begåtts misstag; det tror jag konstigt vore det
              annars. Samtidigt ser jag fram emot granskningen därför att det
              finns säkert också där anledning att anta att mycket av det vi
              gjort har varit sådant som är exakt enligt den rutin som vi ska
              jobba efter.
            </seg>
            <seg xml:id="i-8438a6edf42181bb-0">
              Just nu känns det meningslöst att stå och säga: Nej, du har fel.
              Jag har rätt. Därför var det ganska klokt att vi blev överens
              om att tillsätta en kommission som granskar vad vi gör så att
              vi kan ägna oss åt de arbetsuppgifter som vi fortfarande har framför
              oss. Jag känner ingen lust att gräla politiskt. Jag känner ingen
              lust att ha ett fränt och högt tonläge och vara sarkastisk som
              någon var häromdagen i kommenterarna om andra.
            </seg>
            <seg xml:id="i-e005f7baee4a67af-0">
              Vi ska ta emot fler döda i vårt land än vi någonsin har gjort.
              Det är ett tiotal som har kommit hem, och det är ohyggligt många
              som väntar. Vid varje sådant tillfälle är det en personlig tragedi
              som drabbar en familj, en släkt, en vänkrets, ett helt samhälle.
              Vi kommer att få leva med detta under en ganska lång tid. Då finns
              det också, tycker jag, anledning för oss att analysera våra insatser
              på ett sådant sätt att vi inte omedelbart förfaller i enklaste
              partipolitik.
            </seg>
          </u>
          <note type="speaker" xml:id="i-1d5fd7beba925d8f-0">
            Anf. 28 CARL B HAMILTON (fp):
          </note>
          <u who="carl_b_hamilton_f03c03" xml:id="i-c31e1c597ec560cb-0">
            <seg xml:id="i-ff846ac28de58cd4-0">
              Fru talman! Det är inte enklaste partipolitik. Vi kan inte ha
              en tyst demokrati till i december när kommissionen lägger fram
              sin rapport. Vi måste diskutera ansvar och ansvarsutkrävande långt
              dessförinnan, i konstitutionsutskottet och i Sveriges riksdag.
              Vi i oppositionen kommer inte att tystas av den kommission som
              nu finns. Jag hoppas att det inte kommer att vara statsministerns
              och övriga statsråds attityd i fortsättningen.
            </seg>
            <seg xml:id="i-a17367266aef81e2-0">
              Pär Nuders ointresse för de här frågorna var naturligtvis när
              han var statssekreterare och statsråd i Statsrådsberedningen,
              inte i sin nuvarande kapacitet.
            </seg>
            <seg xml:id="i-2fb56efc49dcbc14-0">
              Återigen: Svaret till Alf Svensson väntar vi fortfarande på.
              Det svar som gavs var om Åke Petterssons utredning.
            </seg>
            <seg xml:id="i-201170b19f6020bb-0">
              Låt mig ge ett exempel. Hade man i Statsrådsberedningen från
              början vetat, haft kunskap och övat hade man vetat att det fanns
              en krisberedskap för ambulansflyg i Sveriges försvar, att man
              snabbt kunde fylla två MD-80 med bårar för transporter, ursprungligen
              från övre Norrland ned till Syd- och Mellansverige, som nu hade
              kunnat sättas in från Thailand. Men den kunskapen fanns inte därför
              att man inte hade övat.
            </seg>
          </u>
          <note type="speaker" xml:id="i-6e5af059d07633ed-0">
            Anf. 29 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-14">
            <seg xml:id="i-92cb617a95d68bba-0">
              Fru talman! Beslutet om dessa plan var taget. Fullföljandet beträffande
              utrustningen var fördröjt på grund av tekniska svårigheter med,
              som jag fått det berättat, med bårlösningarna, så det var ingen
              överraskning.
            </seg>
            <seg xml:id="i-59ed0522d3c314fa-0">
              Sedan har vi det andra, att Pär Nuder skulle ha varit ointresserad.
              Alf Svensson hade i sin fråga också en koppling över till Sårbarhetsutredningen.
              Det var därför som jag svarade om remissynpunkterna på Sårbarhetsutredningen,
              som vi sedan gick till riksdagen med som proposition. Pär Nuder
              hade en stor invändning i det sammanhanget, och det var den konstitutionella,
              nämligen att man inte kan lägga ansvaret för krishanteringen utanför
              regeringen när läget blir särskilt skarpt. I ett sådant läge är
              det naturligtvis regeringen som har ansvaret. Det var den konstitutionella
              invändningen som fanns, och den finns också redovisad i remisssynpunkterna.
            </seg>
            <seg xml:id="i-b01ff0a5d94ad277-0">
              I övrigt har vi tagit väldigt mycket av Åke Petterssons goda
              utredningsförslag. Det var en bra utredning. Det förslag som häromdagen
              kom från de borgerliga partierna är ingenting annat än det som
              vi redan har eller håller på och arbetar med. Det finns inget
              särskilt organ som ligger vid sidan av regeringen.
            </seg>
            <seg xml:id="i-37b7d82e9ba1a903-0">
              När vi har gått igenom detta kommer vi nog att se att den modell
              vi har valt och det sätt vi arbetar på är det vi vill också för
              fortsättningen. Om vi sedan är duktiga, kompetenta, nog är en
              annan sak. Det kunde göras bättre, men jag tror inte att det är
              organisationen som det handlar om.
            </seg>
          </u>
          <note type="speaker" xml:id="i-c7a5401ed80ee35f-0">
            Anf. 30 CHATRINE PÅLSSON (kd):
          </note>
          <u who="chatrine_palsson_c4018c" xml:id="i-08efe4dd39799e2a-0">
            <seg xml:id="i-8078eb64521ab760-0">
              Fru talman! Jag förstår att Göran Persson har med sig många kaotiska
              känslor hem till Sverige från sitt besök i Thailand det har vi
              ju kunnat se medialt och vill tacka för att statsministern själv
              har informerat oss här.
            </seg>
            <seg xml:id="i-3f937395a33d0bdf-0">
              Jag har också insett att de förslag till förändringar som statsministern
              redan har initierat är lite grann av en insikt i vad som har brustit.
              Även det hälsar jag med tillfredsställelse.
            </seg>
            <seg xml:id="i-df66f43b303de13b-0">
              En annan sak som diskuteras i medierna och som är mycket aktuell
              är huruvida polisen ska lämna ut de listor över saknade svenskar
              som man har. Min bedömning är att polisledningen lutar sig mot
              den lagstiftning vi har i Sverige, inte mot vad som kanske är
              allra lämpligast.
            </seg>
            <seg xml:id="i-e24719edd783fa05-0">
              Statsministern vet att vi i riksdagen med en mycket snabb handläggning
              tog ett nytt beslut förrförra lördagen när det gäller att öppna
              PKU-registret för identifiering av avlidna.
            </seg>
            <seg xml:id="i-2f4c557644cd9224-0">
              Min fråga är följande: Anser Göran Persson att det skulle behövas
              en lagändring för att polisen skulle kunna göra det som de anser
              mest lämpligt i den här situationen det som våra grannländer har
              gjort, nämligen lämna ut listorna över saknade?
            </seg>
          </u>
          <note type="speaker" xml:id="i-7c534793c526a35b-0">
            Anf. 31 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-15">
            <seg xml:id="i-cffdf670575ab14a-0">
              Fru talman! Låt polisen i så fall ta ett sådant initiativ. När
              den gör det ska vi förhålla oss till det.
            </seg>
            <seg xml:id="i-5ac994c035d8e7ac-0">
              Vi har utgått från två aspekter. Den ena är sekretessynpunkten.
              Alla som finns på dessa listor har inte ett intresse av att det
              offentliggörs vilka de är. Några har velat bli offentliga och
              tagit det steget. Det är deras eget val, och jag respekterar dem
              för det. Men väldigt många vill inte ta det steget. Om man då
              publicerar en sådan lista kan det vara till men för dessa personer.
              Då säger lagstiftningen att vi inte gör det.
            </seg>
            <seg xml:id="i-286a30cc433be09d-0">
              Jag tror också att polisens beslut är prövat av en kammarrätt,
              så även i den delen är det befäst.
            </seg>
            <seg xml:id="i-d3d05c03d0414561-0">
              Inledningsvis hade vi, som Chatrine Pålsson också vet, en diskussion
              om att vi är rädda om dessa människors egendom. Det är väl också
              en sak som polisen får hantera och förhålla sig till. Men vi har
              inga planer från regeringens sida på att ändra någon lagstiftning.
              Vi har heller ingen framställning från polisen om att göra det.
            </seg>
          </u>
          <note type="speaker" xml:id="i-f99b01c35cd94bc4-0">
            Anf. 32 CHATRINE PÅLSSON (kd):
          </note>
          <u who="chatrine_palsson_c4018c" xml:id="i-08efe4dd39799e2a-1">
            <seg xml:id="i-52cdb2affc9f62e6-0">
              Fru talman! Det är riktigt som statsministern säger att här finns
              två olika tolkningar av lagen. Det polisledningen med fullt fog,
              anser jag lutar sig mot är kammarrättens prövning av ett sådant
              här ärende. Det är framför allt det som gör min fråga så angelägen.
              I sådana fall är det faktiskt statsministern och regeringen som
              ska initiera en lag om man anser att polisen ska ha möjlighet
              att handla allteftersom den tycker är lämpligt.
            </seg>
            <seg xml:id="i-64aba5958558eaf2-0">
              Men om jag har förstått saken rätt finns det anhöriga och närstående
              som tycker precis motsatsen. Det finns många som har ansett att
              det här skulle vara rimligt, inte minst när de har sett hur man
              har gjort i grannländerna, och därför vill jag ändå fråga: Kommer
              inte regeringen att över huvud taget överväga denna fråga? Kommer
              man enbart att invänta vad polisen säger?
            </seg>
          </u>
          <note type="speaker" xml:id="i-f973001149ca56fa-0">
            Anf. 33 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-16">
            <seg xml:id="i-f15c6a7f06e54c1a-0">
              Fru talman! Jag tror att det är väldigt klokt att invänta vad
              polisen säger. Ska medier eller andra få styra de här listornas
              offentlighet så tror jag inte att det blir en diskussion från
              rätt utgångspunkt. Om polisen däremot skulle vilja ha offentlighet
              därför att man har kört fast i sitt utredningsarbete och tycker
              att det här är någonting som vi bör ändra på är det en uppfattning
              som jag tycker att vi ska lyssna mycket noga på. Jag säger inte
              att vi ska ändra någon lagstiftning. Men det är självklart tungt
              om polisen begär en sådan förändring. Något sådant har vi ännu
              inte hört.
            </seg>
            <seg xml:id="i-17f4affa2d15b673-0">
              Återigen, alla har kunnat följa den enorma uppmärksamhet som
              den här katastrofen har fört med sig. Mitt i centrum för detta
              finns tusentals direkt berörda svenska medborgare. Väldigt många
              är fullständigt ovana vid uppmärksamhet i medierna. Många tycker
              att redan den katastrof som har drabbat dem är nog av elände och
              bekymmer och vill ha sin situation ostörd. Jag har respekt för
              det, samtidigt som jag förstår en del av de andra argumenten.
              Det gör jag. Men låt polisen utifrån sitt utredningsarbete hantera
              den saken. Jag tror att det är det klokaste.
            </seg>
          </u>
          <note type="speaker" xml:id="i-c40a9b430d0d09a2-0">
            Anf. 34 ANA MARIA NARTI (fp):
          </note>
          <u who="ana_maria_narti_aaeac7" xml:id="i-3213604d9ce1a94b-0">
            <seg xml:id="i-41af8d3af0e7f2ee-0">
              Fru talman! Tack, statsministern, för den information som vi
              har fått.
            </seg>
            <seg xml:id="i-2cba26651f769881-0">
              I dagens Dagens Nyheter kan man läsa att organisationen BRIS,
              Barnens rätt i samhället, kräver att statsministern ska be om
              ursäkt för de misstag som har begåtts. Jag skulle vilja höra statsministerns
              kommentar till detta.
            </seg>
          </u>
          <note type="speaker" xml:id="i-781f2e2221bfb071-0">
            Anf. 35 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-17">
            <seg xml:id="i-53cb63bef72d689c-0">
              Fru talman! Det är mycket lätt att kommentera. Om företrädare
              för det svenska samhället under det här arbetet i någon mening
              har begått felaktigheter eller misstag som har skadat enskilda
              är det klart att man ska ha en oförbehållslös ursäkt. Det är självklart.
            </seg>
            <seg xml:id="i-ac439226dd038c64-0">
              Samtidigt är det så att vi genomför en granskning av det arbete
              som har bedrivits. Jag tror att det är ganska klokt att göra det
              innan vi börjar peka ut den ena eller den andra funktionen eller
              personen och säger att detta har varit ett misstag som vi ska
              be om ursäkt för. Men ursäkten som sådan är lätt att uttrycka.
              Ingenting annat ska frågeställaren tro.
            </seg>
          </u>
          <note type="speaker" xml:id="i-5268f09e07ca6a2f-0">
            Anf. 36 ANA MARIA NARTI (fp):
          </note>
          <u who="ana_maria_narti_aaeac7" xml:id="i-3213604d9ce1a94b-1">
            <seg xml:id="i-5c075d8abaf6b57b-0">
              Fru talman! I mitt förra land fick jag uppleva en stor jordbävning.
              Under tiden jag var flykting fick jag uppleva en annan stor jordbävning.
              Dessutom har mitt förra land under min livstid drabbats av en
              stor översvämning. Molnen från Tjernobyl har också passerat över
              Rumänien.
            </seg>
            <seg xml:id="i-ab009109c5901c32-0">
              Det jag har lärt mig av detta är först och främst att det lidande
              man upplever när man inte vet vad som har hänt med ens anhöriga
              är outhärdligt, och där räknas varje minut av fördröjning. Jag
              har också lärt mig att de viktigaste insatserna är de som kommer
              snabbt. Vilken är statsministerns kommentar?
            </seg>
          </u>
          <note type="speaker" xml:id="i-abe9dad1375062ca-0">
            Anf. 37 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-18">
            <seg xml:id="i-ebc494a85d5fbbb4-0">
              Fru talman! Jag kan inte mäta mig med Ana Maria Narti när det
              gäller erfarenheter på det här området. Jag växte upp under andra
              förhållanden, i lyckligare omständigheter. Jag har ingen som helst
              anledning att på något sätt tro att den bedömning hon gör är felaktig.
              Tvärtom. Det var väl också min utgångspunkt när jag började min
              genomgång i dag genom att säga att det allra viktigaste som kunde
              ske för de människor som drabbades av flodvågskatastrofen skedde
              de första minuterna, de första timmarna, och det var platsens
              folk som gjorde den insatsen. Därutöver har vi ett ansvar att
              efter vår förmåga se till att vi lindrar och hjälper på ett sådant
              sätt att vi känner stolthet över vad vi har gjort.
            </seg>
          </u>
          <note type="speaker" xml:id="i-002df0265489566d-0">
            Anf. 38 STEFAN ATTEFALL (kd):
          </note>
          <u who="stefan_attefall_da9453" xml:id="i-e1a4cf362611519f-0">
            <seg xml:id="i-4818fbba335a3f35-0">
              Fru talman! Efter en sådan här stor naturkatastrof med många
              svenskar inblandade reses ett antal viktiga frågor. Vi har fått
              flera av dem belysta här under frågestunden. Men till följd av
              den här händelsen kommer också ett antal viktiga delfrågor upp.
              En sådan är statschefens, alltså kungens, roll i de här sammanhangen.
            </seg>
            <seg xml:id="i-26dbb39e51311471-0">
              Socialdemokraterna har riktat stark kritik mot konungen och sagt
              att han brutit mot Torekovuppgörelsen om statschefens ställning
              och roll. En sådan del under Torekovuppgörelsen om vår grundlag
              är ju statsministerns ansvar att informera kungen om händelser
              av större vikt.
            </seg>
            <seg xml:id="i-3902ec4bc2dbee5d-0">
              Min fråga till statsministern är: Anser statsministern det förenligt
              med Torekovuppgörelsen och grundlagen att det ska ta två dygn
              att informera konungen, dessutom på hovets enträgna begäran?
            </seg>
          </u>
          <note type="speaker" xml:id="i-f4c7f21e1aeef5a1-0">
            Anf. 39 Statsminister GÖRAN PERSSON (s):
          </note>
          <u who="goran_persson_1a0593" next="cont" xml:id="i-e0208926cf2d3a74-0"/>
          <note xml:id="i-37428f6a9f0bdff5-0">
            Fru talman! Den första informationen till hovet lämnades av förvaltningschefen
            vid Regeringskansliet Gunnar Holmgren kl. 12 måndagen. Det var
            Regeringskansliets initiativ.
          </note>
          <u who="goran_persson_1a0593" prev="cont" xml:id="i-942129bef50ae8a9-0">
            <seg xml:id="i-2a4efcc6408b83d9-0">
              Sedan ville hovet ha mer information, och man har fått sådan
              information vid varje tillfälle man har begärt det. Det har varit
              ett gott samarbete som har vidimerats av hovet. Det har också
              uttryckts på deras hemsida.
            </seg>
            <seg xml:id="i-42dbb0422559cbd6-0">
              Sedan har i det här sammanhanget en intervju med Hans Majestät
              Konungen använts i den politiska debatten. De som har använt intervjun
              i debatten får väl fundera på om de i sin tur har gjort någonting
              som har varit av det slaget att det har brutit mot den så kallade
              Torekovkompromissen.
            </seg>
            <seg xml:id="i-69f4d09973dccf97-0">
              För Socialdemokraternas del gäller att vi inte har någon som
              helst anledning att föra en sådan konstitutionell debatt. Tvärtom,
              vi tycker att den här kompromissen fungerar väl. Den har tjänat
              Sverige väl, och den är heller inte föremål för några överväganden
              i den grundlagsöversyn som nu görs.
            </seg>
          </u>
          <note type="speaker" xml:id="i-b4b5006be127b1a5-0">
            Anf. 40 STEFAN ATTEFALL (kd):
          </note>
          <u who="stefan_attefall_da9453" xml:id="i-e1a4cf362611519f-1">
            <seg xml:id="i-89f194655da18ef9-0">
              Fru talman! Det är just det som jag tycker är poängen. Socialdemokraterna
              har dragit i gång en debatt om just Torekovuppgörelsen via partiets
              främsta företrädare, partisekreterare Marita Ulvskog. Det gör
              ju att man som en delfråga i det stora sammanhanget också måste
              diskutera just konungens roll. Det är ändå så att den information
              som statsministern via sin statssekreterare har gett tog två dygn,
              och det krävdes aktivt sökande från hovets sida.
            </seg>
            <seg xml:id="i-110ddf845b2c3084-0">
              Jag ställer den enkla frågan: Är statsministern nöjd med hur
              informationen har fungerat till statschefen? Fyller den de krav
              som ställs i grundlagen och i Torekovuppgörelsen?
            </seg>
          </u>
          <note type="speaker" xml:id="i-77acfbe04b7ca674-0">
            Anf. 41 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-19">
            <seg xml:id="i-d0c6db1d3535f9d1-0">
              Fru talman! Jag har sagt det förut, och jag kan säga det igen.
              Jag tror att statschefen fick information strax efter det att
              jag själv fick den. Sedan kan man fundera på varför vi inte fick
              information tidigare, och det har vi diskuterat i olika sammanhang.
            </seg>
            <seg xml:id="i-15c5e9c672b185af-0">
              Jag måste återigen säga att den intervju som konungen gav användes
              av ledande borgerliga medier för att attackera regeringen. Det
              var denna diskussion som Marita Ulvskog reagerade på. Jag har
              heller ingen som helst anledning att se att den debatten fortsätter.
              Den behöver vi ha bakom oss. Men alla har ett ansvar för att vårda
              den kompromiss vi har träffat. Den är bra för Sverige, och den
              har ett starkt folkstöd. Och vi har ingen som helst ambition att
              riva upp den.
            </seg>
          </u>
          <note type="speaker" xml:id="i-be55b835428dceae-0">
            Anf. 42 TOBIAS KRANTZ (fp):
          </note>
          <u who="tobias_krantz_56c063" xml:id="i-9c69d07031ac02b4-0">
            <seg xml:id="i-bf756c434d712e13-0">
              Fru talman! Statsministern är nyss hemkommen från Thailand. Det
              är ett land där de thailändska myndigheterna har fått beröm för
              att de har agerat kraftfullt och resolut. Flera har också tidigare
              vittnat om att många thailändare har visat stor generositet och
              engagemang för dem som har drabbats av katastrofen. Det har lett
              till en stor förvåning, och på många håll också kritik, att statsministern
              under sitt besök i Thailand ägnade så pass stort offentligt utrymme
              åt att kritisera den thailändska krisberedskapen. Det är svårt
              att undgå misstanken att detta har gjorts i avsikt att försöka
              skifta fokus från egna tillkortakommanden och egna brister. Åtminstone
              hos mig lämnar det en något fadd smak i munnen.
            </seg>
            <seg xml:id="i-f76e09958ac1d28e-0">
              Hur resonerade statsministern och den thailändske premiärministern
              kring Sveriges ansvar i den akuta delen av katastrofhanteringen?
              Om det ska finnas en effektiv hantering av den akuta krisen är
              det naturligtvis både värdlandets myndighet och värdlandets agerande
              som är viktigt men också de länders agerande som har medborgare
              i området. Vilken attityd hade och hur resonerade statsministern
              i förhållande till den thailändska regeringen om de svenska bristerna
              i krishanteringen av den katastrof som inträffade?
            </seg>
          </u>
          <note type="speaker" xml:id="i-3597a1bc683eb3d8-0">
            Anf. 43 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-20">
            <seg xml:id="i-104a8c829c68fb80-0">
              Fru talman! Även om frågan är någon annan än vad själva inlägget
              handlade om ska jag svara på frågan.
            </seg>
            <seg xml:id="i-c5d3a72d8415221a-0">
              Den första delen är exempellös. Att jag skulle åka till Thailand
              och framföra en synpunkt på förvarningssystemet i syfte att dra
              bort intresset från den svenska debatten, visar möjligen hur frågeställaren
              tänker men aldrig hur en statsminister eller regeringschef kan
              agera. Vi måste komma ihåg i denna kammare att det kan vara hundratals,
              i värsta fall över tusen, som har gått bort. Har vi inte ett rimligt
              intresse av att veta hur det gick till? Naturligtvis är det så.
            </seg>
            <seg xml:id="i-1235c95ac216b398-0">
              Den thailändske premiärministern uttryckte sitt tack till Sverige
              för gott samarbete och gott stöd. Samtidigt ska man komma ihåg
              att Thailand inte är ett land med u-landsproblem. Thailand är
              en relativt välmående nation på väg uppåt och med en utveckling
              som man inte tror kommer att påverkas särskilt kraftigt av det
              som nu har skett i turistnäringen. De vill inte ha bistånd i vanlig
              mening. De vill ha ett partnerskap, ett samarbete omkring teknik,
              vetenskapliga rön och överföringar. Allt sådant kan vi ställa
              upp med. Där fortsätter vi att fördjupa det samarbete vi har med
              Thailand sedan lång tid tillbaka.
            </seg>
          </u>
          <note type="speaker" xml:id="i-0904bf0d72a77205-0">
            Anf. 44 TOBIAS KRANTZ (fp):
          </note>
          <u who="tobias_krantz_56c063" xml:id="i-9c69d07031ac02b4-1">
            <seg xml:id="i-37fb95c485c499d9-0">
              Fru talman! Jag tror att det som många efterlyser är politiska
              ledare som inte ägnar sig åt att skylla på varandra utan vågar
              kliva fram och säga att de ska ta sitt ansvar och göra sin del
              för att rätta till de brister som finns och göra det bättre i
              framtiden. Jag tycker inte att statsministerns agerande i dag
              visar på någon större insikt i den delen.
            </seg>
            <seg xml:id="i-1852ed0d00b3936b-0">
              Statsministern ska ta sitt eget ansvar och inte ägna sig åt att
              skylla på andra som också har ansvar och som försöker ta sitt
              ansvar.
            </seg>
            <seg xml:id="i-d872484a47b12eb5-0">
              Min fråga till statsministern gällde den akuta krishanteringen,
              bland annat i Thailand där det fanns många svenska medborgare.
              Fick statsministern under de diskussioner statsministern förde
              med den thailändska regeringens representanter några synpunkter
              om att Sverige borde ha agerat på ett annorlunda sätt än vad svenska
              myndigheter gjorde?
            </seg>
          </u>
          <note type="speaker" xml:id="i-61c2d14ceb599c6d-0">
            Anf. 45 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-21">
            <seg xml:id="i-1103a9723c99367e-0">
              Fru talman! Återigen är det den märkliga glidningen i frågan
              om att inte ta sitt ansvar. Det får vi alla göra, Tobias Krantz.
              Ett sätt att göra det är att se till att föra debatten på ett
              sådant sätt att man inte kommer med den typen av beskyllningar
              du nyss gjorde. Det är också att ta ansvar.
            </seg>
            <seg xml:id="i-e51273012c97173a-0">
              Jag har inte mött något annat från de thailändska myndigheterna
              än uppskattning och respekt för vad Sverige har gjort. Det gäller
              naturligtvis den svenska ambassaden, det svenska konsulatet som
              jag fick inviga på plats och inte minst alla svenska frivilliga.
              Många svenska företag har gjort storartade insatser på plats i
              Thailand. Exempelvis är den utrustning som behövs för identifieringsteamens
              arbete till stor del framplockad av ABB. ABB:s lokala ledning
              gjorde ett avgörande arbete i det avseendet. Många stora svenska
              företag har gjort ett jättearbete.
            </seg>
            <seg xml:id="i-295a53eebfa97f19-0">
              Frivilliga, volontärer och thailändare har uttryckt sin uppskattning
              och glädje över vad vi kunde göra, även om det naturligtvis var
              alldeles för lite.
            </seg>
          </u>
          <note type="speaker" xml:id="i-b56cb85cce03a72e-0">
            Anf. 46 RUNAR PATRIKSSON (fp):
          </note>
          <u who="runar_patriksson_cf6807" xml:id="i-90446ca79018bc8a-0">
            <seg xml:id="i-bcd3b07f0e6d9245-0">
              Fru talman! Jag har till sist ändå ett par små saker att fråga
              statsministern.
            </seg>
            <seg xml:id="i-756d11073ed1636f-0">
              Först vill jag säga tack för informationen. Ibland får man en
              känsla av att statsministern inte ska vara en människa av kött
              och blod. Jag säger därför med risk för att bli utesluten ur alliansen:
              Tack för alla tankar, ord och gärningar som statsministern har
              uttryckt och gjort under denna period.
            </seg>
            <seg xml:id="i-05dc7cd583d5a14e-0">
              Jag sitter på bänk 263 i riksdagen också med lite dåligt samvete.
              Har vi gjort nog? Kanske fler i bänkarna behöver tänka efter om
              riksdagen har tagit sitt ansvar.
            </seg>
            <seg xml:id="i-207ee03ce52577a4-0">
              I mitt område har man försökt att göra vad man kan även jag som
              vanlig riksdagsman från mitt län. Vi har fått mycket stöd av företagarna.
              Ett exempel: Nya Töcksfors Verkstads Aktiebolag fixade tillsammans
              med facket en hel arbetsdag där arbetarna inte tog något betalt.
              100 000 kr skickades in. Företaget skickade med lika mycket. För
              det får företaget en skatt på 54 000 kr.
            </seg>
            <seg xml:id="i-854df9b034bb73dc-0">
              Har statsministern några tankar på att ta upp till diskussion
              i regeringen någon form av befrielse från skatt för pengarna eller
              kanske att skicka även skattepengarna till hjälporganisationerna?
              Finns det några sådana diskussioner i regeringen för att underlätta
              för företag att hjälpa till i den situationen alltid tillsammans
              med facken?
            </seg>
          </u>
          <note type="speaker" xml:id="i-da11ff5c9d967ce0-0">
            Anf. 47 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-22">
            <seg xml:id="i-9a4ecb3bd839175d-0">
              Fru talman! Vi har inte fört några sådana diskussioner, Runar
              Patriksson. Men jag kan göra reflexionen att vi kommer säkert
              att innan krisen är över att ha satsat miljardbelopp i bistånd.
              Det är naturligtvis skattepengar. Vi har höjt biståndsinsatsen
              de senaste åren med bortåt 10 miljarder kronor. Det är den största
              och snabbast växande anslagsposten i budgeten. Det är ett uttryck
              för att vi använder skattepengarna för detta.
            </seg>
            <seg xml:id="i-137a93d91f1e8dc9-0">
              Jag har inga planer på att nu lägga fram några förslag om att
              införa skattereduktion för gåvor av det slaget. Jag kan konstatera
              att svenska folket har varit generöst, trots att man använt beskattade
              pengar. Det har kanske varit just därför. De pengar som har getts
              har varit ens egna. I den meningen har det varit till sista kronan
              något man själv har ställt upp med.
            </seg>
            <seg xml:id="i-13d87dd3a3d28864-0">
              Vi har denna diskussion av och till. Så här långt tycker jag
              inte att erfarenheterna från krisen gör det angeläget eller ger
              mig anledning att ändra den grundläggande principen. Det är beskattade
              pengar man ger av.
            </seg>
          </u>
          <note type="speaker" xml:id="i-8a600043c726d1e5-0">
            Anf. 48 RUNAR PATRIKSSON (fp):
          </note>
          <u who="runar_patriksson_cf6807" xml:id="i-90446ca79018bc8a-1">
            <seg xml:id="i-e595f28e344f5fa0-0">
              Fru talman! Avslutningen var lite tråkig. Man kan inte tänka
              sig detta.
            </seg>
            <seg xml:id="i-0142c15a752ca18d-0">
              Ändå skickar jag än en gång med en fråga till statsministern.
              Går det inte att ändra i lagstiftningen när det gäller gåvor som
              har adresserats till denna insamling? Kanske den del som är skatt
              skulle undantagsvis kunna skickas vidare.
            </seg>
            <seg xml:id="i-ebfdc81ffdfa3bd2-0">
              Jag vill till slut tacka. Jag hörde statsministern läsa upp de
              åtgärder som regeringen håller på med och ska genomföra. Det lät
              precis som om statsministern läste ur Runar Patrikssons reservation
              i försvarsbeslutet 2001.
            </seg>
          </u>
          <note type="speaker" xml:id="i-94b2be0b92897440-0">
            Anf. 49 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-23">
            <seg xml:id="i-c918bbbf155a37c2-0">
              Fru talman! Om det lät så kan det vara på det viset att jag har
              läst din reservation. Jag följer noga vad Runar Patriksson gör.
              Bänk 263 är något av riktkarl för både samvete, generositet och
              en god anda här i riksdagen. Det sätter jag mycket stort värde
              på. Tack ska du ha!
            </seg>
          </u>
          <note type="speaker" xml:id="i-b2c60dfcaef8ed0c-0">
            Anf. 50 BIRGITTA CARLSSON (c):
          </note>
          <u who="birgitta_carlsson_6bfc1a" xml:id="i-0059735d2a270a4b-0">
            <seg xml:id="i-2c21feb11c919e54-0">
              Fru talman! Tack, statsministern, för en intressant information.
            </seg>
            <seg xml:id="i-4497bf1e05f41e0a-0">
              Att den största katastrof som har hänt i modern tid är ett faktum
              vet vi. Jag kommer att lyfta upp en mindre fråga. Statsministern
              nämnde åtgärder som nu kommer att vidtas med anledning av det
              som har hänt. Just nu pågår ett tidskrävande arbete i den delen
              av vår värld med den svåra uppgiften att identifiera de personer
              som finns där nere. Det tar lång tid, och det upplevs som fruktansvärt
              att arbeta med avlidna personer som har förvarats och förvaras
              så som de gör.
            </seg>
            <seg xml:id="i-4828d4020571c13d-0">
              Om dessa personer hade haft en identitetsbricka på sig hade det
              varit så mycket enklare att göra identifieringen. Jag har en fråga
              till statsministern, om han har några planer på att föreslå att
              det ska vara obligatoriskt att ha en identitetsbricka på sig när
              man är ute i sådana här sammanhang. Egentligen skulle man kunna
              ha det jämt, för även vid bränder och andra katastrofer är det
              viktigt att man snabbt kan identifiera människor.
            </seg>
          </u>
          <note type="speaker" xml:id="i-a2ffa41453c7535f-0">
            Anf. 51 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-24">
            <seg xml:id="i-c8745484009e6b24-0">
              Fru talman! Jag kan inte bedöma förslagets relevans, om det är
              bra eller dåligt. Det låter ju klokt. Skulle Birgitta Carlsson
              och jag ta ställning på stående fot skulle vi säkert säga att
              det gör vi. Men det finns nog någon hake där också.
            </seg>
            <seg xml:id="i-ba9edf6984a542c0-0">
              Vi tar med oss förslaget, så får vi låta dem som sysslar med
              det här professionellt ha en uppfattning om det. Det kan vara
              så att även om man har den här typen av ID-brickor är det inte
              alla som bär dem. I så fall tappar de något av sin aktualitet.
              Jag kommer ihåg att någon gång i min barndom eller tidiga ungdom
              fick vi en sådan här bricka, som man var omåttligt stolt över.
              Ett tag hade alla en sådan om halsen. Var den finns nu vet jag
              inte. Men jag tittar gärna på frågan.
            </seg>
          </u>
          <note type="speaker" xml:id="i-c466a1ba9ae6b54f-0">
            Anf. 52 BIRGITTA CARLSSON (c):
          </note>
          <u who="birgitta_carlsson_6bfc1a" xml:id="i-0059735d2a270a4b-1">
            <seg xml:id="i-10e9ef58916b6d80-0">
              Fru talman! Jag är tacksam för att statsministern vill titta
              på den frågan. Jag kommer också ihåg när vi hade sådana brickor,
              och jag tror inte att någon i dag skulle vilja gå omkring med
              den formen av brickor. Men det finns en helt annan teknik i dag.
            </seg>
            <seg xml:id="i-2fdaa57dc0f9fbf7-0">
              Jag vill också lyfta upp en annan fråga som har berört mig en
              hel del. Det är självklart oerhört viktigt att stora hjälpinsatser
              görs med tanke på vad som har hänt där nere. Men när FN nu talar
              om att fram tills i dag har dubbelt så många barn dött på grund
              av svält eller sjukdom som omkom i katastrofen känns det än viktigare
              att det inte får innebära att alla ekonomiska resurser som satsas
              på bistånd går till just den här delen av världen. Vi vet ju att
              så många människor på vårt jordklot i dag dör på grund av svält
              eller att de inte får den behandling vid sjukdom som de skulle
              kunna få.
            </seg>
            <seg xml:id="i-c40ce87ddf63d7b7-0">
              Med tanke på att millenniemålet om att halvera fattigdomen ska
              kunna nås är det också viktigt att vi verkligen arbetar på bred
              front för att det arbetet, som är minst lika viktigt, inte stannar
              av.
            </seg>
          </u>
          <note type="speaker" xml:id="i-934c5f22b2496739-0">
            Anf. 53 Statsminister GÖRAN PERSSON (s):
          </note>
          <u who="goran_persson_1a0593" xml:id="i-3a65d0a582260cc3-25">
            <seg xml:id="i-e5ccfeed9cd37d97-0">
              Fru talman! Birgitta Carlsson uttrycker en i allra högsta grad
              relevant synpunkt och riktig uppfattning. Vår svåra uppgift blir
              att klara av bådeoch.
            </seg>
            <seg xml:id="i-a0610694454a7af2-0">
              Vi är i den lyckliga omständigheten, som jag sade förut, att
              vi har ökat våra biståndsanslag väsentligt. Hade världen i övrigt
              gjort på samma sätt som Sverige, eller hade bara EU:s länder gjort
              på samma sätt som Sverige, skulle vi ha haft en oändligt mycket
              bättre situation. I dag kan vi vara stolta över det vi har gjort
              och försöka stimulera andra att följa efter.
            </seg>
            <seg xml:id="i-c471b480fc217f24-0">
              Det finns definitivt en sådan risk som Birgitta Carlsson pekar
              på, men det gäller nog inte i huvudsak den svenska insatsen. Det
              är andra som nu flyttar de alldeles för små resurser som de ger
              från ett område till ett annat, så att några andra fattiga får
              betala för denna katastrof. Den risken finns. Det måste vi se
              upp med och samarbeta för att motverka.
            </seg>
          </u>
          <note type="speaker" xml:id="i-ebbe63f82bee1734-0">
            Anf. 54 RIGMOR STENMARK (c):
          </note>
          <u who="rigmor_stenmark_bfd368" xml:id="i-fde16216b5bfbc6d-0">
            <seg xml:id="i-f96a1445a1ff1e5a-0">
              Fru talman! Jag skulle vilja stryka under den fråga som tidigare
              har framförts när det gäller namnlistorna. Redan i dag, med den
              lagstiftning vi har, kan regeringen medge ett undantag. Jag antar
              att även statsministern och regeringen är så kallat efterkloka
              och tänker över frågan, om det skulle upprepas, så att man har
              en beredskap även där.
            </seg>
            <seg xml:id="i-50c742a2b75566b1-0">
              Min fråga gäller en annan sak. Det kom rop på hjälp från människor.
              Man ville ha hem sina anhöriga så fort som möjligt. Man ropade
              på hjälp och bad att regeringen skulle samarbeta med andra länder.
              I dag får vi en positiv information om att man nu har satt i gång
              ett ännu intensivare samarbete EU-länderna emellan.
            </seg>
            <seg xml:id="i-c2ea98a72216b15b-0">
              Min fråga är: Har man också satt i gång ett mera intensivt samarbete
              med de stora länderna utanför EU, till exempel med USA?
            </seg>
          </u>
          <note type="speaker" xml:id="i-38af13aa1e6712b1-0">
            Anf. 55 Statsminister GÖRAN PERSSON (s):
          </note>
          <u who="goran_persson_1a0593" next="cont" xml:id="i-e0208926cf2d3a74-1">
            <seg xml:id="i-2c80eeac43bceb87-0">
              Fru talman! Jag blir svaret skyldig på den frågan. Vi har inget
              sådant samarbete, vad jag vet, eller någon sådan diskussion med
              USA. Jag tror kanske inte heller att det är lämpligt. Däremot
              har vi en EU-funktion, som samordnar sig och ingår något slags
              avtal med USA om att man kan hjälpa varandra i sådana här lägen
              vid civil krishantering. Det ser jag som en rimlig handlingslinje.
            </seg>
            <seg xml:id="i-1e2d8c3a2e457d7f-0">
              Om amerikanerna är intresserade av det vet vi inte, men förhoppningsvis
              är det så. Också amerikanska medborgare kan ju drabbas av katastrofer
              av olika slag på andra ställen i världen som gör att man behöver
              komma hem snabbt. Inte ens världens ledande supermakt har alla
              gånger direkt tillgänglig kapacitet för att frakta och transportera.
              Jag har ingenting emot en sådan diskussion, men lämpligen sker
              det väl bäst med hjälp av Europaunionen.
            </seg>
          </u>
          <note xml:id="i-3d6296f8fe00de0d-0">
            Överläggningen var härmed avslutad.
          </note>
          <note xml:id="i-c3ac185b1f621068-0">
            Ajournering
          </note>
          <note xml:id="i-332be27aef3d87af-0">
            Kammaren beslutade kl. 10.27 på förslag av tredje vice talmannen
            att ajournera förhandlingarna i fem minuter.
          </note>
          <u who="goran_persson_1a0593" prev="cont" xml:id="i-942129bef50ae8a9-1">
            <seg xml:id="i-4c334e839a400ea7-0">
              Återupptagna förhandlingar
            </seg>
            <seg xml:id="i-f5bb5f37eabd8042-0">
              KOM(2004)737
            </seg>
          </u>
          <note xml:id="i-ad8b8ecc98884ff3-0">
            Förhandlingarna återupptogs kl. 10.32.
          </note>
          <note xml:id="i-0da89cbd489b88b0-0">
            2 § Meddelande om särskild debatt
          </note>
          <note xml:id="i-a0dfa7db0078d59c-0">
            Andre vice talmannen meddelade att särskild debatt om regeringens
            agerande och omständigheterna kring avvisningen av Ahmed Agiza
            och Mohammed El Zari skulle äga rum onsdagen den 26 januari kl.
            9.00 .
          </note>
          <note xml:id="i-086ea89b71fa10b1-0">
            Från regeringen skulle statsrådet Barbro Holmberg delta.
          </note>
          <note xml:id="i-49ab3897121f145c-0">
            3 § Hänvisning av ärende till utskott
          </note>
          <note xml:id="i-3fa2ffdaebf2f681-0">
            Föredrogs och hänvisades
          </note>
          <note xml:id="i-9df1f58aef4bb79d-0">
            4 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-60d5679d1a2ed6af-0">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-8cd6c3cacc3bcb6e-0">
            KOM(2004)562
          </note>
          <note xml:id="i-e86fb889d8bf3818-0">
            5 § Justitieombudsmännens ämbetsberättelse
          </note>
          <note xml:id="i-4bc0d546304383f1-0">
            Föredrogs
          </note>
          <note type="speaker" xml:id="i-7c99ae990a44ada0-0">
            Anf. 56 PÄR AXEL SAHLBERG (s):
          </note>
          <u who="par_axel_sahlberg_e93588" xml:id="i-614314bb0da5bde5-0">
            <seg xml:id="i-e336da27c01fef19-0">
              Fru talman! Det är inte det här årets största betänkande vi ska
              debattera nu. Jag är inte säker på att det är det minsta, men
              det är snudd på. Men jag tycker att det är alldeles utmärkt att
              vi på det här lilla sättet ändå markerar den stora vikt som vi
              lägger vid justitieombudsmännens arbete.
            </seg>
            <seg xml:id="i-fd0c8fdb9c588708-0">
              När vi i konstitutionsutskottet varje år får ämbetsberättelsen
              har vi en stor och rejäl genomgång tillsammans med justitieombudsmännen
              om de aktuella frågor som är viktiga. Vi vet också att JO och
              ombudsmannarollen har spritts i världen. Även om det kanske inte
              i första hand är exakt den svenska modellen som har valts är det
              ändå själva funktionen ja till och med begreppet som har spritts
              över världen.
            </seg>
            <seg xml:id="i-df473ad218f12152-0">
              Det här är egentligen ett uttryck för vårt kollektiva lärande
              och för utveckling och skydd av allt det som demokratin står för.
              På sätt och vis är den här tjocka boken en bibel. Utan alla jämförelser
              i övrigt är det nämligen en bok som man inte ska läsa från pärm
              till pärm, utan man ska dyka ned här och var och samla på kunskap.
            </seg>
            <seg xml:id="i-b6c9631d64b92f82-0">
              Vår känsla från konstitutionsutskottet är att detta inte bara
              är en fråga för oss och för det här utskottet eller för justitieombudsmännen,
              utan det skulle kunna fungera just lärande för andra utskott i
              riksdagen, kommunala förvaltningar och offentliga verksamheter.
              Det är något de ska använda för att utveckla sin egen kompetens.
              Vi vet att det delvis fungerar så, men det skulle kunna fungera
              ännu bättre.
            </seg>
            <seg xml:id="i-a2f361313764fa63-0">
              Med detta sagt, fru talman, står ett enigt utskott bakom förslaget
              i det här stora betänkandet med det mycket lilla formatet.
            </seg>
          </u>
          <note type="speaker" xml:id="i-33e32f59b31cc3ed-0">
            Anf. 57 LISELOTT HAGBERG (fp):
          </note>
          <u who="liselott_hagberg_017628" xml:id="i-46aa0ae8d167cfa6-0">
            <seg xml:id="i-502b20bbf3df14e7-0">
              Fru talman! Ja, justitieombudsmännens ämbetsberättelse brukar
              passera den här riksdagen utan att den väcker så stor uppmärksamhet.
              Den anmäls, hänvisas till konstitutionsutskottet, och så delas
              den ut i alla ledamöters fack. Jag tror att det är många som bara
              ställer den i bokhyllan.
            </seg>
            <seg xml:id="i-a145260de4aae7f0-0">
              I samband med att konstitutionsutskottet behandlar det som så
              småningom blir, som Pär Axel sade, ett inte så tjockt betänkande
              kommer justitieombudsmännen och håller en omfattande muntlig redogörelse.
              Då ges förstås vi som sitter i konstitutionsutskottet tillfälle
              att ställa frågor.
            </seg>
            <seg xml:id="i-f6f365cb58f924ec-0">
              När det gäller det betänkande som vi så småningom ska votera
              om, klockan 16, ska riskdagen ta ställning till förslaget om ett
              godkännande av att ämbetsberättelsen läggs till handlingarna.
              Sedan skulle man kunna säga att det hela är över för den här gången.
            </seg>
            <seg xml:id="i-a404df2a1e9e25ed-0">
              Jag har inte varit riksdagsledamot så länge, ett par år drygt,
              men jag tänkte redan från början att det är rätt märkligt att
              den här berättelsen passerar riksdagen utan att den får särskilt
              stor uppmärksamhet, för det finns faktiskt ganska mycket intressant
              att läsa i de här sammanställningarna. Det är sådant som vore
              intressant för många andra riksdagsledamöter och utskott än bara
              för oss som sitter i konstitutionsutskottet.
            </seg>
            <seg xml:id="i-61fbabdc415630d8-0">
              Det finns många intressanta slutsatser att dra. Det finns många
              reflexioner som man skulle kunna göra, och jag tycker verkligen
              att den här fantastiska boken förtjänar en större uppmärksamhet.
              Pär Axel jämförde med Bibeln. Man kan väl säga att vi skulle kunna
              använda den i riksdagen för att få bra uppslag och dra kloka slutsatser.
            </seg>
            <seg xml:id="i-0ba4cc574015a651-0">
              Justitieombudsmannen är en gammal inrättning eller en inrättning
              som har en lång historia, ända sedan 1809. Sedan dess har egentligen
              JO arbetat efter samma principer. Det har skett vissa förändringar.
              Till exempel granskar JO nu den kommunala sektorn, som man inte
              gjorde från början. Alla som anser sig ha blivit felaktigt eller
              orättvist behandlade kan klaga hos Justitieombudsmannen, och i
              mån av tid tar också JO initiativ till inspektioner.
            </seg>
            <seg xml:id="i-3d90e8f4b74853de-0">
              Nu har formerna för behandlingen av den här berättelsen diskuterats
              i konstitutionsutskottet, och jag hoppas verkligen att detta får
              en större uppmärksamhet och att fler utskottsledamöter från andra
              utskott har möjlighet att ta del av den bra information som vi
              får i konstitutionsutskottet. Jag ska förstås respektera de oskrivna
              regler som finns om att man inte för debatt och att man inte på
              något vis överprövar det som justitieombudsmännen har kommit fram
              till i sin omfattande berättelse. Men visst är det intressant
              att reflektera över JO:s slutsatser till exempel när det gäller
              handläggningen. När det gäller människor som är unga och som är
              skäligen misstänkta för brott har handläggningstiderna uppfattats
              som väldigt långa. Och inom vissa områden finns det till exempel
              nästan inte några anmälningar alls. Det kan också leda till funderingar
              till exempel när det gäller lagen om vård av missbrukare. Där
              är det ett anmärkningsvärt litet antal anmälningar. Och det gäller
              förvaringen av häktade personer och så vidare. Så det finns mycket
              intressant att läsa.
            </seg>
            <seg xml:id="i-54b74af4beb26fb6-0">
              Fru talman! Jag vill rekommendera alla riksdagens ledamöter att
              läsa den här boken, och jag hoppas verkligen att riksdagen i framtiden
              kommer att ägna ämbetsberättelsen större uppmärksamhet.
            </seg>
          </u>
          <note xml:id="i-3d6296f8fe00de0d-1">
            Överläggningen var härmed avslutad.
          </note>
          <note xml:id="i-5cb4747aa9c2c76e-0">
            6 § Granskning av statsrådens tjänsteutövning och regeringsärendenas
            handläggning
          </note>
          <note xml:id="i-4bc0d546304383f1-1">
            Föredrogs
          </note>
          <note type="speaker" xml:id="i-0a925195671f5e98-0">
            Anf. 58 GÖRAN LENNMARKER (m):
          </note>
          <u who="goran_lennmarker_c3704a" xml:id="i-88fbdb35c5c20963-0">
            <seg xml:id="i-8c7c96b84be466a5-0">
              Fru talman! Detta betänkande är något tjockare än det föregående.
              Det är ett viktigt betänkande därför att det behandlar många saker
              i den förvaltning som konstitutionsutskottet granskar på höstarna.
              Det handlar alltså inte om granskningen av enskilda statsråd utan
              snarare om Regeringskansliet, och det är därför en viktig granskning
              som konstitutionsutskottet gör.
            </seg>
            <seg xml:id="i-6dcbbb7d587b04df-0">
              Det här betänkandet är i allt väsentligt enhälligt med ett undantag,
              en reservation.
            </seg>
            <seg xml:id="i-4e8c1024ec5398f2-0">
              Låt mig först, fru talman, bara säga några ord om den. Den handlar
              om regeringens senareläggning av avgiften till den europeiska
              utvecklingsfonden. Vi reservanter det är de borgerliga partierna
              som reserverar sig anser att det var fel. Det var emot budgetlagen
              eftersom utgiftstaket ska fullföljas med hänsyn tagen till de
              åtaganden som man har gjort. Man kan inte brista i detta. Det
              är emot EU:s bestämmelser. Det förorsakar Sverige dröjsmålsränta.
              Det innebar också att man iklädde staten förpliktelser utan att
              riksdagen hade hörts. Detta är i korthet den reservation vi har.
              Vi menar att regeringen har överträtt sina befogenheter och att
              regeringen därför förtjänar kritik. Jag yrkar på godkännande av
              anmälan i den reservation som finns.
            </seg>
            <seg xml:id="i-ed7b5a0d34a1167a-0">
              Låt mig också, fru talman, ta upp en annan sak som egentligen
              är en viktig del av det här betänkandet men där vi är ganska försiktiga
              med slutsatserna. Det handlar om Regeringskansliet. Regeringskansliet
              har ju kommit i fokus nu de här sista veckorna. Jag tänkte att
              det kunde vara intressant att göra några reflexioner kring detta.
              Regeringskansliet har haft en stark ökning. På en tioårsperiod
              har det varit nästintill en 50-procentig ökning om man jämför
              1994 och 2004.
            </seg>
            <seg xml:id="i-f7515cca92023319-0">
              Det är något förbryllande. I det här betänkandet sätter vi upp
              några funderingar utan att egentligen konkludera. Det här är en
              tioårsperiod när utvecklingen normalt har inneburit att centrala
              funktioner, huvudkontor etcetera, har dragits ned. Man har slimmat,
              som det heter, de centrala funktionerna. Datorteknik och annat
              har gjort det möjligt att ha mycket mindre format på huvudkontor
              och centrala ledningsfunktioner utan att för den skull ge efter
              på effektiviteten.
            </seg>
            <seg xml:id="i-8f67e0e886d7c98d-0">
              Vi har inte heller ett EU-ordförandeskap. Det hade vi. Det är
              väl i vår fyra år sedan vi hade det. Det är längesedan förbi.
              Så det skälet finns inte. Vi har också lärt oss de sista veckorna
              att det inte beror på att man har haft någon ökning i sin krisberedskap
              precis inom Regeringskansliet.
            </seg>
            <seg xml:id="i-b9da5b9efb57c545-0">
              Jag funderar på 1994, tio år innan den här jämförelsen görs.
              Det var en period när vi hade extremt stor aktivitet både i Regeringskansliet
              och i riksdagen. Det var när Sverige avslutade sina EU-förhandlingar.
              Det var en mycket stor sak. Det var en enorm ansträngning. Vi
              skulle avsluta förhandlingarna över ett oerhört brett fält som
              hela EU omfattar. Det var också ett år då vi förmodligen lagstiftade
              mer än någonsin, vare sig förr eller senare. Det berodde helt
              enkelt på att hela EU:s samlade lagstiftning skulle flyttas in
              i svensk lag. Det som heter acquis communautaire skulle bli svensk
              lagstiftning i stor utsträckning. Det innebar en väldig ansträngning
              både för Regeringskansliet och för riksdagen för tio år sedan.
            </seg>
            <seg xml:id="i-bc332f451573da90-0">
              År 1994 var kanske också det år då vi hade den största anspänningen
              vad gäller externa kriser. Det bosniska kriget var i full gång.
              Vi hade trupp nere i Tuzla. Det var ett stort bekymmer eftersom
              det inte gick särskilt väl. Det var också en stor oro för de svenska
              truppernas säkerhet där nere. Det var, minns jag mycket väl, en
              stor ansträngning från Regeringskansliet kring detta.
            </seg>
            <seg xml:id="i-db3a25d193f2bed6-0">
              Till följd av detta var det också det år vi hade mest flyktingar
              i Sverige. 1994 var mer än var hundrade person i Sverige flykting,
              huvudsakligen från Bosnien och Kosovo, från före detta Jugoslavien,
              vid den tidpunkten. Det är en siffra som jag tror att vi aldrig
              tidigare har haft. Jag vet inte riktigt hur det var under krigsåren,
              under andra världskriget, men det har definitivt inte varit så
              under efterkrigstiden, varken förr eller senare.
            </seg>
            <seg xml:id="i-40a5a65b16d21076-0">
              Vi hade också ett mycket starkt engagemang för Baltikum som hade
              blivit självständigt. Det var ett betydande svenskt stöd för att
              hjälpa dem att formera sin nya självständighet.
            </seg>
            <seg xml:id="i-d26ae518d247c5b3-0">
              Det är ganska intressant att tänka sig att dessa väldigt tunga
              och centrala uppgifter för ett regeringskansli klarade sig med
              ett regeringskansli som då var ungefär två tredjedelar så stort
              som dagens. Det är därför man ställer sig frågan: Vad är orsaken
              till det här?
            </seg>
            <seg xml:id="i-41a1bc7e8d448673-0">
              Vi svarar inte på det i betänkandet. Vi ställer snarast lite
              frågor. Jag tror att det är viktigt att KU i sin framtida höstgranskning
              tittar just på de här frågorna. Jag tror att vi alla har anledning
              att fundera kring det här. Man ska ju ha ett effektivt regeringskansli.
              Det ska naturligtvis också stå i proportion till de arbetsuppgifter
              som faktiskt föreligger. Vi har nu ett EU-medlemskap som är tio
              är gammalt. Vi har i stor utsträckning funnit formerna för vårt
              medlemskap. Vi har inte de ansträngningar som kriser och krig
              i vårt närområde då gjorde anspråk på.
            </seg>
            <seg xml:id="i-a4dfe1c18bf6e088-0">
              Fru talman! Jag vill göra den här reflexionen för jag tror att
              det är en viktig sak för riksdagen. Det är nämligen riksdagen
              som ska granska Regeringskansliet. KU ska göra det, men riksdagen
              in pleno har anledning att debattera och diskutera. Det är ju
              vårt exekutiva organ. Det är därför jag har velat fästa uppmärksamhet
              på de här frågorna.
            </seg>
            <seg xml:id="i-6c2593aa853612a4-0">
              Men, fru talman, vi får komma tillbaka till det här mot slutet
              av året eller kanske om ett år när vi gör nästa höstgranskning.
            </seg>
          </u>
          <note type="speaker" xml:id="i-a9df968fec0d6280-0">
            Anf. 59 TOBIAS KRANTZ (fp):
          </note>
          <u who="tobias_krantz_56c063" xml:id="i-9c69d07031ac02b4-2">
            <seg xml:id="i-31fb016dc90a0f9e-0">
              Fru talman! I dag har vi att diskutera och debattera resultatet
              av konstitutionsutskottets höstgranskning. Vi kommer senare under
              våren att diskutera och debattera det som oftast leder till störst
              uppmärksamhet utanför denna kammare, vår granskning av statsrådens
              och regeringens tjänsteutövning mer precist. Det innebär inte
              att det här betänkandet är ointressant och oviktigt. Det finns
              en hel del viktiga iakttagelser som förtjänar att diskuteras och
              lyftas fram. Jag tänkte försöka koncentrera mig på tre synpunkter.
            </seg>
            <seg xml:id="i-451baef8d6f8e69e-0">
              Det ena handlar om Regeringskansliets organisation och utveckling
              under de senaste åren. Det handlar om den ekonomiska expansion
              som ägt rum inom Regeringskansliet och till följd av det att antalet
              anställda inom Regeringskansliet har ökat. Jag kollade strax innan.
              Jag tror att det är en ökning med uppemot 15 % när det gäller
              antalet anställda bara sedan år 2000. Samtidigt visar regeringens
              egen redovisning av hur antalet ärenden i olika ärendegrupper
              har sett ut under de åren att i de flesta ärendegrupper sjunker
              antalet ärenden. Det finns några grupper där antalet ökar, men
              i de flesta ärendegrupper minskar antalet ärenden. Det är en viktig
              fråga för konstitutionsutskottet och riksdagen i helhet att ställa
              sig: Bedrivs verksamheten på Regeringskansliet, mot den bakgrunden,
              på ett effektivt och klokt sätt? Någon rimlig förklaring till
              den expansion som har ägt rum, både när det gäller personal och
              ekonomi, har inte getts från regeringen, så det finns skäl för
              konstitutionsutskottet att också framgent vara väldigt kritiskt
              och rikta stor uppmärksamhet mot den expansion som ägt rum. Jag
              tycker att utskottet i och med det här betänkandet tar ett första
              viktigt steg i den fortsatta granskningen.
            </seg>
            <seg xml:id="i-c8b5f954a267e622-0">
              Den andra frågan jag skulle vilja ta upp handlar om senareläggning
              av avgiften till den europeiska utvecklingsfonden. Det här är
              ju en debatt vi för i repris i förhållande till förra året när
              vi hade diskussionen om regeringens senareläggning av den sammanlagda
              EU-avgiften som då ådrog Sverige en dröjsmålsränta som också blev
              häftigt kritiserad inom Europeiska unionen.
            </seg>
            <seg xml:id="i-afcc54910be65799-0">
              Tyvärr är det så att den åtgärd som vi i dag diskuterar, senareläggningen
              av avgiften till utvecklingsfonden, bara är en del i en samlad
              bild av en regering som försöker tricksa och komma undan olika
              bestämmelser i budgetlagen via olika typer av manövrer. Det är
              ett oskick som vi måste komma bort ifrån. Det budgettricksande
              som regeringen i det här fallet ägnar sig åt menar vi har lett
              till att regeringen på flera punkter har brutit både mot EU:s
              bestämmelser och mot den budgetlag som vi har och som gäller budgethanteringen.
            </seg>
            <seg xml:id="i-8b6ab26144f6ec90-0">
              Till att börja med har vi brutit mot ingångna avtal i och med
              att vi inte har betalat vår avgift till Europeiska utvecklingsfonden
              i tid. Det innebär också ett brott mot den svenska budgetlagen.
              I den svenska budgetlagen står inte bara att regeringen ska göra
              vad den kan för att se till att utgiftstaket inte överskrids,
              utan det står att de åtgärderna ska vidtas med respekt för ingångna
              avtal. På den punkten har regeringen inte levt upp till budgetlagen.
            </seg>
            <seg xml:id="i-e723207532d15f11-0">
              Vidare regleras i budgetlagen också att vi ska kräva en god hushållning
              med statens ekonomi. Det kan knappast vara rimligt att tänka sig
              att det är god hushållning med statens ekonomi att medvetet förflytta
              betalningen av en utgift från en del av ett årsskifte till en
              annan del av ett årsskifte och därmed se till att man drar på
              sig ökade räntor och dröjsmålsavgifter. Det är knappast god hushållning.
              Vi är alla överens om att statens utgifter på grund av den här
              manövern inte har minskat. De har tvärtom ökat.
            </seg>
            <seg xml:id="i-98d62f2c3cd1fd68-0">
              Slutligen menar vi att regeringen här har iklätt staten en ekonomisk
              förpliktelse som regeringen inte har rätt att ikläda staten.
            </seg>
            <seg xml:id="i-f7aa81f69c6767ae-0">
              På den här punkten finns det alltså skäl att rikta kraftig kritik
              mot regeringens agerande, liksom förra året. Jag ber att i denna
              del få yrka på godkännande av anmälan i den reservation som har
              lagts fram i utskottet.
            </seg>
            <seg xml:id="i-4f4b68a8c820d19e-0">
              För det tredje tycker jag att det finns skäl att uppmärksamma
              det ställningstagande som utskottet gör när det gäller synen på
              hur EG-direktiv bereds. Det är välkommet att vi samlar oss kring
              uppfattningen och tydligt slår fast att det remissförfarande vi
              tycker är viktigt vid nationell lagstiftning också ska gälla som
              grundprincip vid beredning av lagstiftning som gäller EG-direktiv.
            </seg>
            <seg xml:id="i-fcae9f7bd21b7e6e-0">
              Det är en väldigt bra svensk tradition att ha ett omfattande
              och klokt utredningsväsende men också att se till att de förslag
              som kommer fram bereds på bästa möjliga sätt. Under senare år
              har det funnits en tendens att ersätta det klassiska remissförfarandet
              med remissmöten och informella kontakter som inte riktigt har
              kunnat urskiljas och som inte har lett till den kvalitet i processen
              som hade behövts. Det är utmärkt att utskottet nu slår fast att
              samma principer ska gälla för den här typen av lagstiftning som
              för vanlig nationell lagstiftning.
            </seg>
            <seg xml:id="i-e3469fccb1ae2996-0">
              Jag tror också att detta är viktigt i ett Europaperspektiv. Remissförfarandet
              ger ju väldigt många organisationer och myndigheter som är engagerade
              i den europeiska debatten möjlighet att tycka till och tänka till
              på ett tidigt stadium. En erfarenhet vi ska dra av de senaste
              årens debatt om hur vi ska förankra EU-projektet bättre bland
              medborgarna tror jag är att se till att människor får komma in
              på ett tidigt stadium i beslutsprocessen. Också i det perspektivet
              är utskottets ställningstagande på den här punkten välkommet och
              förtjänar att leda till efterföljd i Regeringskansliet.
            </seg>
          </u>
          <note type="speaker" xml:id="i-eab4f014d86ebe60-0">
            Anf. 60 Tredje vice talman HELENA HÖIJ (kd):
          </note>
          <u who="helena_hoij_2f413e" xml:id="i-6b2f74ef22aca139-0">
            <seg xml:id="i-09e57da66a584f7a-0">
              Fru talman! Det finns i detta betänkande många intressanta uppgifter
              om sådant som väl får anses fungera tillfredsställande i Regeringskansliet
              liksom sådant som inte fungerar som man skulle kunna önska trots
              att påpekanden från KU har kommit under många års tid.
            </seg>
            <seg xml:id="i-97f62bfdf7a36496-0">
              KU:s granskningar av statsrådens tjänsteutövning och regeringsärendenas
              handläggning är ett viktigt inslag i arbetet med att få ett effektivt
              regeringskansli, effektivt i meningen resurssnålt eller resurseffektivt
              men också effektivt i meningen att vi får ett regeringskansli
              som levererar produkter eller ett arbete av väldigt hög kvalitet.
              De områden som KU lyfter fram i detta betänkande förtjänar att
              ägnas uppmärksamhet av dem som har ansvar för Regeringskansliets
              arbete.
            </seg>
            <seg xml:id="i-37b57f879b28acb4-0">
              Lite slentrianmässigt slänger vi ur oss att samhället snurrar
              allt fortare. Visst är det så att dagens snabbare kommunikationer
              leder till kortare informationsvägar, snabbare beslutsprocesser
              och så vidare. Men demokrati tar fortfarande tid och måste fortfarande
              få ta tid. Det tar tid att förankra politiska beslut. Tobias Krantz
              var lite grann inne på det här tidigare. Det tar tid att ta fram
              underlag inför politiska beslut. Det tar också tid att nå ut med
              information om politiska beslut, regeländringar och lagändringar.
              Det här kräver framförhållning i Regeringskansliet, och det finns
              flera frågor i betänkandet som kan granskas eller värderas just
              utifrån perspektivet vilken framförhållning eller planering man
              har i sitt arbete.
            </seg>
            <seg xml:id="i-0ac6467975f1b4be-0">
              KU har granskat beslutsfattandet på det utrikespolitiska området.
              Utskottet har gett Regeringskansliet möjlighet att kommentera
              regeringens beslutsfattande i frågor som rör EU:s gemensamma utrikes-
              och säkerhetspolitik. I sitt svar skriver Utrikesdepartementet
              att beslutsfattandet inom det så kallade GUSP-området inte sällan
              sker i ett så högt tempo att det kan vara svårt att följa våra
              nationella bestämmelser för sådana beslut. Det här är självklart
              inte acceptabelt, och det påpekar också ett enigt utskott.
            </seg>
            <seg xml:id="i-58906021b4a7b376-0">
              Fru talman! På det här området måste regeringen agera för att
              se till att beslutsformerna inom EU ändras så att vi kan följa
              de regler och processer vi har kommit överens om här i Sverige,
              eller så måste man självklart se till att de nationella bestämmelser
              vi har ändras, får en annan utformning, för att fungera tillsammans
              med EU:s beslutsfattande.
            </seg>
            <seg xml:id="i-0ab25d8286ce6a27-0">
              Utskottet har också flera gånger tidigare påpekat att författningar
              bör komma ut minst fyra veckor före sin ikraftträdandedag. Fyra
              veckor är inte en lång tid för myndigheter att informera om nya
              bestämmelser som kan röra enskilda medborgare. Det är en kort
              tid för enskilda medborgare att sätta sig in i de förändringar
              eller nya regelverk som kan beröra dem. Trots detta kommer fortfarande
              en mängd författningar ut senare än två veckor före sitt ikraftträdande.
              Det här förtjänar också uppmärksamhet från dem som har ansvar
              för Regeringskansliet i form av en bättre framförhållning och
              en bättre planering av det politiska arbetet.
            </seg>
            <seg xml:id="i-2445174584762176-0">
              Jag vill också, som talarna före mig har gjort, kommentera regeringens
              fortsatta expansion. Antalet anställda inom Regeringskansliet
              ökar från år till år samtidigt som antalet ärenden inom olika
              grupper fortsätter att minska, möjligtvis undantaget antalet interpellationer
              och utrednings- och kommittédirektiv.
            </seg>
            <seg xml:id="i-e6378a51894441a9-0">
              Från Regeringskansliet hänvisar man till en ökad internationalisering.
              Det är väl också någonting som vi slentrianmässigt slänger ur
              oss inte bara att samhället snurrar snabbare utan också att internationaliseringen,
              globaliseringen och komplexiteten ökar i det beslutsfattande som
              regering och riksdag har att ägna sig åt. Sådana allmänna påståenden
              från Regeringskansliet går dock inte att utvärdera eller verifiera
              eftersom det inte finns en tillförlitlig resultatredovisning från
              Regeringskansliet på dessa områden när det gäller internationaliseringens
              betydelse för arbetsbördan på Regeringskansliet.
            </seg>
            <seg xml:id="i-77b5049c34ef3754-0">
              Så länge vi inte har en tillförlitlig redovisning kommer vi kristdemokrater
              och av de andra debattörerna har jag förstått att vi är flera
              att fortsätta att ge detta kritisk uppmärksamhet. Det är inte
              rimligt att Regeringskansliet inte kan redovisa sin effektivitetsutveckling
              och vad omorganisationer etcetera leder till.
            </seg>
            <seg xml:id="i-8232d642e7121739-0">
              Slutligen, fru talman, vill jag instämma i det yrkande om godkännande
              av anmälan i den reservation som finns i betänkandet när det gäller
              senareläggning av avgiften till Europeiska utvecklingsfonden.
              Jag vill också instämma i den kritik som har framförts här i talarstolen
              när det gäller regeringens hantering av den här frågan. Man har
              hanterat utgiftstaken på ett sätt som är tvärtemot intentionerna
              och syftet om en bättre kontroll över statens utgifter. Precis
              som andra har sagt här har regeringens handläggning av den här
              frågan lett till ökade utgifter och sämre kontroll över statens
              utgifter och finanser.
            </seg>
          </u>
          <note type="speaker" xml:id="i-51422771c329a02b-0">
            Anf. 61 KERSTIN LUNDGREN (c):
          </note>
          <u who="kerstin_lundgren_078b71" xml:id="i-ffbb6f3f284046f0-0">
            <seg xml:id="i-bfc00b6b73f6bd2e-0">
              Fru talman! Dagens uppdrag är att granska statsrådens tjänsteutövning
              och regeringsärendenas handläggning. Det är KU:s roll enligt vår
              grundlag, beslutad i laga ordning. Vi har gjort det. Jag vill
              i den här delen peka på några saker som också tidigare talare,
              fru talman, varit inne på.
            </seg>
            <seg xml:id="i-f49f5898a6b9c806-0">
              Jag vill börja med budgetlagen, stiftad av denna kammare. I förarbetena
              till den sägs att regeringen är förpliktad att se till att de
              åtaganden som staten har till följd av lag som denna kammare stiftar
              eller avtal som ingås fullföljs. Utgiftstak ska hållas; det har
              den här kammaren beslutat. Regeringen ska vidta åtgärder, alternativt
              föreslå denna kammare nödvändiga åtgärder, för att leva upp till
              detta lagkrav.
            </seg>
            <seg xml:id="i-fe22cd03699e1d6a-0">
              I underpunkter i budgetlagen pekas det på att det finns möjligheter
              att ge snävare villkor för utnyttjande av anslag till underlydande
              myndigheter. Det finns också en markering om att anvisade medel
              på något eller några anslag helt eller delvis inte behöver utnyttjas.
            </seg>
            <seg xml:id="i-f692c4724e242747-0">
              Men regeringen, fru talman, väljer att vidta andra åtgärder.
              EU-anslagen har blivit en spännande post för regeringens utnyttjande
              av budgetlagen. Vi har sett det förut, och vi kommer förmodligen
              att få se det igen om inte den här kammaren är väldigt tydlig
              i sin signal. EU-anslaget drygt tolv miljarder senarelades från
              2003 till 2004. Det kan synas som en liten förflyttning över tiden,
              men det är ändå inte rätt. Till det kommer frågan om anslagen
              till Europeiska utvecklingsfonden och Investeringsbanken. Här
              har, som vi ser det, regeringen överträtt de uppdrag man har om
              att följa lag och att följa avtal. Det är synd att inte den här
              kammaren samfällt är tydlig i den här delen. Det leder, befarar
              vi, till att man kommer att få se mer av detta i framtiden. Jag
              vill i likhet med tidigare talare yrka bifall till den reservation
              som finns fogad till det här betänkandet i den delen.
            </seg>
            <seg xml:id="i-cc5bc45f5249c445-0">
              Jag vill också ta upp en punkt som berör beredningen av svenska
              ståndpunkter inför ministerrådets beslut om direktiv. Här är det,
              som framgått, viktigt att vi har ett bra underlag. Det är viktigt
              att hela svenska folket ska känna tilltro till att beredningen
              sker på ett bra sätt och att man får möjlighet att vara med och
              att vara delaktig. Här kan vi konstatera i vår granskning att
              det råder ganska olika ordning och ibland kanske till och med
              lite oordning när det gäller hur man förfar inom Regeringskansliet
              i den här delen. Det är viktigt att vi tar fasta på remissförfarandet
              som den vanligaste och viktigaste punkten för att säkerställa
              att den här kammaren får ett gott beslutsunderlag, att svenska
              folkets intressen kan tillgodoses och att vi vet vilka beslut
              som ska fattas, och också konsekvenserna av dem, innan vi fattar
              dem.
            </seg>
            <seg xml:id="i-a684da899f111315-0">
              En annan punkt som det ligger nära till hands att lyfta fram
              är regeringens kontroll över förvaltningsmyndigheternas internationella
              överenskommelser. Enligt 10 kap. 1 § ska överenskommelse med annan
              stat eller mellanstatlig organisation ingås av regeringen. Alla
              myndigheter ska redovisa på ett fullständigt enhetligt och överskådligt
              sätt. Vi kan i vår granskning konstatera att så inte är fallet.
              Därmed är det inte heller så enkelt att följa att de förutsättningar
              som anges i tionde kapitlet, att utrikesministern ska hållas informerad
              av myndigheterna om de avtal som ingås, fullföljs. Det är naturligtvis
              inte bra. Vi har tidigare pratat om information och brister i
              informationen, men här är det uppenbart att vi har avtal som har
              ingåtts med andra nationer utan att vi har kontroll över att de
              faktiskt existerar.
            </seg>
            <seg xml:id="i-edfe0c65aae9c9ce-0">
              Sedan, herr talman, har ju Regeringskansliets expansion inte
              undgått någon. Regeringskansliet har administrativt rationaliserats
              och effektiviserats genom att det har blivit en myndighet, en
              samlad myndighet. Detta vore naturligtvis välkommet om det ledde
              till rationalisering och effektivisering. Vi har också sett en
              departementsreform där man slog samman departement, också med
              sikte på att rationalisera och effektivisera. Samtidigt, herr
              talman, har vi kunnat se att Regeringskansliets ekonomiska ram
              har växt, delvis till följd av ordförandeskapsåret. Måhända har
              även EU i det här sammanhanget blivit en lämplig krok att hänga
              upp sig på när man motiverar ökade anslag. Under ordförandeskapsåret
              ökade Regeringskansliets anslag med 835 miljoner, pengar som skulle
              användas unikt för ordförandeskapsåret. Men det är en anslagsnivå
              som, när vi ser på åren efter, kvarstått relativt oförändrad.
            </seg>
            <seg xml:id="i-1d88a577d267bf7d-0">
              Regeringskansliets redovisning är lite speciell eftersom det
              inte går att särskilja Regeringskansliet från regeringen. Det
              gör att vi inte går in i alla detaljer när det gäller Regeringskansliets
              redovisning. Men det har trots allt förtydligats under årens gång.
              Vi har fått en årsbok. Vi har också fått en del andra saker som
              vi kan studera. Vi ser att antalet ärenden sjunker, antalet regeringsärenden.
              Vi kan då få till svar från Regeringskansliet att EU-arbetet kräver
              ökade resurser. Men vi ser också i årsboken att antalet regeringsärenden
              som har koppling till EU sjunker. Antalet registrerade EU-handlingar
              sjunker.
            </seg>
            <seg xml:id="i-7352f2e1a9998a6b-0">
              7 000 nya medarbetare på tio år, kan Regeringskansliet notera.
              Jag läser i den här boken, Vad kostar det att regera? , att det
              finns en viss otydlighet när det gäller just fördelning av ansvar
              och resurser mellan departement och myndigheter, där myndigheter
              känner sig missnöjda med att regeringen tar över och där många
              av Regeringskansliets departement anser att de måste växa i stället
              för myndigheterna i de här delarna. Det ser ut som om det finns
              en dragkamp, men det vi tydligt kan konstatera är att Regeringskansliet
              kraftigt utökat sina resurser, antalet medarbetare, under de gångna
              åren. Detta förtjänar noggrann analys.
            </seg>
            <seg xml:id="i-f7afe9163bf1c126-0">
              Herr talman! Jag vill också komma med en liten uppmaning att
              studera den mycket intressanta historiska rest som finns i vår
              granskning, genomgången av fideikommissärenden, en avveckling
              som beslutats sedan länge. Det är ett arv från 1600-talet som
              inte alltid uppmärksammas men som vi har uppmärksammat. Här verkar
              det finnas ordning, herr talman.
            </seg>
          </u>
          <note type="speaker" xml:id="i-649bc4edff06aeac-0">
            Anf. 62 GÖRAN MAGNUSSON (s):
          </note>
          <u who="goran_magnusson_d75314" xml:id="i-ab01e1ea0ca1ff44-0">
            <seg xml:id="i-98d2529743cb60a2-0">
              Herr talman! Låt mig få börja med att konstatera att det är enighet
              mellan de olika partierna i utskottet om det mesta i det här granskningsbetänkandet.
              Det är enbart frågan om avgiften till EU som det förekommer en
              reservation om.
            </seg>
            <seg xml:id="i-c4862bc827303735-0">
              Efter flera års diskussion om jämställdhetsarbetet i Regeringskansliet
              är det särskilt glädjande att vi nu är eniga om att det har skett
              avsevärda framsteg på just det området inom Regeringskansliet.
              Vi har tittat särskilt på möjligheterna till, eller effekterna
              av, föräldraledigheter utifrån tesen att man allmänt sett förlorar
              i lön och karriärmöjligheter genom att man är hemma i enlighet
              med föräldraledigheten. Vi har konstaterat att man har uppmärksammat
              det här. Man har särskilda program för det och försöker arbeta
              ordentligt med att se till att jämställdhetsambitionerna kan fullföljas
              i Regeringskansliet. Det tycker jag är bra, och det är bra att
              vi enigt kan konstatera att det har skett framsteg på det området.
            </seg>
            <seg xml:id="i-8300f78d013d134a-0">
              Det som principiellt är intressant i betänkandet i övrigt jämställdhetsarbetet
              i Regeringskansliet är naturligtvis principiellt intressant är
              egentligen frågan om beredningen av EU-ärendena, alltså remissomgångarna
              och den diskussionen. Där kan vi konstatera att vi är eniga. Vi
              är väl inte särskilt nyskapande heller i utskottet, utan vi konstaterar
              att man i fortsättningen bör göra så som man var överens om att
              man borde göra i samband med EU-medlemskapet, nämligen bereda
              också EU-ärendena med en bred remissomgång, i princip efter de
              regler som gäller för propositioner till riksdagen rent allmänt
              enligt regeringsformen.
            </seg>
            <seg xml:id="i-c661ba1102687fa2-0">
              Ett annat principiellt intressant område är beslutsfattandet
              på utrikespolitikens område. Det har KU ägnat sig åt att arbeta
              med under flera år. Det är konstaterat att vi möjligen hade ambitionen
              att formalisera detta mer när vi började vårt granskningsarbete.
              Det hade sitt ursprung bland annat i EU-beslutet om bojkott av
              Österrike.
            </seg>
            <seg xml:id="i-4dac6fea18017681-0">
              Vi hade också intressanta utfrågningar bland annat med Marianne
              Eliasson, som har erfarenhet från regeringsarbete.
            </seg>
            <seg xml:id="i-8a92c378f4dd9e5a-0">
              Vi talade också med den gamle kabinettssekreteraren Sverker Åström.
              Det var rätt intressant, och jag kan rekommendera läsning av det
              som sades på denna utfrågning. Det är intressant att läsa vad
              han säger om det uttalande som Palme gjorde om USA:s bombningar.
              Han säger: Det skrev vi ihop hemma vid köksbordet, Olof Palme
              och jag.
            </seg>
            <seg xml:id="i-ba229c811d14e418-0">
              Det var väl ungefär samma omfattande beredning av den frågan
              som när Carl Bildt skrev till Boris Jeltsin på egen hand och sade
              att Boris Jeltsin inte har kontroll över kvardröjande gamla kommunistiska
              maktstrukturer på det militära området. Det hade med ubåtsdiskussionerna
              att göra.
            </seg>
            <seg xml:id="i-3e8d42f3c2a7256d-0">
              Jag säger detta för att visa komplexiteten i att fatta beslut
              på det utrikespolitiska området.
            </seg>
            <seg xml:id="i-be0034c560ac2672-0">
              I stället för att ägna sig åt de principiella frågorna har man
              ägnat stor uppmärksamhet åt att diskutera hur många som är anställda
              i Regeringskansliet. Det är utan tvekan en intressant diskussion.
              Tesen är enligt den statistik som vi har i detta betänkande att
              antalet ärenden har minskat och att antalet anställda därmed borde
              minska. I detta betänkande efterfrågar oppositionen argument för
              att man behöver just detta antal anställda. När vi för en eller
              annan månad sedan diskuterade budgeten för 2005 var Centerpartiet
              och flera andra partier på det klara med att man utan vidare kunde
              dra ned antalet anställda i Regeringskansliet med mellan 10 och
              15 % och att det inte behövdes någon närmare analys av detta.
              Det är per definition för många anställda.
            </seg>
            <seg xml:id="i-c810e203b9445e6c-0">
              Det är intressant att vi faktiskt är eniga i utskottets betänkande
              om att man behöver få fram mer underlag för att bedöma Regeringskansliets
              storlek och få fram nyckeltal på olika arbetsuppgifter som Regeringskansliet
              har. Det som är själva resonansbotten för de borgerliga i kritiken
              av antalet anställda är att antalet regeringsärenden har minskat.
              De ökar i komplexitet. Man kan då fråga: Hur mäter man egentligen
              det? Det är möjligt att nyckeltal skulle kunna visa detta.
            </seg>
            <seg xml:id="i-ea3a09a1ca767310-0">
              Att antalet regeringsärenden har minskat beror på en medveten
              strävan att befria regeringen från ett stort antal förvaltningsbeslut
              som, om uttrycket tillåts, har tryckts ut på ibland domstolar
              och ibland andra myndigheter. Det är inte något som bara har uppstått,
              utan det har faktiskt förändrats på den punkten.
            </seg>
            <seg xml:id="i-6c2261c05685e419-0">
              Vi är som sagt överens om att man bättre bör redovisa exempelvis
              antalet samråd i EU-nämnden och antalet aktiviteter beträffande
              olika beredningsfrågor inom EU, för att ta några exempel.
            </seg>
            <seg xml:id="i-cd2dd31272df3ba8-0">
              Göran Lennmarker hade som utgångspunkt att det mesta med EU klarades
              av i och med Sveriges inträde 1995 då det var som värst. Sedan
              borde antalet tjänstemän ha minskat. Jag tror att det är en alldeles
              felaktig utgångspunkt.
            </seg>
            <seg xml:id="i-a6385b1f04be5d5d-0">
              Jag vill också säga att antalet interpellationer under en tioårsperiod
              har ökat från 149 till 551. På något sätt påverkar det också behovet
              av personal i Regeringskansliet. Antalet skriftliga frågor har
              ökat från 580 till 1 616. Och på något sätt påverkar också det
              arbetet i Regeringskansliet.
            </seg>
            <seg xml:id="i-0730d4175ffa4f75-0">
              Vid olika tillfällen har utskottsmajoriteter som Socialdemokraterna
              inte alltid har tillhört satt upp tidsgränser för när förslag
              ska anlända till riksdagen. Och det kräver naturligtvis också
              sina resurser.
            </seg>
            <seg xml:id="i-33e65cc3a934d969-0">
              Jag tror att det vore bra om vi höll fast vid vår gemensamma
              ståndpunkt om att vi behöver mer analys och diskussion i stället
              för att klippa till och säga att det har blivit så och så och
              att man därmed snabbt kan förändra saker och ting.
            </seg>
            <seg xml:id="i-d79371f9a00509e5-0">
              Beträffande författningsutgivningen är vi också överens om att
              den ska ske i god tid och att man ska ge myndigheter och allmänhet
              möjlighet att veta vad som gäller i olika författningar. Det är
              klart att det finns förklaringar till varför det blir kort tid
              och så vidare.
            </seg>
            <seg xml:id="i-1363154427fc42e6-0">
              Det beslut som nu har tagits fram om att ändra ikraftträdandedatum
              för slopandet av arvskatten kräver en ny författning och ett nytt
              beslut. Och man kan inte säga att det har varit möjligt att förutse
              saker och ting på detta område. Man kan kanske tänka sig att några
              som gynnas av den nya lagen redan har gjort dispositioner i förhållande
              till den då gällande lagen. Det finns alltså olika aspekter på
              dessa saker.
            </seg>
            <seg xml:id="i-eb8d952ee215ac31-0">
              Herr talman! Slutligen skulle jag vilja ställa en fråga till
              Helena Höij, Kerstin Lundgren, Göran Lennmarker och Tobias Krantz
              om avgiften till EU. Jag förstår att det som jag säger är ett
              högst teoretiskt resonemang. Men om en borgerlig regering skulle
              kunna tänkas vara i närheten av att spräcka utgiftstaket jag medger
              att ni kommer att säga att det aldrig kommer att inträffa eftersom
              ni är så mycket duktigare hur skulle man då resonera? Säg att
              man så att säga ska ha hem 1 miljard för att inte spräcka utgiftstaket
              och rubba förtroendet för svensk ekonomi och undvika att villaräntor
              och annat höjs därför att marknaden tappar förtroendet för ekonomin.
              Vad skulle man då göra? Man kan inte bryta ett ingånget avtal
              det har vi fått klart för oss vare sig internationellt eller nationellt.
              Är det barnbidragens utbetalning som ska senareläggas, eller vad
              är det som ska senareläggas som inte kostar någonting vare sig
              i pengar eller i uppoffring från enskilda individer?
            </seg>
            <seg xml:id="i-44f401fb2dd78b23-0">
              Herr talman! Det skulle vara utomordentligt intressant att få
              svar på vad som skulle vara det borgerliga handlandet i ett läge
              då utgiftstaket riskerar att spräckas. Försök sätta er in i detta
              även om det fordrar en del teoretiska övningar eftersom det nog
              inte finns i sinnevärlden att detta skulle kunna inträffa i en
              ny borgerlig regering. Erfarenheter finns ju från regerandet i
              början av 90-talet.
            </seg>
          </u>
          <note xml:id="i-df612eb88cbce164-0">
            Herr talman! Jag yrkar bifall till konstitutionsutskottets anmälan
            till kammaren och avslag på reservationen i betänkandet.
          </note>
          <note type="speaker" xml:id="i-30a4284ecfffcfc4-0">
            Anf. 63 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-88fbdb35c5c20963-1">
            <seg xml:id="i-ce5e8ab80bd1cb2f-0">
              Herr talman! Låt mig först säga att vi har dragit försiktiga
              slutsatser i betänkandet av Regeringskansliets expansion. Därför
              är vi eniga i den text som vi har. Men vi pekar samtidigt på behovet
              av att just finna dessa olika nyckeltal och studera detta. Det
              är nämligen förbryllande att Regeringskansliet har expanderat
              så kraftigt i en situation där alla de olika saker som vi försöker
              identifiera som skäl till att det skulle ha behövt expandera nog
              inte stämmer. Men vi får komma tillbaka till detta. Men det är
              av vikt att vi gör detta.
            </seg>
            <seg xml:id="i-42fc8a93bbefd6ce-0">
              Låt mig också säga där tycker jag att det som Göran Magnusson
              sade till viss del var fel att vi hade en mycket stor anspänning
              av lagstiftning när vi gick in i EU. Det var en anspänning som
              var större än vi någonsin har haft vare sig förr eller senare
              av det enkla skälet att vi skulle ta in det i svensk lagstiftning.
              Vad jag vill ha sagt med det är att man nog inte kunde rusta ned
              Regeringskansliet efter att vi kom in i EU, men däremot finns
              det nog inte någon anledning att säga att lagstiftningstakten
              i EU är sådan att den skulle motivera denna kraftiga ökning.
            </seg>
            <seg xml:id="i-564ad301e4662ed5-0">
              Slutligen något beträffande senareläggning av avgiften. Om man
              nu har försatt sig i den situationen att man spräcker utgiftstaket
              är det väl bättre att synliggöra detta genom att agera på det
              sätt som man ska genom att fullfölja givna åtaganden? Inom EU
              har man en diskussion om Greklands sätt att hantera stabilitetspakten.
              Den bygger på att man inte ska försöka smussla undan något. Har
              man försatt sig i den situationen att man faktiskt bryter utgiftstaket
              är det bättre att tydliggöra detta än att låtsas som att man inte
              bryter utgiftstaket genom att göra en manipulation. Det är ju
              en ren manipulation att förskjuta betalningen från ena sidan av
              ett årsskifte till ett annat. Jag tror också att det är bättre
              för de finansiella marknaderna att man är tydlig. De kan nog minsann
              analysera också försöken till en kringgående manöver.
            </seg>
          </u>
          <note type="speaker" xml:id="i-8e5c438510d0b46d-0">
            Anf. 64 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-ab01e1ea0ca1ff44-1">
            <seg xml:id="i-e8c2a3a54c856f2e-0">
              Herr talman! Det är bra att vi är överens om att vi vill ha mer
              underlag för att bedöma regeringens arbete. Jag tror att hela
              diskussionen skulle tjäna på det.
            </seg>
            <seg xml:id="i-67ac0ecda70ad51b-0">
              Det är klart att antalet samråd med EU-nämnden har ökat avsevärt
              sedan vi blev medlemmar i EU. Det är såvitt jag kan bedöma en
              förhållandevis ny uppgift som inte fanns tidigare. Både Göran
              Lennmarker och jag har ju erfarenhet av hur statsråden marscherar
              in och ut på fredagarna, och det är klart att det kräver den tid
              det tar i nämnden, men det kräver också tid att sätta sig in i
              ärendena. Det är alltså alldeles klart att det är något som skulle
              kunna redovisas på ett utförligare sätt.
            </seg>
            <seg xml:id="i-3e34dd084e098517-0">
              Jag har ingen annan åsikt än Göran Lennmarker om att det var
              ett väldigt stort och omfattande lagstiftningsarbete som utfördes
              i anslutning till att vi blev medlemmar i EU, men medlemskapet
              har ju också lett till att vi måste agera på ytterligare en arena.
              Det är ju inte bara antalet förordningar och lagstiftningsobjekt
              som utgör arbetsvolymen i EU-sammanhang, utan det är ju hela den
              så kallade kommittologin, där Sverige tillsammans med andra medlemsländer
              deltar i ett omfattande beredningsarbete. Det känner ju Göran
              Lennmarker väl till, så jag behöver inte ta tid i anspråk till
              det så mycket. Jag ville bara framhålla det.
            </seg>
            <seg xml:id="i-b8627bbe832451d7-0">
              När det sedan gäller avgiften till EU säger Göran Lennmarker
              att det vore bättre att synliggöra den genom att låta utgiftstaket
              spricka. Ja, det är möjligt att det vore bättre, men så säger
              inte lagstiftningen. Lagstiftningen ålägger ju regeringen att
              undvika att spräcka utgiftstaket genom att vidta olika åtgärder,
              men Göran Lennmarker bryr sig inte om lagstiftningen, utan i varje
              fall så länge det är en socialdemokratisk regering så är det bättre
              att spräcka utgiftstaket. Kanske 20 000 villaägare då får högre
              boendekostnader därför att räntorna sticker på marknaden. Det
              är ju de kommunicerande kärlen som vi har att arbeta med i den
              ekonomiska tillvaro vi numera lever i. Så är det!
            </seg>
          </u>
          <note type="speaker" xml:id="i-3c9fed0a4f533a2b-0">
            Anf. 65 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-88fbdb35c5c20963-2">
            <seg xml:id="i-d23759587ab77247-0">
              Herr talman! Ja, men nu måste vi väl ändå ha ordning och reda
              på argumenten! Det är ju inte så att regeringen har förorsakat
              minskade utgifter för staten utan ökade utgifter till följd av
              den straffränta som har utgått. Man kan väl inte säga att regeringen
              därmed har haft omsorg om rikets eller statens finanser det är
              ju snarare motsatsen.
            </seg>
            <seg xml:id="i-e03cd95860b0a02c-0">
              Så naiv är väl inte finansmarknaden att den inte skulle kunna
              genomskåda en kringgående manöver för att låtsas hålla utgiftstaket.
              De kan ju för övrigt höra på den här debatten.
            </seg>
            <seg xml:id="i-c6087f71df8a0ba9-0">
              Vi måste väl i den europeiska unionen och också i vårt eget land
              vara inriktade på att vi faktiskt ska följa lagar, regler och
              det korrekta sättet, inte finna manövrar för att låtsas hålla
              de regler vi åsatt oss själva. Det måste ju ändå vara utgångspunkten.
            </seg>
            <seg xml:id="i-07bee5fad0215dbd-0">
              Sist och slutligen: När det gäller Regeringskansliet var det
              en punkt som Göran Magnusson själv tog upp, nämligen att man trycker
              ut en del myndighetsbeslut från Regeringskansliet till myndigheterna.
              Det är ju också ett argument som egentligen talar för att det
              kanske inte är i Regeringskansliet som expansionen ska ske.
            </seg>
            <seg xml:id="i-156996bb5831ae25-0">
              Men återigen: Vi ska titta på det här det har vi varit ense om
              och så får vi komma tillbaka till kammaren. Jag tror att det är
              en viktig och central fråga det här med granskning av den mycket
              starka expansionen av Regeringskansliet.
            </seg>
          </u>
          <note type="speaker" xml:id="i-33dee20980c827d0-0">
            Anf. 66 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-ab01e1ea0ca1ff44-2">
            <seg xml:id="i-648a37d56cd03c79-0">
              Herr talman! Kostnaderna ökade ju för staten. Men en fråga har
              Göran Lennmarker sorgfälligt undvikit att svara på, nämligen:
              Vad skulle en borgerlig regering ha dragit ned på för att undvika
              att spräcka utgiftstaket? Det ligger ju i lagstiftningen att regeringen
              är skyldig att göra detta. Då får man ju välja vilka utgifter
              som man vill skjuta på. Det här är inte en fråga om kostnaderna
              för staten. Det är en fråga om utbetalningarna inom en viss period
              som budgettaket faktiskt syftar till att klara.
            </seg>
            <seg xml:id="i-fb8b52552852d40d-0">
              Vad skulle en borgerlig regering ha gjort? Göran Lennmarker har
              ju nu ingen möjlighet att svara på den frågan. Det är väl möjligen
              så att man inte vill svara på den, och då talar man i stället
              om Grekland, EU och lite annat när vi har en mera konkret inrikespolitisk
              diskussion, nämligen denna: Är det så att man ska undvika en utbetalning
              från staten för att klara utgiftstaket så har ju en regering olika
              anslag att välja på. Det här är ett. Det finns andra anslag. Jag
              nämnde barnbidraget för att göra det hela effektfullt. Det finns
              en rad andra anslag. Man kan säga att vägbyggandet inte får kosta
              så mycket som det var tänkt, utan man får dra ned på det. Det
              uppskattas naturligtvis inte av alla bilister att man gör det.
              Det är ju ett svårt problem.
            </seg>
            <seg xml:id="i-a570c18675629ea9-0">
              Men faktum kvarstår: En slutsats av det Göran Lennmarker säger
              är att man kanske borde pröva hela tanken med detta utgiftstak,
              därför att marknaden inte bryr sig om utgiftstaket. Man begriper
              i alla fall vad som händer. Frågan är vilken roll utgiftstaket
              då egentligen har i den budgetlag vi har. Det kanske är dags att
              se över hela budgetlagen. Den kanske är som några skulle uttrycka
              saken alltför nyliberalt präglad och alltför deterministiskt präglad
              och så. Det kanske är så att regering och riksdag, politikerna,
              faktiskt kan sköta ekonomin utan en massa hängslen och livremmar
              i form av takbegränsningar och annat, som ju tanken med budgetlagen
              faktiskt är.
            </seg>
          </u>
          <note type="speaker" xml:id="i-c6bb2340bc9bebbf-0">
            Anf. 67 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-ffbb6f3f284046f0-1">
            <seg xml:id="i-31805b952b113624-0">
              Herr talman! Jag vill börja med att för protokollets del korrigera
              mig. Det smög sig in en nolla för mycket i antalet anställa i
              Regeringskansliet. Det ska vara 700. Jag har uppmärksammats på
              att jag hade sagt 7 000, och det vill jag bara rätta till när
              jag nu får ordet, herr talman.
            </seg>
            <seg xml:id="i-244dba1320258caa-0">
              Men oavsett denna nolla för mycket i Regeringskansliet vill jag
              bara betona vikten av mer underlag när det gäller expansionen
              av Regeringskansliet.
            </seg>
            <seg xml:id="i-dc556d06746a640a-0">
              När den här kammaren beslöt att utöka Regeringskansliets anslag
              med 835 miljoner för ordförandeskapsåret var det med det tydliga
              syftet ordförandeskap. Det har sedan redovisats att 403 miljoner,
              såvitt jag kunde räkna ihop, användes för extra press, information
              och kultursatsningar etcetera preliminärt. Sedan var det möteskostnader,
              resor och annat.
            </seg>
            <seg xml:id="i-98ab863ec16064ba-0">
              Men när sedan ordförandeskapsåret tog slut har vi ju inte fått
              någon redovisning av varför anslagen ska vara så stora som har
              godkänts av den här kammaren. Jag har frågat Göran Magnusson flera
              gånger när vi har haft den här diskussionen. Han har alltid sagt
              att detta behövs, och med detta har han känt sig nöjd. Först nu
              verkar vi kunna få en ordning där vi åtminstone tvingar fram en
              precisering av motiven för den här tillväxten, och det är viktigt.
              Vi är överens om att den analysen nu saknas, och då är det märkligt
              att man samtidigt är beredd att anslå 800 miljoner mer än före
              ordförandeskapsårets inträde.
            </seg>
          </u>
          <note type="speaker" xml:id="i-0f7eb1e6346ad743-0">
            Anf. 68 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-ab01e1ea0ca1ff44-3">
            <seg xml:id="i-aabfebf62365d583-0">
              Herr talman! Det finns inga nollor i Regeringskansliet, utan
              det var i Kerstin Lundgrens uppgifter som det var en nolla för
              mycket.
            </seg>
            <seg xml:id="i-f035251cc077947a-0">
              Hur vet Kerstin Lundgren utan den analys som jag också saknar
              att man kan skära ned anslaget till Regeringskansliet med 15 %?
              Sedan vill jag gärna upprepa den fråga som jag ställde till fyra
              av meddebattörerna: Vilket anslag skulle Kerstin Lundgrens regering
              skjuta upp utbetalningen på om det vore så att en sådan regering
              riskerade att slå igenom utgiftstaket?
            </seg>
          </u>
          <note type="speaker" xml:id="i-c43fb65244e7ee10-0">
            Anf. 69 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-ffbb6f3f284046f0-2">
            <seg xml:id="i-a971040be2cc96d5-0">
              Herr talman! Min fundering gäller hur det kommer sig att Göran
              Magnusson vill använda våra skattepengar till att utöka Regeringskansliet
              utan att veta att behoven verkligen föreligger och utan att ha
              ett underlag för den tillväxten i Regeringskansliet. Hur kommer
              det sig att Göran Magnusson vill använda skattepengarna utan ett
              bra underlag? Tre år har gått, och nu säger Göran Magnusson: Analysen
              behövs det finns inget underlag. Ja, men då är det väl rimligt
              att den här kammaren, som har till uppgift att föra medborgarnas
              talan, håller regeringen i hampan och inte medger mer resurser
              än vad man kan motivera.
            </seg>
            <seg xml:id="i-c4aac6c781cb5062-0">
              Jag noterar att ni säger i Vad kostar det att regera? att det
              verkar finnas en dragkamp mellan myndigheter och Regeringskansli.
              Måhända ligger en del av otydligheterna i detta.
            </seg>
            <seg xml:id="i-1bf1db527621ddba-0">
              Herr talman! Jag vill göra en kort kommentar om utgiftstaken
              och budgetlagen. Det centrala för varje regering är naturligtvis
              att säkerställa att lägga fram en budget till den här kammaren
              som klarar sig inom de lagar och avtal som vi har och som klarar
              att använda resurserna på ett bra sätt. Vi har konstaterat att
              budgeteringsmarginalen i regeringens budgetförslag nästan har
              upphört att existera under senare år. Det är mycket lite det här
              året. Det leder till att regeringen får göra den här typen av
              utryckningar, speciellt om man inte vågar ta diskussionen om att
              man har överskridit sina kostnader och vidta åtgärder för att
              till exempel i vårbudgeten åstadkomma reduceringar av utgifter
              på andra områden.
            </seg>
            <seg xml:id="i-6a273d8b6849377b-0">
              Det är fullt möjligt för varje regering att förelägga sådana
              förslag för den här kammaren och dra in anslag från myndigheter.
              Men det har regeringen inte valt, utan man väljer i stället Sveriges
              bönder eller EU för att bryta mot EU-avtal. Det är en trist metod,
              herr talman.
            </seg>
          </u>
          <note type="speaker" xml:id="i-468d51444adba460-0">
            Anf. 70 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-ab01e1ea0ca1ff44-4">
            <seg xml:id="i-f36b093d51d3158b-0">
              Herr talman! Det är väl trist för varje kategori som drabbas
              av en senarelagd utbetalning. Men Kerstin Lundgren förmår inte
              att lyfta sig lite grann från den kortsiktiga dagspolitiken och
              tänka sig in i ett teoretiskt resonemang om att även en regering
              som hon skulle stödja skulle kunna hamna i en situation, oberoende
              av budgeteringsmarginaler och oberoende av hur skickligt utformad
              budgeten är, att man mot slutet av året riskerar att bryta igenom
              utgiftstaket. Då har regeringen lagligen ålagts att faktiskt vidta
              åtgärder.
            </seg>
            <seg xml:id="i-e6b1732c9bf41d6f-0">
              Jag inte fått något svar vare sig av Lennmarker eller av Kerstin
              Lundgren på vilka anslag som en sådan regering skulle välja, utan
              det blir resonemang om att vi egentligen aldrig skulle försätta
              oss i det läget. Det är klart att man kan leva på den tron, och
              jag hoppas att ni kan fortsätta med era teorier och inte behöver
              sätta er in i den verklighet som regerandet faktiskt kan innebära.
              Det hade varit intressant med ett intellektuellt teoretiskt resonemang
              på den här punkten, men det klarar vi tydligen inte, i varje fall
              inte i dag.
            </seg>
            <seg xml:id="i-40a8e0a60b8158a9-0">
              När det sedan gäller Regeringskansliets storlek är det inte så
              att vi först nu har börjat diskutera detta. Vi har fortlöpande
              i utskottet diskuterat det och försökt resonera på lite olika
              sätt. Det framgår av budgetframställningen att regeringen på olika
              sätt motiverat varför man vill ha den här storleken. I Centerns
              partimotion om Regeringskansliets storlek står det bara att det
              är för många där och att man kan dra ned personal med kanske inte
              15 men 13½ % eller någonting sådant där.
            </seg>
          </u>
          <note type="speaker" xml:id="i-13c8576037160567-0">
            Anf. 71 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-9c69d07031ac02b4-3">
            <seg xml:id="i-8e3f320541a5c635-0">
              Herr talman! Göran Magnusson ägnar en stor del av sitt anförande
              och sina repliker till att försöka hitta skäl till att legitimera
              den ökning av Regeringskansliets storlek som har ägt rum. Exempelvis
              säger Göran Magnusson att man har haft en långsiktig strävan att
              minska antalet ärenden som avgörs av regeringen. Dessa ska i stället
              föras över till andra myndigheter. Den rimliga slutsatsen av att
              antalet ärenden och arbetsbelastningen minskar måste i så fall
              vara att också personalen på Regeringskansliet måste minska och
              att den personalen flyttar över till den myndighet som handlägger
              ärendena. Åtminstone säger mitt sunda förnuft att det borde vara
              så.
            </seg>
            <seg xml:id="i-9a2903b13f179bbf-0">
              Den ordning som Göran Magnusson nu förespråkar för hur vi ska
              hantera Regeringskansliets budgetfrågor framstår som väldigt egendomlig.
              Först bestämmer vi oss för att antalet personal och resurserna
              ska öka, och sedan funderar vi på om det var rätt att göra så.
              Jag tycker att vi ska göra tvärtom. Vi funderar på hur det ser
              ut när det gäller antalet arbetsuppgifter. Ökar de? Ja, då är
              det klart att det ska vara mer personal. Minskar de, då behövs
              det färre. Göran Magnusson förespråkar en annan ordning, som jag
              tycker är helt obegriplig.
            </seg>
            <seg xml:id="i-e887a07375090112-0">
              Sedan tar Göran Magnusson upp frågan om den europeiska utvecklingsfonden
              och regeringens agerande där. Det första man kan säga är naturligtvis
              att regeringen måste ha en bättre framförhållning och skaffa sig
              bredare marginaler. Det har varit så under en lång följd av år
              att marginalerna för regeringens budgethantering kraftigt har
              minskat. Det kan inte komma som någon överraskning för regeringen
              att i slutet av året ska en inbetalning till Europeiska utvecklingsfonden
              för vårt medlemskap där ske. Det kan inte vara någon överraskning.
            </seg>
            <seg xml:id="i-727fd4b302e1efea-0">
              Göran Magnusson var inne på att det kan leda till ett minskat
              förtroende från marknaden om man inte vidtar några åtgärder. Men
              vi ska också komma ihåg att även budgettricksandet kan leda till
              minskat förtroende från marknaden. De flesta inser nog att budgettaket
              i praktiken redan har spräckts genom tricksandet. Förtroendet
              för regeringens politik och därmed för staten har redan minskat.
            </seg>
          </u>
          <note type="speaker" xml:id="i-0697d5211fe333e4-0">
            Anf. 72 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-ab01e1ea0ca1ff44-5">
            <seg xml:id="i-5c9a593100401055-0">
              Herr talman! Själva utgångspunkten för Tobias Krantz och andras
              stereotypa redovisning och resonemang om att det faktum att antalet
              regeringsärenden har minskat skulle leda till slutsatsen att man
              skulle minska storleken på Regeringskansliet. Det är enligt min
              och också enligt regeringens mening felaktigt. Det man har flyttat
              bort och förenklat beslutsprocessen i är ett antal så kallade
              förvaltningsbeslut. Jag tror att det är en process som kommer
              att fortgå. Det kommer att bli ännu färre förvaltningsärenden
              därför att man kan lägga dem på andra myndigheter. Syftet med
              detta har varit att faktiskt frigöra utrymme för regeringen att
              regera på en rad olika politikområden.
            </seg>
            <seg xml:id="i-9eb3c2f499ab983b-0">
              Jag vill upprepa, även det blir lite tjatigt, att själva EU-medlemskapet
              och arbetet med det är en faktor. Utvecklingen när det gäller
              frågor och interpellationer är en annan faktor. Det finns flera
              andra. Jag tycker att det är bra att vi nu är överens om att vi
              ska försöka få fram fler nyckeltal för att verifiera de olika
              ståndpunkterna.
            </seg>
            <seg xml:id="i-d3f0d97eb1d737a8-0">
              Det lönar sig inte så mycket att slå varandra i huvudet med att
              vi inte exakt vet hur det är på det ena eller det andra området.
              Det väsentliga är att vi faktiskt kan komma närmare en situation
              där vi blir överens om att det går åt personal att regera. Alla
              de studier som har gjorts utanför regeringen om regerandet har
              visat att det går åt mer personal. Det är aldrig någon som har
              sagt att det har funnits för mycket folk i Regeringskansliet.
            </seg>
            <seg xml:id="i-70868de68bc2e111-0">
              Till sist kan jag bara konstatera att min fråga om vilket anslag
              som Folkpartiet skulle använda i stället för dem som inte får
              användas besvaras med att man aldrig skulle hamna i det läget.
              Inte heller med Krantz är det tydligen möjligt att föra den lite
              mera teoretiska diskussionen.
            </seg>
          </u>
          <note type="speaker" xml:id="i-caf556601abd4dbc-0">
            Anf. 73 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-9c69d07031ac02b4-4">
            <seg xml:id="i-dcee489d5a08331c-0">
              Herr talman! För att återvända till den teoretiska diskussionen
              vill jag bara påpeka att just det förhållandet att det ska betalas
              in en EU-avgift i slutet av ett år inte är någon nyhet för regeringen.
              Det är min poäng. I allt budgeterande finns det alltid svårigheter
              med att beräkna utgifter och inkomster. Men att det ska betalas
              in en avgift i slutet av ett år kan väl inte vara någon nyhet
              för regeringen. Då menar jag att här har regeringen misskött sig
              å det grövsta genom att använda just den här posten till att tricksa
              med budgeten. Det tycker jag Göran Magnusson kunde tillstå. Det
              kan inte vara någon nyhet att man ska betala in en avgift i slutet
              av ett år. Det vore absurt att påstå det.
            </seg>
            <seg xml:id="i-9dd4e0c346d3c1f1-0">
              Den ordning som Göran Magnusson förespråkar när det gäller Regeringskansliets
              expansion är faktiskt väldigt egendomlig. Göran Magnusson sade
              tidigare att det finns en medveten strävan att minska antalet
              ärenden på Regeringskansliet. Okej, visst, det är säkert bra.
              Om antalet ärenden minskar måste vi fundera på: Behöver verkligen
              hela den personal som tidigare handlade ett större antal ärenden
              finnas på Regeringskansliet? Kanske ska den personalen flyttas
              över till den myndighet som nu handlägger de ärenden som har tagits
              från Regeringskansliet?
            </seg>
            <seg xml:id="i-ac8a4a2d9a89a634-0">
              Jag tycker att vi ska vara varsamma med skattebetalarnas pengar.
              Om Regeringskansliet tydligt kan visa att antalet ärenden i andra
              ärendekategorier ökar och att man har fått en ökad arbetsbelastning
              på andra punkter, då ska utgifterna tillåtas att öka, kanske också
              kraftigt, och personalen ska tillåtas öka. Men regeringen har
              inte presenterat det underlaget. Det är det som är så egendomligt.
              Det är därför som den ordning som Göran Magnusson föreskriver
              är så egendomlig, det vill säga att vi först beviljar pengar och
              sedan funderar på om det var legitimt. Jag tycker att det skulle
              vara en motsatt ordning.
            </seg>
          </u>
          <note type="speaker" xml:id="i-a578de80d8eedba7-0">
            Anf. 74 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-ab01e1ea0ca1ff44-6">
            <seg xml:id="i-d2838078eeb60422-0">
              Herr talman! Jag tror att det var Studieförbundet Näringsliv
              och Samhälle som i varje fall bekostade en studie som hette Vad
              kostar det att regera? Den studien visade två saker: Det var för
              få människor i Regeringskansliet. Det var för lite styrning från
              Regeringskansliet av de underställda för att göra det tydligt
              myndigheterna. Det är de myndigheter som kallas självständiga
              i en del debatter.
            </seg>
            <seg xml:id="i-4d44f5e7779b31cb-0">
              Det finns ett problem och det var det som den här studien och
              andra studier pekade på i att det sker en kunskapsuppbyggnad i
              myndigheterna, skickligt, korrekt och bra, som Regeringskansliet
              inte riktigt kan svara mot därför att man har för lite folk. Man
              har för lite folk och måste rekrytera personer med nya kompetenser.
              Det måste naturligtvis finnas människor som kan sådana frågor
              som gäller till exempel klimatpolitiken för att regeringen sist
              och slutligen ska kunna göra rätt avvägning.
            </seg>
            <seg xml:id="i-ca4d041d070048d7-0">
              Jag tycker att synen på detta är något förenklad. Man drar långtgående
              slutsatser av några färre permutationsärenden och av att man har
              fört över en del beslutsfattande till andra organ.
            </seg>
            <seg xml:id="i-cf47736b769d1e7d-0">
              Sedan vill jag återkomma till detta med EU-avgiften. Jag får
              inget svar på den fråga som jag har ställt, utan bara ett undervisande
              resonemang om hur det borde vara i den bästa av världar. Regerandet
              sker inte alltid i den bästa av världar. Det är klart att man
              vet att EU-avgiften ska betalas, det är inte det som är problemet.
              Problemet är ju att det har dykt upp andra kostnader som riskerar
              att spräcka utgiftstaket.
            </seg>
            <seg xml:id="i-92bd4df18c164fab-0">
              Men den diskussionen vill Tobias Krantz inte föra. Han anser
              att regeringen hade förbrutit sig å det grövsta när man sköt på
              EU-avgiften några veckor. Frågan är om han kunde mildra sitt omdöme.
              Kan Tobias Krantz möjligen i något sammanhang det går ju inte
              nu ange något anslag där regeringen bara hade förbrutit sig? Det
              hade ändå varit en viss förbättring.
            </seg>
          </u>
          <note type="speaker" xml:id="i-5263f08fa1f53a03-0">
            Anf. 75 Tredje vice talman HELENA HÖIJ (kd) replik:
          </note>
          <u who="helena_hoij_2f413e" xml:id="i-6b2f74ef22aca139-1">
            <seg xml:id="i-01d8332da3025de1-0">
              Herr talman! Jag vill börja med att kommentera den utgångspunkt
              som Göran Magnusson har när det gäller utgiftstaket, nämligen
              att varje regering i slutet av året oundvikligen riskerar att
              hamna i en situation där man måste skjuta på någon utbetalning.
              En utbetalning styrs alltså av de kostnader som man budgeterar
              för. En del kostnader kan man planera bättre än andra och är mer
              förutsägbara. Men som regering har man både möjlighet och skyldighet
              att lägga fram en budget där det finns en marginal, där det finns
              tillräckligt med resurser för att betala de planerade utgifterna.
            </seg>
            <seg xml:id="i-13100293a7fc4cdf-0">
              Man måste också ha en budgeteringsmarginal för att klara av vissa
              oförutsedda utgifter så att man inte hamnar i den situation som
              den socialdemokratiska regeringen gjorde när man behövde tricksa
              med budgeten. Syftet med budgetlagen förbigicks helt. Det syftet
              innebär att man ska ha kontroll på sina utgifter och en budget
              i balans. Man ändrar ju inte kostnaderna bara genom att flytta
              utbetalningarna.
            </seg>
            <seg xml:id="i-6cdfe6ffc25e5bfd-0">
              Jag tycker att utgångspunkten är helt fel. Den kritik som vi
              för fram är berättigad. Det handlar inte i grunden bara om vilket
              konto som man tar pengarna från för att kunna skjuta upp utbetalningen.
            </seg>
          </u>
          <note type="speaker" xml:id="i-c9b1078d03aeda4d-0">
            Anf. 76 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-ab01e1ea0ca1ff44-7">
            <seg xml:id="i-54ca6932f7d14d4b-0">
              Herr talman! Nej, Helena Höij, jag har inte den uppfattningen
              att varje regering oundvikligen slår huvudet i utgiftstaket. Det
              ska undvikas. Jag instämmer i alla teoretiska resonemang om hur
              det borde vara, det vet vi alla. Den fråga som jag ville ha svar
              på var vilket anslag som Helena Höij skulle välja i statsbudgeten
              om hennes regering hamnade i en situation där utgiftstaket riskerade
              att spräckas.
            </seg>
            <seg xml:id="i-b39e564c663ecd61-0">
              Sedan kan man naturligtvis prata sig ur detta genom att säga
              att det aldrig kommer att bli aktuellt, men det är inte det som
              min fråga handlar om. Det kan vi alla klara ut på vilket föreningsmöte
              som helst. Det intressanta är ju att ni nu anser att regeringen
              har förbrutit sig å det grövsta mot budgetlagen, men ni har egentligen
              inga särskilda resonemang om det.
            </seg>
            <seg xml:id="i-10bbf1931ff5b270-0">
              Tanken med utgiftstaket är ju att utgifterna ett visst år inte
              ska överskrida utgiftstaket. Det ligger i själva uppbyggnaden
              av lagstiftningen att en åtgärd som en regering kan vidta är att
              skjuta på utbetalningar till kommande år. Det är utbetalningar
              vi talar om, inte kostnader som ska bokföras ett visst år.
            </seg>
            <seg xml:id="i-8b1d4167950dc63b-0">
              Ert intresse drivs mera av att pricka regeringen än av att diskutera
              och lösa problemet med detta. Som jag sade nyss kan man möjligen
              fundera över om budgetlagen och de styrinstrument som finns är
              särskilt väl anpassade till den verklighet som vi lever i.
            </seg>
            <seg xml:id="i-6555b62ffb2b4d8e-0">
              Utbetalningarna styrs av budgeten, men om folk är sjukare än
              vad som är tänkt i budgeten kan man inte bara säga att pengarna
              är slut, eftersom det är en sak som man har ett lagligt åtagande
              att klara. Då måste man fortsätta med utbetalningarna och sedan
              göra en prioritering för att klara utgiftstaket. Jag tycker faktiskt
              inte att detta är så svårt.
            </seg>
          </u>
          <note type="speaker" xml:id="i-aa88a0eec1ba2f47-0">
            Anf. 77 Tredje vice talman HELENA HÖIJ (kd) replik:
          </note>
          <u who="helena_hoij_2f413e" xml:id="i-6b2f74ef22aca139-2">
            <seg xml:id="i-f46199fbb8dd1af9-0">
              Herr talman! Om en vanlig svensk familj hade 36 kr per år i budgetmarginal
              för oförutsedda utgifter tror jag inte att någon av oss skulle
              bli förvånad om man framåt december upptäcker att pengarna inte
              räcker när alla julklappar ska betalas. Det är detta som har styrt
              regeringens budgetarbete under de senaste åren.
            </seg>
            <seg xml:id="i-63d9663dc20cf6dc-0">
              Vårt intresse är att det ska bli en helt annan styrning och en
              helt annan form av budget. Hur dessa prioriteringar ska ske kan
              ju Göran Magnusson läsa i vårt budgetförslag där vi anger hur
              vi vill fördela utgifter och kostnader.
            </seg>
            <seg xml:id="i-688dcd37351478a4-0">
              Jag vill också passa på att något reflektera över Regeringskansliets
              expansion och i samband med det få ett förtydligande av Göran
              Magnusson.
            </seg>
            <seg xml:id="i-f6a1820ee30ec5a6-0">
              Utskottet skriver: Vi behöver nyckeltal. De skulle kunna bidra
              till en mer täckande bild av regeringens och Regeringskansliets
              verksamhet. Det skulle bland annat underlätta bedömningen av utvecklingen
              av antalet anställda inom Regeringskansliet. Innebär inte detta
              ändå ett medgivande från socialdemokraterna i konstitutionsutskottet
              om att det inte känns helt tryggt att fortsätta att acceptera
              den expansion som har skett av Regeringskansliet?
            </seg>
            <seg xml:id="i-1492c1ec3cfc0f09-0">
              Man brukar tala om att vi har generella besparingskrav på våra
              myndigheter och att vi vill se årliga effektiviseringar och rationaliseringar.
              Några sådana besparingskrav kan vi inte se i Regeringskansliet,
              och vi har inga underlag för att kunna bedöma det. Men ligger
              det ändå inte någonting i det som vi har enats om i KU:s betänkande?
            </seg>
          </u>
          <note type="speaker" xml:id="i-7ff967aea12b5c43-0">
            Anf. 78 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-ab01e1ea0ca1ff44-8">
            <seg xml:id="i-69847fd3ed58d2c4-0">
              Herr talman! Helena Höij säger att det inte kommer att uppstå
              något takproblem med en borgerlig regering, i varje fall inte
              med en kristdemokratisk regering, därför att budgeteringsmarginalen
              kommer att vara så stor att man klarar detta. Så kan man ju säga,
              men mitt resonemang bygger på att en regering befinner sig i den
              situationen att man riskerar att slå igenom budgettaket. Då är
              frågan: På vilket sätt löser man det problemet som man är lagligen
              ålagd att hantera?
            </seg>
            <seg xml:id="i-c525032898a20d21-0">
              Jag får inget riktigt svar på den frågan. Sedan hänvisar Helena
              Höij till motioner och annat från Kristdemokraterna. Men inte
              står det väl i era motioner hur ni ska klara att hantera situationen
              om ni slår igenom budgettaket? Det står bara att ni inte kommer
              att göra det. Det är fullständigt självklart. Regeringens budgetproposition
              bygger på samma förutsättning, nämligen att man inte ska slå igenom
              budgettaket. Det är inte det som diskussionen ska föras om, utan
              frågan är: Vilket anslag skulle ni välja?
            </seg>
            <seg xml:id="i-5dfc012031368ddf-0">
              När det gäller Regeringskansliets expansion ligger det väl ett
              medgivande i detta i den meningen att jag som kommunalpolitiker
              alltid har ansett att den som vill ha ett anslag ska kunna visa
              och motivera varför.
            </seg>
            <seg xml:id="i-e1448fafed5033d1-0">
              Bakom årets resonemang kring resultatredovisningen ligger ju
              en flerårig diskussion mellan KU och Regeringskansliet som har
              sitt ursprung i Riksdagens revisorer som ansåg att Regeringskansliet
              borde redovisa sitt resultat som vilken annan myndighet som helst.
              Nu har vi gett upp den tanken lite genom att vi säger att vi vill
              ha dessa nyckeltal och annat. Jag ser ingen stor politisk dramatik
              i detta.
            </seg>
            <seg xml:id="i-dcee84299f72b51c-0">
              Jag utgår ifrån att Regeringskansliet kommer att visa vilken
              personalstyrka som man behöver. Kan man inte visa det är det väl
              bra för både regeringen och skattebetalarna att man kan vara några
              stycken färre.
            </seg>
          </u>
          <note type="speaker" xml:id="i-3b8b86687aa5649d-0">
            Anf. 79 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-bb13d190c127ddf0-0">
            <seg xml:id="i-ae43ca12355ec800-0">
              Herr talman! När vi nu behandlar detta års granskningsbetänkande,
              som kanske inte väcker den allra största uppmärksamheten, finns
              det nog en fråga som vi naturligt bör ställa oss, inte för att
              någonting egentligen är ifrågasatt men för att vi ska hitta svaret
              på den: Varför utför vi den här granskningen och vad är värdet
              av den granskning som vi har döpt till höstgranskningen?
            </seg>
            <seg xml:id="i-edd1b1e17244486a-0">
              Värdet ligger inte i, som det ibland verkar, att ha en möjlighet
              extra att skapa lite kritik mot regeringen, att hitta ett utrymme
              att pricka och säga att här gör ni fel, även om det givetvis ingår
              i en politisk granskning som den som konstitutionsutskottet utför.
              Nej, värdet ligger i att vi genom att till exempel titta på sådana
              saker som permutationsärenden och fideikommissärenden, som kanske
              inte så många andra studerar, kan granska regeringen på ett sådant
              sätt att Regeringskansliets arbete kan bli lite bättre nästa år,
              att några problem och några felaktigheter eventuellt kan komma
              upp i ljuset så att Regeringskansliet kan arbeta ännu bättre nästa
              år.
            </seg>
            <seg xml:id="i-0fddf2837f275b85-0">
              Jag vill i det sammanhanget nämna till exempel översynen av regeringsprotokollet,
              som KU-kansliet och konstitutionsutskottet gör på ett, vill jag
              säga, förtjänstfullt sätt, eller författningsutgivningen, som
              vi i det här betänkandet konstaterar kanske borde ske lite snabbare
              och inte borde ha varit så sen som den varit i några fall.
            </seg>
            <seg xml:id="i-f2365ad76a69abca-0">
              Utgångspunkten i och värdet av konstitutionsutskottets granskning
              såväl på hösten som på våren är att få en bättre exekutiv makt,
              en regering som klarar sina uppgifter ytterligare lite bättre.
              Därför är det ibland lite trist att se att det kanske inte är
              den utgångspunkten i arbetet som Regeringskansliet eller några
              av oss KU-ledamöter har när vi sitter på våra möten eller när
              vi får svaren på de frågor vi ställt till Regeringskansliet. Det
              är lite konstigt att svaren på frågorna vi ställer ibland är så
              korthuggna, när de skulle kunna vara längre och mer allomfattande
              för att vi ska kunna göra en bra granskning. Kanske borde surmulenheten
              som man i Regeringskansliet ibland visar utbytas till en insikt
              om det gemensamma värdet av att riksdagen granskar regeringen.
            </seg>
            <seg xml:id="i-2a4f5012033b083c-0">
              Herr talman! Med detta sagt vill jag nämna några frågor som kommer
              upp i betänkande KU10. En fråga som vållat rätt stort utrymme
              i den här debatten är Regeringskansliets tillväxt. Jag är faktiskt
              lite förvånad över att den blivit en så central fråga i den här
              debatten och just i en tid när vi alla och kanske, om man lyssnar
              på den mediala debatten, allra mest den borgerliga alliansen hade
              hoppats att det funnits några till anställda inom Regeringskansliet,
              lite mer möjligheter att ha en krisberedskap, lite mer möjligheter
              att finna tid att organisera den krisberedskap som riksdagens
              partier och regeringen tidigare har sagt att man skulle ordna.
              Det är det som vi har krävt just nu. Det som diskussionen har
              kretsat kring sedan den fruktansvärda tsunamikatastrofen är att
              några till borde vara anställda inom Regeringskansliet, att lite
              mer utrymme och tid borde finnas för att ordna krisberedskapen.
              Därför hade jag inte trott att diskussionen om att Regeringskansliet
              växer alltför mycket skulle vara så stor i den här debatten.
            </seg>
            <seg xml:id="i-2c9e3892bf7b0449-0">
              Men jag instämmer i vad tidigare talare har sagt. Jag ser en
              koncensus mellan utskottets båda Göran, ordförande Lennmarker
              och vice ordförande Magnusson, när de säger: Nu vill vi ha ytterligare
              redovisning om varför Regeringskansliet växer. Vi vill ha resultatindikatorer
              och målstyrning också när det gäller EU-frågor och annat som Regeringskansliet
              hänvisar sin tillväxt till, så att vi kan granska detta ytterligare
              nästa år. Nu har vi kommit så här långt, och sedan fortsätter
              vi nästa år. Det är bra att vi gör det i enighet.
            </seg>
            <seg xml:id="i-5ba567175e8fe4b3-0">
              I detta sammanhang har vi också granskat jämställdheten inom
              Regeringskansliet. Vi har kunnat se att det arbete som riksdagen
              lagt ned på att granska jämställdheten har burit frukt i Regeringskansliet.
              Man har kommit längre i jämställdhetsarbetet och hoppas att man
              kommer ytterligare längre nästa år.
            </seg>
            <seg xml:id="i-e1e3d7fe3679bac6-0">
              Herr talman! En annan sak som vi granskat är beslutsfattandet
              inom det internationella området, då särskilt inom den europeiska
              unionen som Sverige är medlem i, tyvärr skulle några av oss säga.
              Detta beslutsfattande sker ofta väldigt fort, inte bara för att
              EU har sådana rutiner utan också för att omvärlden kräver att
              beslutsfattandet på den internationella arenan sker väldigt fort.
              Det innebär att en del av de regler för hur beslutsfattandet ska
              ske som vi har i Sveriges riksdag och i Sverige ibland sätts på
              undantag. Det är ett problem. I utskottets samlade bedömning konstaterar
              vi att det då finns två sätt att göra, antingen att se till att
              EU:s handläggningstider blir längre, att vi får möjlighet att
              klara av det beslutsfattande som vi enats om att vi ska ha i Sverige
              på hemmaplan genom att kräva detta av EU, eller att ändra reglerna
              här hemma. Vi kan inte fortsätta att ha en ordning där reglerna
              för hur vi fattar beslut på det internationella området ibland
              sätts på undantag, utan vi måste se till att vi får en ändring,
              antingen i EU:s agerande eller i de regler som vi har hemma. Det
              är ett enigt uttalande av utskottet som jag tycker är värt att
              fästa ögonen vid.
            </seg>
            <seg xml:id="i-cf50a0b6fc425d0c-0">
              Herr talman! En annan sak som vi tar upp är frågan om remissberedning
              just inom EU-beslutsfattandet. När vi har gått igenom detta på
              de olika departementen tror jag att vi kan konstatera att hur
              man remissbereder förslag till direktiv och färdiga direktiv mer
              handlar om vilken praxis som växt upp under de tio år vi varit
              medlemmar i EU än vilka principer man har för hur ärenden bör
              remissbehandlas. Det handlar mer om vilken kontakt man har med
              olika intresseorganisationer och hur man tror att det funkade
              bäst någon gång för tio år sedan än vilka principer som finns
              bakom.
            </seg>
            <seg xml:id="i-24891e0bfead0b89-0">
              Därför konstaterar och understryker utskottet att ett vanligt
              remissförfarande som är det svenska alternativet, och som vi gärna
              sprider över världen, till ett lobbyarbete där de resursstarka
              hörs mest är att föredra också i EU-ärenden. Remissförfarandet
              har, skriver vi, olika värden vid olika tillfällen inför ett beslut.
              I ett tidigt stadium av remissberedning av ett direktivförslag
              kan man samla in synpunkter från intresseorganisationer, arbetsmarknadens
              parter och andra för att kunna påverka förhandlingarna inom EU.
              I slutet av ett direktivförhandlande kan man av samma och andra
              organisationer få reda på vilka konsekvenser det beslut man håller
              på att fatta kan få i verkligheten. Därför är det viktigt att
              remissförfarandet fungerar i båda dessa led. Vi har konstaterat
              att det i det senare ledet inte fungerar så bra som vi hade önskat.
            </seg>
            <seg xml:id="i-00c12f745afa817d-0">
              Det är också viktigt, som utskottet understryker, att remissmöten
              och andra former av mer praxisbetonade sätt att behandla åsikter
              från världen utanför Riksdagshuset och Regeringskansliet bara
              är ett komplement till det klassiska remissförfarandet. Och det
              kan inte vara något annat om vi ska ha ett remissförfarande som
              bygger på att alla ska komma till tals, inte bara de resursstarka.
            </seg>
            <seg xml:id="i-b4fcbd17e5e22d11-0">
              Herr talman! Avslutningsvis vill jag ta upp en fråga som det
              finns en reservation om i betänkandet. Jag vill börja med att
              säga att jag yrkar bifall till utskottets förslag i sin helhet
              och därmed avslag på reservationen.
            </seg>
            <seg xml:id="i-7b420ee2472c088c-0">
              Vi hade en diskussion om den här frågan tidigare, vid vårgranskningen.
              Det är uppenbart att vi drar lite olika slutsatser om vilken av
              de två delarna av budgetlagen som egentligen väger tyngst när
              den del som handlar om att man i varje läge ska se till att hålla
              utgiftstaket och den del som handlar om internationella förpliktelser
              står i konflikt med varandra.
            </seg>
            <seg xml:id="i-c56bf0abb04de240-0">
              Det går ju att föra det hypotetiska resonemang som Göran Magnusson
              förde och möjligen dra slutsatser av det i de debatter som förs
              här. Utgiftstaket är i mångt och mycket en ganska absurd konstruktion.
              Att behöva hamna i situationen att något ska skjutas upp några
              dagar för att hålla budgetlagen är kanske inte riktigt rätt och
              rimligt. Jag tycker att vi bör ompröva vår syn på utgiftstaket.
              Vi bör fundera på annat än hängslen och livrem, kanske på förtroendet
              för våra folkvalda i stället. Men det är en annan fråga som bereds
              i finansutskottet.
            </seg>
            <seg xml:id="i-733362c19bbeb45b-0">
              I stort instämmer jag i utskottets betänkande också i denna del.
              Jag gissar att jag kan få återkomma till det i någon av de replikväxlingar
              som här följer.
            </seg>
          </u>
          <note type="speaker" xml:id="i-8c0a468c00ad3679-0">
            Anf. 80 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-88fbdb35c5c20963-3">
            <seg xml:id="i-25b834e1033bdcb0-0">
              Herr talman! Gustav Fridolin tar upp två centrala frågor. Den
              ena är frågan om Regeringskansliets krisberedskap. Det är ju en
              fråga som har hamnat i fokus nu.
            </seg>
            <seg xml:id="i-660836a5d4ae70a8-0">
              Om det hade varit så att den mycket kraftiga expansionen i Regeringskansliet
              hade berott på att man hade byggt ut eller kanske till och med
              vidhållit den krisberedskap som fanns, skulle jag kunna ha förståelse
              för att det i alla fall var ett delmotiv för expansion. Mitt intryck,
              men det är bara ett intryck det är sådant som vi får titta på
              lite noggrannare är snarare att det kanske var en högre krisberedskap
              1994. Vi hade traditionen från det kalla kriget då det fanns en
              väldigt hög beredskap ifall Sverige skulle anfallas, en krigsberedskap
              helt enkelt.
            </seg>
            <seg xml:id="i-d448091aa4ec2b74-0">
              Jag kan också gå tillbaka och minnas den dramatik som var kring
              regeringsskiftet 1994 angående Estonia. Om jag minns rätt det
              är ju drygt tio år sedan var förmågan hos den utgående regeringen
              och den inkommande regeringen att hantera den svåra situationen
              nog större än vad jag nu tycker mig ha sett i Regeringskansliet.
              Det här bör vi titta på. Det var mera intryck som jag ville delge.
              Jag tror att vår kritik snarare kommer att skärpas när vi tittar
              på förmågan att hantera kriser.
            </seg>
            <seg xml:id="i-4ee18518a796b3d5-0">
              Får jag också säga något om utgiftstaken. Det är klokt att ha
              en disciplin. Det är ju därför de finns. Men det är inte klokt
              att ha en ordning där man med tricks kringgår ett utgiftstak.
              Det är inte det som är meningen. Det är på samma sätt som med
              andra typer av regler som vi sätter upp för oss själva, just för
              att ha en disciplin i vårt arbete. Det fanns en tid när vi inte
              hade det, på 1980-talet. Då hade vi nästan 10 % inflation varje
              år, en förfärlig tid ekonomiskt sett, kännetecknad av mycket stor
              indisciplin.
            </seg>
          </u>
          <note type="speaker" xml:id="i-180dd492f8495b28-0">
            Anf. 81 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-bb13d190c127ddf0-1">
            <seg xml:id="i-566e3df2022a0b0e-0">
              Herr talman! Det fanns en annan tid då vi inte heller hade den
              bästa ekonomiska budgetdisciplin i Sverige. Det var under den
              senaste borgerliga regeringen.
            </seg>
            <seg xml:id="i-d9056edafc86e394-0">
              Om man ska fundera över frågan om disciplin är det också ett
              budskap som gavs i replikväxlingen med Göran Magnusson tidigare:
              Vi kommer att ha större budgeteringsmarginaler. Vi kommer att
              se till att vi aldrig hamnar i den situationen.
            </seg>
            <seg xml:id="i-cb1dc67135a48ce5-0">
              Jag tror att det är ett hypotetiskt budskap och att en borgerlig
              regering också kommer att kunna lida av att hamna i det. Om man
              verkligen ska göra allvar av det man sade innebär det att man
              får göra stora nedskärningar. Man får hitta områden där man skär,
              så att man får den här marginalen och aldrig behöver hamna i den
              situationen. Det är alternativet, och det blir intressant att
              se vilka nedskärningar man föreslår. Som sagt är det också en
              diskussion som snarare förs i finansutskottet än här.
            </seg>
            <seg xml:id="i-b0fc5f7e272937a3-0">
              Jag försöker koppla den diskussion vi nu har om att det borde
              finnas en bättre krisberedskap inom Regeringskansliet det är åtminstone
              vad vi tror och vi har en kommission som ska titta på det till
              den diskussion vi har här om att Regeringskansliet snarare borde
              banta eller åtminstone inte växa så mycket. Jag tycker att det
              finns en koppling och jag ville göra den. Jag hade inte på allvar
              trott att frågan om Regeringskansliets tillväxt just nu skulle
              ta så stor del av debatten som den har tagit.
            </seg>
            <seg xml:id="i-92b0340f20331fd5-0">
              Men det är självklart, verkligheten har visat att vi behöver
              en bättre krisberedskap. Kommissionen kommer att titta på hur
              vi åstadkommer det. Möjligen blir det också någonting som händer
              i KU, på det sätt som ordföranden åtminstone medialt har sagt
              ska ske.
            </seg>
          </u>
          <note type="speaker" xml:id="i-641c106cddd17ddc-0">
            Anf. 82 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-88fbdb35c5c20963-4">
            <seg xml:id="i-a93757d59d23f567-0">
              Herr talman! Låt mig också ta upp en annan sak som Gustav Fridolin
              gick in på i sitt anförande. Det gäller beslutsfattandet på det
              utrikespolitiska området i och med EU-medlemskapet. Här är vi
              ense. Det är egentligen ingen polemik om det som står i betänkandet.
              Men det finns en viktig aspekt i det som har hänt. Det var några
              stickord som Gustav Fridolin valde, nämligen att han antydde att
              det hade varit bättre om vi inte hade varit med i EU.
            </seg>
            <seg xml:id="i-b9677eb29a6bf77a-0">
              Den stora förändringen har ju faktiskt varit riksdagens ökade
              roll i utrikespolitiskt beslutsfattande. Det är en väldigt dramatisk
              skillnad från den tid som var innan EU-medlemskapet, när riksdagens
              roll ju var väsentligt mycket mindre jämfört med i dag tack vare
              EU-medlemskapet. På vissa områden kan vi säga att riksdagens roll
              kanske har blivit mindre, men på det utrikespolitiska området
              har den blivit väsentligt mycket större.
            </seg>
            <seg xml:id="i-cbceb3023b905536-0">
              Vi har en ordning som innebär att riksdagen nu har ett mycket
              aktivt deltagande i utrikespolitiska beslut. Det är ett stort
              och viktigt framsteg tack vare EU-medlemskapet, och jag tycker
              att det är viktigt att poängtera det.
            </seg>
          </u>
          <note type="speaker" xml:id="i-c5ca6d6e14091246-0">
            Anf. 83 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-bb13d190c127ddf0-2">
            <seg xml:id="i-2225a23a08f926a4-0">
              Herr talman! Jag gissade att det skulle vara omöjligt för Lennmarker
              att inte haka på den passus jag hade om att jag och Miljöpartiet
              nog hade tyckt att det hade varit bättre om vi hade gjort ett
              annat ställningstagande i EU-folkomröstningen för tio år sedan.
            </seg>
            <seg xml:id="i-e3349a14eed4f291-0">
              Möjligen har riksdagens roll gentemot regeringen på det utrikespolitiska
              området skärpts genom EU-medlemskapet. Å andra sidan har Sveriges
              roll på den globala arenan försvagats genom att vi ska anpassa
              våra utrikespolitiska utspel till exempel till franska och tyska
              handelsintressen. Vi kan inte vara lika tydliga som vi var innan
              mot Kinas ockupation av Tibet. Vi kan inte vara lika tydliga som
              vi var innan i Mellanösternkonflikten, till exempel. Det är den
              analys jag gör.
            </seg>
            <seg xml:id="i-8e6cd9aeb27de647-0">
              Jag gör också den analysen totalt sett att den nationella arenan
              har tappat makt till EU-planet. Det är den diskussionen vi har
              i många sammanhang, och vi kommer säkert att återkomma till den
              i de konventsdiskussioner som följer och förhoppningsvis avslutas
              med en folkomröstning.
            </seg>
          </u>
          <note type="speaker" xml:id="i-8e236bb07cf2b3e3-0">
            Anf. 84 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-9c69d07031ac02b4-5">
            <seg xml:id="i-4b7bb955f2a8496a-0">
              Herr talman! Gustav Fridolin sade angående frågan om avgiften
              till den europeiska utvecklingsfonden att det fanns en skillnad
              i uppfattning om avvägningen mellan om regeringen ska inskrida
              mot förändringen som kan leda till att utgiftstaket spräcks och
              att hålla ingångna avtal. Jag vill bara poängtera att det i budgetlagen
              inte står någonting om att det ska göras en avvägning mellan dessa
              två mål. Det står att regeringen ska inskrida mot företeelser
              som kan leda till att utgiftstaket spräcks men det ska ske med
              respekt för ingångna avtal och internationella förpliktelser.
              Det är det som står i budgetlagen.
            </seg>
            <seg xml:id="i-cdea6e03a45f3571-0">
              När vi i konstitutionsutskottet granskar hur regeringen har agerat
              bör vi granska det utifrån konstitutionella utgångspunkter och
              säga: Regeringen gjorde fel, från konstitutionella utgångspunkter,
              och bröt mot budgetlagen. Jag tycker att Gustav Fridolin och övriga
              majoritetsföreträdare åtminstone kunde säga det: Ja, det var fel
              från konstitutionell utgångspunkt att göra det, men vi gjorde
              en annan ekonomisk-politisk bedömning därför att vi tyckte att
              det andra alternativet var sämre.
            </seg>
            <seg xml:id="i-f0d094d28e5a8132-0">
              Jag tycker att man åtminstone kunde erkänna detta i debatten
              i stället för att säga att det finns en avvägning mellan de två
              målen för det finns det inte, såsom budgetlagen i dag är skriven.
            </seg>
            <seg xml:id="i-d270e02f790014db-0">
              Sedan tog Gustav Fridolin upp frågan om Regeringskansliets expansion.
              Jag tror att det är viktigt att poängtera att det som vi är kritiska
              till i Regeringskansliets expansion, som har framgått här i debatten,
              är den omotiverade ökning som har skett eller att den ökning som
              skett inte har motiverats av goda argument från regeringens håll.
              Om regeringen hade sagt att man vill satsa på en ordentlig krishantering
              och det kräver extra personal i Regeringskansliet tror jag att
              det hade mottagits mycket väl, inte minst från de partier som
              under flera år tidigare har krävt just det. Det är klart att vi
              hade ställt upp och sagt att det behövs mer pengar till Regeringskansliet.
              Det är den omotiverade ökningen som vi är kritiska till, inte
              en ökning som kan motiveras.
            </seg>
          </u>
          <note type="speaker" xml:id="i-f95d2c26ba8d6e2c-0">
            Anf. 85 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-bb13d190c127ddf0-3">
            <seg xml:id="i-34c04200676b0ce9-0">
              Herr talman! Jag tror ingen opposition hade sagt att det är bra
              att Regeringskansliet växer under några som helst förutsättningar.
              Vi får väl se om det kommer fram, om Folkpartiet då säger att
              det är bra att vi ger mer pengar till Regeringskansliet. Jag tvivlar.
            </seg>
            <seg xml:id="i-9ec8c9a01b0780df-0">
              Budgetlagen innehåller två förpliktelser. Man ska hålla utgiftstaket.
              Jag tycker att det är en konstig förpliktelse och hade hellre
              sett att saldomålet var ett samlande mål för budgeten, men nu
              ser det ut så här. Budgetlagen innehåller också förpliktelsen
              att man ska hålla ingångna avtal och internationella förpliktelser.
            </seg>
            <seg xml:id="i-ceac63f3383e5c06-0">
              Vid vissa tillfällen, när utgiftstaken håller på att spräckas,
              blir det i praktiken en avvägning mellan dessa två delar. Då ansåg
              vi, som satt vid budgeten då, att det var viktigare att hålla
              de avtal som staten har gentemot barnfamiljerna i form av barnbidrag,
              gentemot statsanställda i form av löner, gentemot andra som berörs
              mycket av den statliga budgeten än de avtal som finns med Europeiska
              utvecklingsfonden. Vi flyttade därför den utgiften, och jag tycker
              att det var en rätt och rimlig avvägning, också konstitutionellt
              riktig.
            </seg>
            <seg xml:id="i-de93c6451ec2bc0a-0">
              Jag är också kritisk, Tobias Krantz, till att regeringen inte
              har motiverat varför man har behövt en ökning. Det kommer man
              nu att göra; vi efterfrågar det. Där finns faktiskt konsensus
              i utskottet.
            </seg>
          </u>
          <note type="speaker" xml:id="i-399d1eace4604c85-0">
            Anf. 86 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-9c69d07031ac02b4-6">
            <seg xml:id="i-a57e9e7370004e08-0">
              Herr talman! Gustav Fridolin försöker smita ifrån. Jag respekterar
              att Gustav Fridolin i sin egenskap av budgetförhandlare eller
              organisatör bakom regeringssamarbetet när det gäller den ekonomiska
              politiken vill göra en viss typ av avvägning. Jag respekterar
              den uppfattningen. Vi kan gärna föra den diskussionen, och vi
              har delvis gjort det tidigare. Vi har från den borgerliga oppositionen
              försökt tala om att vi vill ha en större budgeteringsmarginal
              och så vidare fine ! Absolut, vi kan föra den diskussionen. Men
              nu diskuterar vi hur vi ska tolka budgetlagen.
            </seg>
            <seg xml:id="i-c0287010cfb06fe1-0">
              Konstitutionsutskottet granskar hur regeringen har följt den
              lagstiftning som gäller för budgetering. Som budgetlagen är skriven
              kan man inte säga att det ska ske en avvägning mellan de två sakerna.
              De inskridanden som regeringen ska göra för att se till att budgettaken
              inte spräcks ska ske med respekt för ingångna avtal. Där finns
              ingen avvägningsfråga utifrån konstitutionell utgångspunkt.
            </seg>
            <seg xml:id="i-f80e5be7bc9f405f-0">
              Sedan kan Gustav Fridolin säga att man bröt mot detta, att man
              inte tyckte att det var så viktigt därför att det fanns andra
              saker som var viktigare. Okej, men då ska man säga det så att
              vi vet vad vi har att utgå från framöver.
            </seg>
            <seg xml:id="i-67e18c42c1fefb06-0">
              Sedan säger Gustav Fridolin att vi är överens om att vi inte
              ska ha omotiverade ökningar till Regeringskansliet. Ändå är det
              så att Gustav Fridolin i egenskap av företrädare för Miljöpartiet
              har suttit här i kammaren och röstat för omotiverade ökningar
              till Regeringskansliet år efter år. Det är en senkommen insikt
              som Gustav Fridolin nu visar i frågan om Regeringskansliets expansion.
              Jag välkomnar den förstås och att Gustav Fridolin nu är med och
              kräver att vi ska få goda argument för att Regeringskansliet eventuellt
              ska öka.
            </seg>
            <seg xml:id="i-a5d72b1c1fda67a5-0">
              Om det är så att regeringen visar att det behövs en ökning exempelvis
              för att kunna ha en bättre krishantering i Regeringskansliet kommer
              vi att acceptera det med stor glädje, särskilt som vi tidigare
              under flera år har föreslagit just detta.
            </seg>
          </u>
          <note type="speaker" xml:id="i-f745c05ac1b5b386-0">
            Anf. 87 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-bb13d190c127ddf0-4">
            <seg xml:id="i-2f3daecf9a247303-0">
              Herr talman! Ökad budgeteringsmarginal på borgerligt sätt innebär
              ökade nedskärningar. Det är inte om detta diskussionen om EU-avgiften
              eller avgiften till Europeiska utvecklingsfonden handlar. Det
              vet jag. Jag bara konstaterar att såsom budgetlagen är skriven
              hamnar man i den avvägningen. Jag tycker att regeringen gjorde
              en rimlig och konstitutionellt riktig avvägning, men jag tycker
              också att vi kanske gemensamt borde se till att lagen ändras genom
              att bolla ärendet vidare till våra kamrater i finansutskottet.
            </seg>
            <seg xml:id="i-8a9eaabce6ec7e4e-0">
              Vad gäller budgeten för Regeringskansliet i stort vet Tobias
              Krantz mycket väl att även om man har ett samarbete med andra
              partier får man inte igenom riktigt allt man önskar. Jag hade
              önskat att regeringen redan tidigare varit tydligare i fråga om
              varför den behövt ökningen, men vi har valt att inte ta den striden.
              Vi har tagit andra strider, och därför har vi nu i Sverige friår,
              vi har påbörjat en grön skatteväxling, vi har sänkt bokmomsen
              och mycket annat. De har varit viktiga strider att ta.
            </seg>
          </u>
          <note type="speaker" xml:id="i-e02d3ec37fef1868-0">
            Anf. 88 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-ffbb6f3f284046f0-3">
            <seg xml:id="i-4d034bcd8d0a03e4-0">
              Herr talman! Gustav Fridolin tror inte att någon opposition godtar
              att ett regeringskansli växer. Vi var överens, såvitt jag kan
              minnas, om att utöka anslagen för ordförandeskapsåret. Det som
              därefter följde var att Miljöpartiet backade upp det hela genom
              att Regeringskansliet fick fortsätta att ligga på de nivåerna,
              trots att de inte motiverade varför. Ordförandeskapsåret fanns
              inte längre att tillgå, och Miljöpartiet kunde inte redovisa några
              andra argument.
            </seg>
            <seg xml:id="i-a880749e624dc451-0">
              Jag hade förväntat mig, herr talman, att Gustav Fridolin, inte
              minst från sin EU-kritiska utgångspunkt, skulle ha varit som en
              igel i Regeringskansliet för att säkerställa att de använde dessa
              resurser på ett bra sätt, resurser som motiveras utifrån just
              EU-samarbetet och EU-arbetet.
            </seg>
            <seg xml:id="i-818321c6646e3c74-0">
              Det förvånar mig att Gustav Fridolin försöker göra den mycket
              tragiska katastrofen, och den hantering som vi därefter sett i
              Sverige, till någon form av gardin som ska skymma sikten för den
              här delen av Regeringskansliets expansion. Det krävs måhända en
              noggrannare granskning eftersom tillväxten i sig kan innebära
              en ökad röra med oklarhet om vem som ska göra vad och med myndigheter
              som inte styrs.
            </seg>
            <seg xml:id="i-42fcd88dbf9c24eb-0">
              Sedan, herr talman, vill jag bara göra en kommentar beträffande
              utgiftstaket. Jag hör, och jag utgår från att övriga lyssnare
              också hör, att Miljöpartiet inte gillar utgiftstaket. Jag kan
              bara gratulera Miljöpartiet till att de lyckats få med sig regeringen
              på att uppenbarligen medvetet undergräva budgetlagen genom det
              sätt som de hanterar EU-avgifterna på och som vi från oppositionen
              kritiserar. Det är uppenbarligen en medveten strategi från Miljöpartiets
              sida, och den får stöd av Göran Magnusson, att upphäva den ordning
              som vi beslutat om, alltså genom att nonchalera den budgetlag
              som kammaren antagit.
            </seg>
          </u>
          <note type="speaker" xml:id="i-9a9ac111c0825ebe-0">
            Anf. 89 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-bb13d190c127ddf0-5">
            <seg xml:id="i-e9584e4abc87b919-0">
              Herr talman! Det var nog den konstigaste replik jag hört.
            </seg>
            <seg xml:id="i-058e9a38b42aca95-0">
              Nej, det är ingen medveten strategi att försöka kringgå budgetlagen.
              Det som hänt de gångna åren, och det vet nog Kerstin Lundgren
              lika väl som jag, är att vi haft ett stort ohälsoproblem i Sverige.
              Då kan man förstås lösa det budgettekniskt så som åtminstone det
              största borgerliga partiet föreslagit, nämligen genom att sänka
              ersättningen för de människor som blir sjuka och därmed kanske
              tvingas gå från hus och hem.
            </seg>
            <seg xml:id="i-b6e4cac265c10546-0">
              Det är inte den politik vi för, utan vi har tyckt att det varit
              bättre att försöka hålla så strama tyglar som möjligt på nya utgiftsökningar
              och när vi kommit till den här gränsen skjuta upp utbetalningen
              ett par dagar och i stället göra den efter årsskiftet. Det är
              bättre än att sänka sjukersättningen till 65 %.
            </seg>
            <seg xml:id="i-1e27f018c2355228-0">
              Jag tror nog att regeringen anser att Miljöpartiet är en igel
              i Regeringskansliet som kräver mycket, som får igenom mycket och
              som arbetar hårt på att genomföra så mycket som möjligt av grön
              politik. Vi har dock inte prioriterat frågan om att stoppa Regeringskansliets
              expansion. Vi har inte ens prioriterat att få fram de tydliga
              motiven för riksdagen till varför det ska ske.
            </seg>
            <seg xml:id="i-2211307703957787-0">
              Nu gör vi det gemensamt i konstitutionsutskottet. Vi efterfrågar
              det, och vad jag förstår kommer vi till nästa år att få den typen
              av resultatindikatorer som gör att vi gemensamt ska kunna granska
              den expansion som Regeringskansliet haft.
            </seg>
            <seg xml:id="i-e3a6a4d3c44e67b4-0">
              Slutligen, herr talman, tycker jag att det är ovärdigt Kerstin
              Lundgren att tolka det som jag sagt om Regeringskansliets expansion
              i förhållande till den diskussion vi nu för om en bättre krisberedskap
              som att jag skulle vilja dra en gardin för diskussionen. Det enda
              jag sagt är att jag trodde att just dessa dagar kraven på ett
              minskat regeringskansli inte skulle eka så högt när man samtidigt
              i alla andra debatter kräver att Regeringskansliet ska utökas
              med ett par man.
            </seg>
          </u>
          <note type="speaker" xml:id="i-6fb85d76c7f1d1de-0">
            Anf. 90 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-ffbb6f3f284046f0-4">
            <seg xml:id="i-4aa947b24b37ac65-0">
              Herr talman! Snarare handlar det väl om att få ett regeringskansli
              som är effektivt, hushållande och gör de uppgifter som vi sagt
              enligt de lagar och avtal som finns.
            </seg>
            <seg xml:id="i-df2e1fefbe1c2425-0">
              Jag kan inte se annat, herr talman, än att Gustav Fridolin uppenbarligen
              tycker att det är helt okej att Regeringskansliet får låt oss
              säga mellan 500 och 800 miljoner utan att dessa granskas samtidigt
              som de överskrider budgetlagen och de bestämmelser som finns när
              det gäller utbetalningar enligt de avtal vi har med EU. Han tycker
              uppenbarligen att den ordningen är helt tillfyllest och något
              som han kan acceptera.
            </seg>
            <seg xml:id="i-f26fd4cff56df4f1-0">
              Jag ser andra vägar att arbeta efter, och då kan jag inte undgå
              att konstatera att Miljöpartiet medvetet försöker öppna dörren,
              eller minska trösklarna, för att hävda budgetlagen så att man
              får ordning och reda i ekonomin och från regeringens sida verkligen
              vidtar åtgärder.
            </seg>
            <seg xml:id="i-0023087f6b10b26a-0">
              Ingen ska ju tro att de sjukskrivna är glada över de åtgärder
              som regeringen vidtagit, över att stå i rehabiliteringsköer. Det
              finns andra sätt, Gustaf Fridolin, att arbeta för att lösa de
              problemen, både vad gäller människor och ekonomi, än genom att
              överskrida budgetlagen.
            </seg>
          </u>
          <note type="speaker" xml:id="i-af02edea7c1b0804-0">
            Anf. 91 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-bb13d190c127ddf0-6">
            <seg xml:id="i-bc2301f05941bf41-0">
              Herr talman! Ja, det behövs ökade åtgärder för att stoppa ohälsan.
              Det kräver vi också. Jag hoppas att vi där kan komma framåt med
              Socialdemokraterna. Det krävs en god ekonomi i balans. Det har
              vi lyckats bättre med än det som var resultatet från borgerliga
              regeringar, om vi nu ska prata om resultatindikatorer.
            </seg>
            <seg xml:id="i-60cbdc5bcd6b3094-0">
              Och ja, Kerstin Lundgren, regeringen måste granskas. Jag började
              mitt anförande med att understryka just värdet av en granskning
              och förklara varför jag tycker att vi ska göra en granskning för
              att regeringen ska kunna bli bättre. Jag tycker inte att det finns
              någon motsättning där. Den viktigaste parlamentariska granskningen
              är den som vi gör i konstitutionsutskottet.
            </seg>
            <seg xml:id="i-4a3e26d8be010a32-0">
              Vi har kommit en bit på väg. När vi tittar på Regeringskansliets
              expansion är vi eniga dels om att den skett, dels om hur den skett.
              Vi är också eniga om att vi till nästa år behöver ökade förklaringsmodeller
              till varför den skett. Där är vi eniga. Det finns ingen motsättning.
              Vi har ett enigt utskott. Borgarna har inte reserverat sig så
              visst finns det en enighet om detta. Och vi kommer att fortsätta
              den granskningen.
            </seg>
          </u>
          <note type="speaker" xml:id="i-fc20ec8e785135e5-0">
            Anf. 92 INGVAR SVENSSON (kd):
          </note>
          <u who="ingvar_svensson_8b2598" xml:id="i-fd0a4eaa630929ec-0">
            <seg xml:id="i-7031aa07f3085d47-0">
              Herr talman! Det är inte min avsikt att förlänga debatten alltför
              mycket. Jag har bara en kort fråga med anledning av ett tidigare
              inlägg från Göran Magnusson.
            </seg>
            <seg xml:id="i-87d809b770ca9cac-0">
              Jag har en oerhörd respekt för fakta, och alla gör vi nu och
              då faktafel. Jag för min del tycker att det är mycket pinsamt
              när jag kommer på mig själv med att inte ha lämnat korrekta fakta.
              Göran Magnusson sade i diskussionen att vi i reservationen hävdar
              att regeringen å det grövsta brutit mot budgetlagen. I reservationen
              står emellertid följande: Det kan enligt vår mening ifrågasättas
              om detta överensstämmer med budgetlagens krav på god hushållning.
            </seg>
            <seg xml:id="i-3152b109dea9af6c-0">
              Låt mig ställa bara en fråga till Göran Magnusson. Ska uttrycket
              ifrågasättas om detta överensstämmer med i fortsättningen alltid
              tolkas som å det grövsta brutit mot?
            </seg>
          </u>
          <note type="speaker" xml:id="i-4961dce5edce8833-0">
            Anf. 93 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-ab01e1ea0ca1ff44-9">
            <seg xml:id="i-b157ae0e746c1310-0">
              Herr talman! Jag ber gärna om ursäkt om jag hade en felaktig
              tolkning av vad som stod i reservationen. Jag stödde mig på Tobias
              Krantz beskrivning av regeringens handlande enligt reservationen,
              men det var tydligen inte korrekt.
            </seg>
            <seg xml:id="i-8d7d56c6a5dd5f03-0">
              Jag håller med Ingvar Svensson om att det i reservationen står
              så som han läser.
            </seg>
          </u>
          <note type="speaker" xml:id="i-0e632d365ed368d5-0">
            Anf. 94 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-fd0a4eaa630929ec-1">
            <seg xml:id="i-f9cf3249a921f646-0">
              Herr talman! Jag tackar för ursäkten.
            </seg>
          </u>
          <note xml:id="i-3d6296f8fe00de0d-2">
            Överläggningen var härmed avslutad.
          </note>
          <note xml:id="i-45fbe5bb14daba34-0">
            7 § Hyresrätt och bostadsrätt, m.m.
          </note>
          <note xml:id="i-4bc0d546304383f1-2">
            Föredrogs
          </note>
          <note type="speaker" xml:id="i-3f5c60ef3b650326-0">
            Anf. 95 RAGNWI MARCELIND (kd):
          </note>
          <u who="ragnwi_marcelind_7f6fdf" next="cont" xml:id="i-b9c0fa64ff5b572b-0">
            <seg xml:id="i-f01935148462e9d3-0">
              Herr talman! Kristdemokraterna står bakom alla sina reservationer,
              men för tids vinnande yrkar vi bifall endast till reservation
              6.
            </seg>
            <seg xml:id="i-58a33b1aee6ae967-0">
              Detta betänkande handlar om boendeformer, om hyresrätter och
              bostadsrätter. Det hade inte skadat om äganderätten och småhusägandets
              förutsättningar också hade varit föremål för dagens diskussion.
              Då hade bilden blivit mer komplett. Men även om vi begränsar oss
              till hyresrätter och bostadsrätter hoppas jag att debatten kommer
              att handla om just mångfalden av boendeformer och om valfrihet
              och trygghet i boendet.
            </seg>
            <seg xml:id="i-ecee1bb2790402c8-0">
              För att bemöta mångfalden bland familjer krävs en mångfald av
              boendeformer. Därför behöver valfrihet bli ett ledord för bostadspolitiken.
              Lika lite som regeringen ska avgöra vilka former av barnomsorg
              familjer bör välja ska staten detaljreglera vilken typ av bostäder
              som ska byggas för att tillgodose de behov som finns.
            </seg>
            <seg xml:id="i-ed0d5bb3c9b5a120-0">
              De boende måste få möjlighet att påverka sin boendemiljö och
              sina boendekostnader genom medansvar och inflytande. Vi behöver
              stärka valfriheten och människors möjligheter att efterfråga en
              bostad som passar deras livsplaner.
            </seg>
          </u>
          <note xml:id="i-150d9f31a08a0662-0">
            Innan juluppehållet hölls en hearing i bostadsutskottet. Temat
            var: Vilka verkningar har de genomförda bostadsrättsombildningarna
            haft? Representanter för forskning, myndigheter, bostadsföretag,
            hyresgäst- och bostadsrättsorganisationer fanns närvarande.
          </note>
          <u who="ragnwi_marcelind_7f6fdf" prev="cont" xml:id="i-b65e98c9dde2f8b4-0">
            <seg xml:id="i-de94eab75ab12fe0-0">
              Svaren blev olika beroende på vilken organisation eller institution
              som representerades. På motsvarande sätt kommer förmodligen också
              de olika citaten från den hearingen att användas här i dag.
            </seg>
            <seg xml:id="i-58c8d1f8fc40a76f-0">
              Forskningsgruppen för samhälls- och informationsstudier skriver
              så här i sin rapport från november 2004 angående inställningen
              till utförsäljning av allmännyttan: Frågan om utförsäljning av
              allmännyttan är ofta knuten till ens politiska åsikter. Borgerliga
              väljare är generellt mer positiva till en utförsäljning än väljare
              som röstar på s, v och mp. Vänsterkartellen vill enbart förbjuda,
              stoppa och hindra medan vi i alliansen vill tillåta, riva hinder
              och göra det möjligt.
            </seg>
            <seg xml:id="i-9d62657010be37ce-0">
              Det framkom på hearingen att den personliga ekonomin sannolikt
              är en faktor som påverkar vilken inställning man har till en utförsäljning
              av allmännyttan, eftersom det är avgörande om man har ekonomiska
              förutsättningar till att äga sitt boende. Många av de svagare
              hushållen som vet att de understundom blir beroende av socialbidrag
              vågar inte gå med i bostadsrättsombildningen även om de vet att
              de då skulle kunna få en lägre kostnad. På många platser är det
              dyrare att bo i en hyreslägenhet än att bo i en egen bostad. För
              många familjer skulle ett eget ägande av boendet inte bara bli
              billigare genom den egna arbetsinsatsen utan också mer ändamålsenligt
              med förbättrade möjligheter till en utökad familj.
            </seg>
            <seg xml:id="i-58581c1443d4fe11-0">
              En Sifoundersökning visar att en stor del av svenskarna vill
              ha ett betydande inflytande över sitt boende. Ca 63 % vill bo
              i äganderätt, 18 % i bostadsrätt och 16 % i hyresrätt.
            </seg>
            <seg xml:id="i-d35ec6696952fc4e-0">
              Det finns alltså goda skäl att från politiskt håll underlätta
              för hushåll med lägre inkomster att äga sin bostad. Därför har
              Kristdemokraterna presenterat åtgärder som dels gör det enklare
              att spara pengar till en insats, dels minskar kraven på en alltför
              omfattande egen insats.
            </seg>
            <seg xml:id="i-75fa8efa3efcd0a9-0">
              Vad gör nu regeringen för att möta befolkningens önskemål? Jo,
              den försvårar ombildningar genom olika pålagor och likriktar bostadsbyggandet
              genom att begränsa investeringsstöden till de minsta hyresrätterna.
            </seg>
            <seg xml:id="i-6d1c7ca04278267c-0">
              Socialdemokraternas politik har, förmodligen mot de ansvarigas
              intention, kommit att utgöra ett hot mot hyresrätten. Senare års
              statistik över byggande och en tilltagande bostadsbrist är en
              dyster läsning, framför allt vad gäller hyresbostäder. Regeringen
              har alltför länge trott att tillfälliga investeringsbidrag ska
              råda bot på hyresrättens specifika problem. Så har det inte blivit.
            </seg>
            <seg xml:id="i-b11c149321aff0e2-0">
              Kristdemokraterna anser att hyresrätten har massor av fördelar.
              Men det krävs att hyresrätten som boendeform görs mer attraktiv
              och tillgänglig. Politiken måste inriktas på att skapa förutsägbarhet
              och långsiktig lönsamhet för byggande och ägande av hyresfastigheter,
              annars riskerar hyresrätten att försvinna från många områden.
            </seg>
            <seg xml:id="i-c3a78225f1a2fbdb-0">
              Vid sidan av ett långsiktigt finansieringssystem och fastighetsskattens
              avskaffande anser Kristdemokraterna att det är helt nödvändigt
              att reformera hyressättningssystemet i den riktning hyresmarknadens
              parter tagit initiativ till.
            </seg>
            <seg xml:id="i-755e11d49a875095-0">
              Hyressättningsutredningens förslag lämnade i vissa avseenden
              en del övrigt att önska, bland annat vad gäller Hyresgästföreningens
              inflytande, som föreslås bli orimligt stort vid nyproduktion.
              Remisstiden gick ut i december, och vi vet att vi snart kommer
              att få möjlighet att kräva svar av regeringen om vad som blev
              av reformen. Kanske kan vi få lite inside information redan här
              i dag.
            </seg>
            <seg xml:id="i-d20684da77a27ea8-0">
              En nödvändighet för att hyresrättsmarkanden ska utvecklas är
              att likvärdiga villkor gäller för de olika aktörerna. Så är inte
              fallet i dag. Revisionsföretaget Ernst &amp; Young tillsammans med
              branschorganisationen Fastighetsägarna Sverige har utrett omfattningen
              av kommunernas stöd till de egna bostadsföretagen. Under 2002
              fick 273 av 287 undersökta kommunala bostadsföretag kommunalt
              stöd på sammanlagt 12,5 miljarder kronor. Samtidigt sätter de
              hyresnormen för alla privata fastighetsägare.
            </seg>
            <seg xml:id="i-6e8ed167250aa73b-0">
              Kommunala bostadsföretag spelar i många fall en viktig roll för
              att kommuner ska kunna fylla sitt bostadsförsörjningsansvar. Kommuner
              ska kunna satsa på bostadssektorn och tillhandahålla billiga bostäder,
              men de kan inte tillåtas dra undan mattan för privata fastighetsägare.
              Snedvridningen av konkurrensen är en betydande orsak till att
              privata hyresrätter är en allvarligt hotad boendeform i många
              delar av Sverige.
            </seg>
            <seg xml:id="i-cdcb220c87b5fc78-0">
              För att skapa bättre förutsättningar för hyresrätten att utvecklas
              bör allmännyttans roll som förstahandsnorm vid prövning av hyran
              avskaffas. Det är inte rimligt att allmännyttan med sina särskilda
              förutsättningar ska vara vägledande för hela hyresmarknaden. Allmännyttiga
              bostadsföretag och privata bostadsföretag ska ha likvärdiga konkurrensregler.
            </seg>
            <seg xml:id="i-11cee2f538a3ebf4-0">
              Den konkurrensvidriga situationen förstärks av statens stöd till
              kommuner med bostadsöverskott. I dag lämnar myndigheten Statens
              bostadsnämnd bara stöd till kommunala bolag. Svenskt Näringsliv
              har starkt kritiserat detta, och Fastighetsägarna har anmält det
              till EU-kommissionen. Kristdemokraterna anser att det behövs ett
              stödsystem som är öppet för alla fastighetsägare i de kommuner
              som har problem med bostadsöverskott.
            </seg>
            <seg xml:id="i-57a0f3a514fde44e-0">
              Herr talman! I vår reservation nr 6 tar vi upp behovet av samrådsförfarande
              för vräkningssituationer. Enligt vår mening bör det i samtliga
              fall där frågan om vräkning blir aktuell ställas krav på att hyresvärden
              medverkar i ett samrådsförfarande som syftar till att göra det
              möjligt för hyresgästen att behålla sin bostad.
            </seg>
            <seg xml:id="i-8caeba1ebfba4faf-0">
              Den problemsituation som uppstår för barn vid vräkning har Kristdemokraterna
              pekat på länge, men regeringen har inte insett problemet och har
              sagt nej till samrådsförfarande. Bara några veckor efter den senaste
              debatten när vi tog upp frågan konstaterade regeringens egen arbetsgrupp,
              som fått till uppgift att beskriva och analysera situationen för
              barn som lever i ekonomiskt utsatta situationer, att 2 000 barn
              varje år blir vräkta från sina hem. Detta upprörde naturligtvis
              regeringen. Nyvaken skickade man ut ett pressmeddelande om att
              det genast skulle tillsättas en utredning för att se över frågan.
              Självfallet är det bra.
            </seg>
            <seg xml:id="i-94564a2663a438db-0">
              När människor sägs upp från sin bostad föreligger vanligen allvarliga
              sociala eller ekonomiska problem. Det finns goda skäl för samhället
              att i ett tidigt skede hjälpa till med att upprätthålla en dräglig
              bostadssituation. Särskilt viktigt är det när barn berörs. Det
              insatser som det allmänna riktar mot dessa personer och familjer
              måste vara effektiva och resultatinriktade för att göra det möjligt
              för familjen att bo kvar.
            </seg>
            <seg xml:id="i-05d88959e922aab9-0">
              Det får aldrig gå slentrian i de åtgärderna. Därför har vi kristdemokrater
              angående detta betänkande yrkat bifall till reservation 6. Vi
              utgår ifrån att regeringen gör en stor insats så att utredningen
              kommer fram till förslag som i fortsättningen leder till att inte
              2 000 barn ska kastas ut på gatan varje år i välfärdslandet Sverige.
            </seg>
          </u>
          <note type="speaker" xml:id="i-2983e54698dd8279-0">
            Anf. 96 PETER DANIELSSON (m):
          </note>
          <u who="peter_danielsson_38db7c" xml:id="i-2fcd345dbd18a819-0">
            <seg xml:id="i-3e7907573fd5ad26-0">
              Herr talman! Som vanligt står vi bakom alla de moderata reservationerna,
              men för tids vinnande yrkar jag bifall endast till reservation
              nr 5 under punkt 5.
            </seg>
            <seg xml:id="i-93592bff46688743-0">
              I betänkandet behandlas, som Ragnwi Marcelind sade, förslag från
              den allmänna motionsperioden som handlar om hyresrätt, bostadsrätt
              och kooperativ hyresrätt. Som vanligt avslår utskottsmajoriteten
              alla förslag. Trots att vi dagligen påminns om problem på det
              bostadspolitiska området verkar utskottsmajoriteten nöjd både
              med den förda bostadspolitiken och med situationen på bostadsmarknaden.
              Uppenbarligen delar även regeringen belåtenheten eftersom det
              har varit tunnsått med propositioner under det gångna året.
            </seg>
            <seg xml:id="i-e3387e443ebc876f-0">
              Det är tråkigt för alla som står i bostadskön och det är tråkigt
              för alla de tusentals människor i miljonprogramsområden som förvägras
              möjligheten att äga sin bostad. Men det är också tråkigt för debatten
              i den här kammaren. Eftersom regeringen och utskottsmajoriteten
              inte gör någonting förändras inte heller debattsituationen särskilt
              mycket från år till år.
            </seg>
            <seg xml:id="i-24bfae64e22af20c-0">
              Socialdemokraterna, Vänstern och Miljöpartiet fortsätter att
              vara nöjda med situationen. Om något absolut måste göras förespråkar
              man alltid mer politiska ingrepp detta trots att det är uppenbart
              för de allra flesta betraktare att det är just politiska ingrepp
              i form av hyresreglering, stopplag och kraftiga subventioner som
              har skapat många av de problem som vi ser på bostadsmarknaden
              i dag.
            </seg>
            <seg xml:id="i-26a8ba5ff20107e4-0">
              Även i det här betänkandet går mönstret igen. Socialdemokraterna,
              Vänstern och Miljöpartiet försvarar på punkt efter punkt politisk
              styrning och reglering medan vi i alliansen inte sätter lika stor
              tilltro till de politiska lösningarna.
            </seg>
            <seg xml:id="i-3e6e821af4248f7f-0">
              Vi moderater menar att det är dags att rulla tillbaka den politiska
              makten och styrningen av bostadspolitiken till förmån för en ökad
              frihet för medborgarna. Det är vår bestämda uppfattning att bostadsmarknaden
              ska styras av människors efterfrågan och fria val och inte av
              regleringar och politiska beslut. Det är med de här glasögonen
              på som jag ämnar beröra några av de frågor som behandlas i betänkandet.
            </seg>
            <seg xml:id="i-aa26644bcc8731c7-0">
              Herr talman! Ett flagrant exempel på hur enskilda människors
              vilja har åsidosatts i ideologins namn är Socialdemokraternas
              och stödpartiernas kampanj för att göra det svårare för hyresgäster
              att ombilda sina lägenheter till bostadsrätter. De har höjt kraven
              för att en förening ska kunna göra en intresseanmälan och så småningom
              bilda en bostadsrättsförening från majoritet till kvalificerad
              majoritet bland hyresgästerna. Dessutom har man infört ett krav
              på folkbokföring på adressen för att hyresgästerna ska få vara
              med och rösta. Inte nog med det man har också fattat beslut om
              den så kallade stopplagen, som gäller från den 1 april 2002. Enligt
              den ska länsstyrelsen pröva alla överlåtelser av lägenheter som
              ägs av kommunala bostadsföretag. Det är denna mycket tveksamma
              lag som har förhindrat många människor från sina drömmar om att
              kunna äga sin egen lägenhet. Bland de drabbade finns flera tusen
              människor som bor i miljonprogramsområden runt Helsingfors, bland
              annat Östberga och Akalla. Det är särskilt tragiskt eftersom det
              finns starka skäl som talar för att de boendes möjlighet att äga
              och förvalta de hus som de bor i hade kunnat bidra till att motverka
              segregation och utanförskap i just de områden som domineras av
              kommunägda hyresbostäder.
            </seg>
            <seg xml:id="i-9de79b9c4788aa34-0">
              Vi moderater vill i motsats till Socialdemokraterna och stödpartierna
              underlätta och uppmuntra ombildningen. En bra början vore att
              skrota stopplagen och återställa de majoritetskrav som gällde
              före ändringen i samband med ombildningen till krav på enkel majoritet.
            </seg>
            <seg xml:id="i-c46a42123775c563-0">
              Herr talman! Ett annat exempel från betänkandet där utskottsmajoriteten
              inte anser att enskilda människor vet sitt eget bästa är att de
              kooperativa hyresrättsföreningarna inte får bestämma om medlemmarnas
              upplåtelseinsats ska räknas upp i samband med återbetalning eller
              ej. Trots att ett sådant beslut rimligen bör fattas av de berörda
              i föreningen och trots att flera remissinstanser, bland andra
              kammarrätten i Göteborg, Boverket och Sveriges advokatsamfund,
              ansåg att stadgevillkor som tillåter indexuppräkning borde vara
              tillåtna förvägrar utskottsmajoriteten föreningarna de möjligheterna.
              Det tycker vi moderater är fel.
            </seg>
            <seg xml:id="i-67be8caef39af292-0">
              Ytterligare ett exempel på majoritetens övertro på politiska
              beslut är utskottets uppfattning att bostadsrättsföreningar ska
              ha underrättelseskyldighet gentemot socialnämnden trots att motsvarande
              system på hyresrättens område inte har fungerat särskilt bra.
              Dessutom kan det vara känsligt för styrelsen att vara skyldig
              att anmäla en granne till socialnämnden. Som vi bedömer det finns
              det också en stor risk att den berörde känner sig kränkt av socialnämndens
              inblandning. Eftersom inskränkningen av den enskildes integritet
              är större än nyttan tycker vi att det bör ligga på den enskilde
              bostadsrättsinnehavaren att ta kontakt med de sociala myndigheterna
              om han eller hon behöver hjälp eller stöd.
            </seg>
            <seg xml:id="i-248954e9fdcc7fda-0">
              Herr talman! Ett annat område där alldeles för stor tilltro sätts
              till politisk reglering är hyresmarknaden. För alla betraktare
              är det uppenbart att tillämpningen av den så kallade bruksvärdesprincipen
              har lett till en rad negativa konsekvenser på hyresmarknaden.
              Lågt byggande, låg rörlighet bland hyresgästerna och omfattande
              svarthandel är bara några exempel på det. Dessutom har bruksvärdesprincipens
              tillämpning vid uthyrning av bostadsrättslägenheter lett till
              ett minskat utbud på andrahandsmarknaden. Den som hyr ut med gällande
              lagstiftning riskerar att inte ens få täckning för sina kostnader
              för bostadsrätten i form av avgifterna och kostnaderna för det
              kapital som finns bundet i lägenheten. Andrahandshyresgäster har
              nämligen rätt att i dag få tillbaka så kallad överhyra, det vill
              säga den del av hyran som överskrider en jämförelse med en kommunalägd
              hyresbostad i närheten. Därmed kan ägaren till bostadsrätten påtvingas
              att i praktiken betala en nettoutgift för en bostad som han inte
              nyttjar. Det är knappast en rimlig konsekvens av bruksvärdesprincipen
              och det leder definitivt inte till att fler lägenheter ställs
              till andrahandsmarknadens förfogande.
            </seg>
            <seg xml:id="i-266939c699e7f604-0">
              Eftersom exempelvis unga människor på grund av dagens misslyckade
              politik har svårt att teckna förstahandskontrakt har detta bidragit
              till att öka svårigheten att skaffa en bostad.
            </seg>
            <seg xml:id="i-2f5a31f5afc76caf-0">
              Vi moderater anser att det är viktigt att det andningshål som
              andrahandsmarknaden ändå utgör på en hårt pressad hyresmarknad
              omfattar ett större antal lägenheter. Därför tycker vi att det
              är viktigt att den som hyr ut sin bostadsrättslägenhet i andra
              hand också har möjlighet att få full kostnadstäckning. Det tycker
              vi är helt rimligt.
            </seg>
            <seg xml:id="i-8dc884983c42009f-0">
              Avslutningsvis, herr talman, vill jag beröra de motioner från
              Vänsterpartiet som behandlas under punkterna 14. I dessa lyfter
              Vänstern fram ett antal saker som de menar är problematiska med
              just andrahandsuthyrning. Vi moderater står bakom utskottets avslagsförslag,
              men jag kan inte låta bli att poängtera att alla de problem som
              eventuellt är förknippade med en andrahandsuthyrning grundar sig
              på det faktum att det råder brist på just förstahandskontrakt.
              Om man vill reducera problem med andrahanduthyrning är således
              den i särklass bästa lösningen att se till att det byggs fler
              bostäder.
            </seg>
            <seg xml:id="i-0c3b846884c95d8d-0">
              På det området har vi i alliansen sedan länge presenterat ett
              stort antal förslag. Bland annat måste det bli bättre ekonomiska
              förutsättningar för att bygga och förvalta hyresrätter. Vi tycker
              till exempel att man bör införa ägarlägenheter. Men dessa förslag
              har hitintills mötts av kalla handen både från regeringen och
              från utskottsmajoriteten här i kammaren.
            </seg>
            <seg xml:id="i-eb21478f6901c4a6-0">
              Dessvärre väljer de att klamra sig fast vid en övertro på den
              politiska styrningen av hyresmarknaden och vid det politiska motståndet
              mot ägande detta trots att mycket tyder på att det är just mindre
              politisk reglering som är lösningen på många av de problem som
              medborgare i dag upplever på bostadsmarknaden.
            </seg>
            <seg xml:id="i-8130ccc404bcadfb-0">
              Herr talman! Under mer än 50 år har bostadsmarknaden styrts av
              politiska regleringar och beslut. Resultatet är långt ifrån tillfredsställande.
              Därför är det dags att i stor utsträckning låta bostadsmarknaden
              styras av människors efterfrågan och fria val. För att det ska
              bli verklighet krävs uppenbarligen en ny regering och en annan
              majoritet i den här kammaren. Vi i den borgerliga alliansen ser
              problemen. Vi har presenterat en lång rad förslag till lösningar.
              År 2006 hoppas vi att en majoritet av väljarna ger oss förtroende
              att börja detta viktiga förändringsarbete.
            </seg>
          </u>
          <note type="speaker" xml:id="i-9cfbbb35041464f8-0">
            Anf. 97 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-ce25aa0e9a221fb3-0">
            <seg xml:id="i-c1fd15082ac23613-0">
              Herr talman! För tids vinnande yrkar jag bifall endast till reservation
              13, men vi står självfallet bakom alla våra reservationer.
            </seg>
            <seg xml:id="i-569fe74fc1d454b7-0">
              Herr talman! I dag behandlar vi i bostadsutskottet riksdagsledamöternas
              förslag från den allmänna motionstiden 2004 rörande hyresrätt,
              bostadsrätt och kooperativ hyresrätt. Förhoppningsvis kommer vi
              att få anledning att diskutera hyresrättsliga frågor igen inom
              en snar framtid med anledning av utredningen Reformerad hyressättning
              , som nyligen remissbehandlats. Tre stora aktörer på den svenska
              bostadsmarknaden, Sabo, Fastighetsägarna och Hyresgästernas Riksförbund,
              har tagit initiativet till en överenskommelse den så kallade trepartsöverenskommelsen.
              Detta har legat till grund för utredningen. Frågan är när regeringen
              avser att lägga fram en proposition eller till och med om regeringen
              avser att lägga fram någon proposition. Kan utskottsmajoriteten
              ge besked i dag? Det vore mycket trevligt.
            </seg>
            <seg xml:id="i-94e58c7f86653643-0">
              Folkpartiet liberalerna har en helhetssyn på bostadspolitik.
              Frågor som berör hyresrätt och bostadsrätt är viktiga delar i
              denna. Det handlar om två upplåtelseformer och två varianter som
              skapar valfrihet. Det är två upplåtelseformer som över tid kan
              övergå från den ena till den andra formen från hyresrätt till
              bostadsrätt. Det är upplåtelseformer som också var och en på sitt
              sätt ska innebära trygghet, flexibilitet, förutsägbarhet och tillgänglighet.
              De hyresrättsliga och bostadsrättsliga frågorna i dag handlar
              om just villkoren för boendet. Vi i Folkpartiet menar att bostadskonsumentens
              makt över det egna livet behöver förstärkas.
            </seg>
            <seg xml:id="i-546d965fc3faf28a-0">
              Jag vill övergå till att beskriva Folkpartiets förslag i detta
              betänkande. När det gäller ombildning till bostadsrätt anser vi
              att även boende i flerfamiljshus bör kunna äga och förvalta huset
              de bor i. Ombildning till bostadsrätt är en angelägen och möjlig
              väg för att få till stånd en blandning av upplåtelseformer även
              i miljonprogramsområdena. För många är det angeläget att kunna
              få förvalta huset man bor i, vilket också ger möjligheter att
              påverka sin närmiljö på ett mer omfattande sätt. Vi anser att
              majoritetsreglerna bör återställas till enkel majoritet, det vill
              säga att regelverket inte i onödan ska förhindra ombildning. I
              slutändan är det den ekonomiska kalkylen som kommer att påverka
              om man ombildar eller inte. Därmed menar vi att de argument som
              utskottsmajoriteten anför i betänkandet inte är rättvisande.
            </seg>
            <seg xml:id="i-3d3213d21c752d37-0">
              Vi anser att en reformering av hyressättningssystemet är nödvändig.
              Ett viktigt skäl till att det inte byggs hyresbostäder är risken
              med den ekonomiska kalkylen. En friare hyressättning för nyproducerade
              lägenheter behöver införas. I dag formas hyrorna i skärningspunkten
              mellan tre avgörande faktorer, nämligen bruksvärdesprincipen,
              hyresförhandlingarna och de kommunala bostadsföretagens roll.
              Om Sverige ska få en fungerande bostadsmarknad som bättre tillmötesgår
              människors önskemål och efterfrågan måste systemet moderniseras.
            </seg>
            <seg xml:id="i-eca7f9bea74f1eff-0">
              Bruksvärdesprincipen syftade ursprungligen till att skapa ett
              starkt besittningsskydd för hyresgästerna. Det var en trygghetsåtgärd,
              men den skulle också ha marknadsmässiga inslag. En tydlig glidning
              har dock skett under de dryga 30 år som systemet har varit i bruk.
              Barbro Engman, ordförande i Hyresgästernas Riksförbund, uttalade
              i Dagens Nyheter den 10 november 2003 att man inte förmått att
              vårda bruksvärdessystemet. Hon sade: Min uppgift är att se till
              att hyrorna upplevs som rättvisa, annars blir inte systemet trovärdigt.
              Dagens hyressättning drabbar folk i ytterstaden, som redan betalat
              mer än vad man gör i innerstan. Vår trovärdighet som organisation
              i miljonprogramsområdena är snart nere i noll.
            </seg>
            <seg xml:id="i-27c47eb05c501bba-0">
              Vi i Folkpartiet anser att en rad reformer behöver genomföras
              för att få fart på nyproduktionen av hyresrätter samt för att
              öka rörligheten och flexibiliteten på hyresmarknaden. Hyresgästernas
              besittningsskydd och de fria förhandlingarna mellan hyresgäster
              och fastighetsägare är viktiga principer som bör värnas, men det
              finns behov och utrymme för reformer.
            </seg>
            <seg xml:id="i-fc0f3ecad640979e-0">
              Ett ökat bostadsbyggande där det långsiktigt blir en balans mellan
              utbud och efterfrågan är viktigt för att pressa priserna på boendet.
              Vi i Folkpartiet ser det som självklart att produktionskostnadsutvecklingen
              måste följas noggrant.
            </seg>
            <seg xml:id="i-bfa1460aff73480a-0">
              Vi anser också att en friare hyressättning för nyproducerade
              lägenheter behöver införas. Min fråga är: Vad anser utskottsmajoriteten?
              I betänkandet hänvisar ni bara till en pågående utredning, men
              vad anser ni i sak?
            </seg>
            <seg xml:id="i-169036df7dd2497a-0">
              Möjligheten att ompröva hyran efter sex månaders hyrestid i nyproduktion
              behöver också ses över. Det är självklart att osäkerheten om vilka
              hyresnivåer som kan tänkas godtas i framtiden allvarligt försvårar
              både den privata och den kommunala nyproduktionen av hyresrätter
              och styr över till det mer lönsamma och regelmässigt stabila byggandet
              av bostadsrätter.
            </seg>
            <seg xml:id="i-76a10c157feb26d7-0">
              Vi vill att de kommunala bostadsbolagens hyresnormerande roll
              förändras. Vi menar att de kommunala bostadsbolagens funktion
              som förstahandsnorm vid hyressättning bör upphävas och ersättas
              av ett system där hyrorna i ett större utbud av bostäder, oavsett
              ägare, leder fram till ett bruksvärde.
            </seg>
            <seg xml:id="i-af06fc9a1cde98d8-0">
              Vi vill se förändringar inom det kollektiva förhandlingssystemet
              och när det gäller Hyresgästföreningens roll. I dag har Hyresgästföreningen
              i stort sett monopol på att företräda hyresgäster. Sedan 1997
              är det inte längre tillåtet att två eller fler hyresgästföreningar
              förhandlar för hyresgästerna i ett visst hus. Folkpartiet vill
              utveckla den enskilda hyresgästens möjligheter att välja vem som
              ska företräda denna vid förhandlingar kring hyressättningen. Hyresgästföreningens
              monopol måste brytas och den enskilda hyresgästens möjlighet att
              påverka boendet stärkas. Förbudet mot flera samtidiga förhandlingsordningar
              måste tas bort.
            </seg>
            <seg xml:id="i-1e91b3450eae6fee-0">
              Vi vill också att hyresgästen själv ska kunna bestämma över förhandlingsavgiften.
              I dag betalas en förhandlingsavgift till Hyresgästföreningen av
              fastighetsägaren.
            </seg>
            <seg xml:id="i-c76ceed12748f665-0">
              Vi vill införa ägarlägenheter. Vi ser detta som en möjlighet
              i stället för att ta bort förbudet mot dubbelupplåtelse. Vi tycker
              att det vore en mer intressant väg att gå än att ta bort förbudet
              mot dubbelupplåtelse.
            </seg>
            <seg xml:id="i-0b0add5abd40d7aa-0">
              Jag har själv ställt ett antal frågor till statsråd om förutsättningar
              för vräkning och samrådsförfarande. Där har vi fått svaret att
              utredning pågår. Folkpartiet har i många motioner framhållit vikten
              av att motverka vräkning, och inte minst vräkning av barnfamiljer.
              Ungefär 1 5002 000 barn utsätts årligen för detta. Huvudsakliga
              skäl till vräkningar anges vara hyresskulder. De som har skulder
              och betalningsanmärkningar har svårt att få en ny bostad. Kommunala
              bostadsföretag är också mycket restriktiva till att ta in personer
              med den typen av problem.
            </seg>
            <seg xml:id="i-55fedc3069a1bd7c-0">
              Vi menar att socialtjänstens befogenheter måste ses över. Det
              har vi också föreslagit i våra motioner. De förslagen kommer att
              behandlas i socialutskottet.
            </seg>
            <seg xml:id="i-d08a61fbcbc5f722-0">
              Vi anser också att den pågående utredningen borde ha beaktat
              hyra vid andrahandsupplåtelse av bostadsrätt. Precis som tidigare
              talare har varit inne på menar vi att man även här måste göra
              en förändring och översyn.
            </seg>
            <seg xml:id="i-274da68d30fc04a3-0">
              När det gäller underrättelse till socialnämnd vid förverkande
              anser vi att i och med att detta inte fungerar inom hyresrättens
              område finns det inte heller något skäl till att överföra det
              till bostadsrättens område. Dessutom finns det stora skillnader.
              Bostadsrätten representerar ett förmögenhetsvärde, och underrättelse
              är därmed inte speciellt verkningsfullt. Vi kan också konstatera
              att alla de stora centrala remissinstanserna var emot detta förslag.
            </seg>
            <seg xml:id="i-5bcc2e6f3a860cdf-0">
              Herr talman! Hyresrätten och bostadsrätten innefattar var och
              en på sitt sätt trygghet, flexibilitet, förutsägbarhet, tillgänglighet
              och också en ekonomisk dimension. Det handlar om ekonomisk överkomlighet.
              Det behövs en modernisering och reformering av regelverket, inte
              minst på hyresrättens område. Vi hoppas att vi får möjlighet att
              återkomma för vidare behandling. Frågan är om regeringen kommer
              att ge oss möjligheten att inom en snar framtid behandla fler
              frågor inom det hyresrättsliga området med anledningen av utredningen.
              Jag vill upprepa min fråga till utskottsmajoriteten: Vet ni om
              det kommer en proposition, och vad anser ni i sak i denna fråga?
            </seg>
          </u>
          <note type="speaker" xml:id="i-f83badbf5616b336-0">
            Anf. 98 STEN LUNDSTRÖM (v):
          </note>
          <u who="sten_lundstrom_2e5e25" xml:id="i-6f5b90caf565f537-0">
            <seg xml:id="i-092896656c0143a5-0">
              Herr talman! Vänsterpartiet har fem reservationer i det här betänkandet.
              Jag yrkar redan nu bifall till en av dem för att vi ska spara
              lite tid när vi voterar sedan. Jag yrkar bifall till vår reservation
              3.
            </seg>
            <seg xml:id="i-1606965981a8194b-0">
              Våra reservationer har alla till syfte att stärka hyresgästernas
              position på bostadsmarknaden. Fyra av motionerna berör situationen
              för dem som hyr i andra hand.
            </seg>
            <seg xml:id="i-5f8a7ceaa6d76929-0">
              Herr talman! Jag ska ge Peter Danielsson en liten poäng. Det
              är naturligtvis så att andrahandsmarknaden minskar om vi bygger
              tillräckligt många lägenheter. Nu handlar inte det här betänkandet
              om byggandet. Det finns naturligtvis en vilja i det här utskottet
              att föra samma debatt varje gång vi pratar om samma saker oavsett
              vad det egentligen rör. Ragnwi Marcelinds inlägg var kanske helt
              lysande när det gäller det, för jag hittade inte särskilt mycket
              av det Ragnwi pratade om i betänkandet. Men varför inte? Man ska
              ta tillfället i akt att saluföra sin politik i alla sammanhang.
            </seg>
            <seg xml:id="i-ba8cdff05aebfa34-0">
              Vi vill också bygga mer, och vi har också visat hur man kan göra
              det. Vi delar däremot inte Peter Danielssons uppfattning om hur
              det här byggandet ska komma till stånd, men det kan vi diskutera
              vid ett senare tillfälle.
            </seg>
            <seg xml:id="i-2e7385a907ea9f45-0">
              Herr talman! I vår reservation nr 1 har vi lagt fram ett förslag
              om rätten till förstahandsavtal för andrahandshyresgästen när
              förstahandshyresgästens rätt upphör. Idén med detta är att stärka
              andrahandshyresgästens möjligheter att ta över ett kontrakt när
              man är skötsam och har bott ganska länge i en bostad. Det kan
              handla om att förstahandshyresgästen till exempel har avlidit.
              Det kan också handla om att han har vräkts till exempel på grund
              av otillåten andrahandsuthyrning eller av något annat skäl. Det
              innebär att andrahandshyresgästen i det fallet ställs utan bostad
              trots att han själv inte har gjort någonting för att förorsaka
              det som har hänt. Vi tycker inte att det är rimligt, och det borde
              man kunna se över.
            </seg>
            <seg xml:id="i-d733469de63b8a97-0">
              Avslagsyrkandet är väl som vanligt att det här skulle kunna riskera
              att leda till planerade överlåtelser. I det här fallet tror jag
              lite mer än majoriteten på utredningsväsendet inom svenska staten.
              Jag tror att det är fullt möjligt att se till att det sätts lite
              livrem och hängslen på en sådan här lagstiftning detta för att
              se till att vi undviker just nämnda del.
            </seg>
            <seg xml:id="i-a6a40f6489714820-0">
              I reservation nr 2 tar vi upp problemet med överhyror. Vi vill
              gärna införa att de ska bedömas som ocker och att möjligheten
              därmed ska finnas att säga upp en förstahandshyresvärd som tar
              ut en alltför hög hyra. Jag tycker att det system vi har i dag
              är ganska välfungerande när det gäller hyressättningen.
            </seg>
            <seg xml:id="i-4bd628a9b7d20135-0">
              En förutsättning för att det ska vara en poäng med detta är naturligtvis
              att andrahandshyresgästen har möjlighet att ta över lägenheten.
              Förra året hamnade vi i en sorts moment 22 när vi diskuterade
              sådant som finns med i de här två reservationerna. Å ena sidan
              tyckte man att vår motion var ganska välformulerad. Å andra sidan
              avstyrkte man alla våra krav på andrahandshyresgästens rätt till
              bostad, till kontraktet.
            </seg>
            <seg xml:id="i-79be5c1ca72db214-0">
              Reservation nr 3 vill jag kanske uppehålla mig lite mer vid.
              Där tar vi upp de så kallade kommunala/sociala bostäder som finns
              runtom i vårt land och som tenderar att öka i antal. I takt med
              att alltfler får svårt att komma in på den reguljära bostadsmarknaden
              ökar logimarknaden, alltså härbärgen och hotell, och den sekundära
              bostadsmarknaden där socialtjänsten erbjuder de hemlösa bostäder
              med andrahandskontrakt. Socialtjänsten ikläder sig därmed också
              rollen som hyresvärd. Det är en ganska motstridig uppgift eftersom
              man är både den som ska hjälpa och den som eventuellt kastar ut
              folk en mycket konstig modell för socialtjänsten. Det finns här
              en tydlig intressekonflikt i förhållande till klienterna.
            </seg>
            <seg xml:id="i-4a002d3617bcc430-0">
              Hyresavtalet löper normalt på mycket korta och enskilda hyresperioder.
              Entvå veckor är ganska vanligt naturligtvis för att understryka
              karaktären av att det är tillfälligt. Dessutom försvårar man för
              de boende när det gäller deras integration och normaliseringssträvanden.
              Andrahandsupplåtelsen kombineras vanligtvis med specialkontrakt
              som innebär betydande begränsningar i hyresgästens möjligheter
              att få disponera och förfoga över sin lägenhet.
            </seg>
            <seg xml:id="i-c4626cf613dbda64-0">
              Dessa villkor är inte särskilt sällan integritetskränkande. I
              vissa fall är de faktiskt direkt olagliga. Villkoren är inte bara
              begränsande utan går också långt utöver vad som gäller för vanliga
              hyresgäster. För rätten att ha övernattningsgäster, rätten att
              ha husdjur, rätten att ta en sup till sillen och så vidare finns
              det ofta begränsningar i de här kontrakten.
            </seg>
            <seg xml:id="i-59a9ef620665f6d6-0">
              Klientens, den boendes, behov av en bostad är för socialtjänsten
              oftast inget mål i sig utan snarare ett behandlingsmässigt medel
              för att uppnå en viss målsättning som formulerats i en så kallad
              arbetsplan. Kontrollen utövas under förespegling av stöd som dock
              vanligtvis inte sker på klientens, den boendes, initiativ. I stället
              har det här formulerats som ett uttryckligt villkor från socialtjänsten
              och bostadsföretagen för att klienten ska kunna få ett andrahandskontrakt.
            </seg>
            <seg xml:id="i-6ee380975e7fd793-0">
              I själva verket visar olika studier att hemlösa människor i mycket
              liten utsträckning efterfrågar den typ av stöd som hjälpsystemet
              erbjuder dem. Majoriteten av dem anser sig ha kontroll över sina
              liv, men deras stora problem är den ekonomiska situationen.
            </seg>
            <seg xml:id="i-45c40cc5a6696bc2-0">
              Det finns dock undantag till denna utveckling. I ett tyskt hemlöseprojekt
              H 13 som bedrivs i Hannover erbjuds personer, i första hand kvinnor,
              med långvarig hemlöshet en fast bostad. Stöd från socialtjänsten
              och frivilligorganisationerna förmedlas som ett erbjudande, inte
              som ett villkor för att få tillgång till bostaden.
            </seg>
            <seg xml:id="i-6e210913e7b869c2-0">
              Enligt en nyligen genomförd sjuårsuppföljning har socialtjänstens
              initiala prognoser om hur hyresgästernas vårdbehov skulle komma
              att utvecklas oftast visat sig vara helt felaktiga. Hyresgäster
              som från början haft en positiv prognos behovet av vård var litet,
              och inga riskfaktorer bedömdes föreligga visade sig många gånger
              vara de som drabbades av de största kriserna, oftast i form av
              förfallna hyresskulder. Hemlösa som dessförinnan i många år bott
              på institutioner och som socialarbetarna trodde skulle löpa risk
              att förlora sina bostäder lyckades tvärtom behålla sina kontrakt,
              samtidigt som deras behov av stöd minskat successivt och ganska
              ordentligt.
            </seg>
            <seg xml:id="i-ba42def7791d26c1-0">
              Herr talman! En uppenbar risk med socialtjänstens boendesfär
              är att boendet tenderar att inkapsla de boende i en socialtjänstens
              omsorg. När härbärgeskategorier eller andrahandslägenheter görs
              till norm är syftet förfelat. Det är därför nödvändigt att se
              över besittningsskyddet för innehavare av andrahandskontrakt,
              så kallade sociala kontrakt.
            </seg>
            <seg xml:id="i-467b6dee069825f9-0">
              De som bor med andrahandskontrakt på den sekundära bostadsmarknaden
              måste ges reella möjligheter att komma in på den reguljära bostadsmarknaden.
              Detta kan ske på två sätt: antingen genom att göra det möjligt
              att omforma andrahandskontrakt till förstahandskontrakt eller
              också genom att, om hyresgästen själv så vill, garantera en annan
              bostad med förstahandskontrakt.
            </seg>
            <seg xml:id="i-6386b6360c6bc319-0">
              Slutligen, herr talman, försöker vi genom reservation nr 7 förbättra
              situationen för dem som riskerar att bli vräkta och därmed indirekt
              minska behovet av speciallösningar för nämnda kommunala/sociala
              kontrakt.
            </seg>
            <seg xml:id="i-4358834dda714e1b-0">
              Våra förslag avvisas med hänvisning till den utredning som pågår
              inom Justitiedepartementet. Men för vår del är den utredningen
              lite väl snäv. Majoriteten borde, tycker vi, kunna ge tilläggsdirektiv
              innebärande att vi får den bredare inriktning som så väl behövs.
              Inte minst har Hemlösekommittén i sitt betänkande pekat på det
              trängande behovet av en utgång på bostadsmarknaden. Det handlar
              om att inte kunna bli vräkt på grund av upprepade försenade hyresbetalningar
              och om att inte kunna bli vräkt på grund av ganska begränsade
              hyresskulder.
            </seg>
            <seg xml:id="i-d8449b1e8c4a70b6-0">
              Nina Lundström beskrev mycket tydligt vad som händer med dem
              som vräks. 80 % har efter ett år inte ett nytt förstahandskontrakt.
              1015 % är efter ett år efter uppsägning av bostaden okända. Man
              vet inte var de finns. Det är hög tid att se över frågan om möjligheterna
              att vräka folk och hög tid att åstadkomma en skärpning när det
              gäller möjligheten till samrådsförfarande i samtliga fall som
              avser vräkning.
            </seg>
          </u>
          <note type="speaker" xml:id="i-7b73f7ba86f164c0-0">
            Anf. 99 RAGNWI MARCELIND (kd) replik:
          </note>
          <u who="ragnwi_marcelind_7f6fdf" xml:id="i-a7c07ba7f3c4ef07-0">
            <seg xml:id="i-0d0bbd8b21565a25-0">
              Herr talman! Jag hade inte tänkt kasta mig in i några replikskiften
              i dag. Men när Sten Lundström säger att mitt inlägg inte hade
              med betänkandet att göra måste jag naturligtvis begära replik.
              Uppenbarligen lyssnade Sten Lundström inte på vad jag sade. Jag
              pratade bland annat om valfrihet i boendet, om hyressättningssystemet
              och om trygghet i boendet. Jag sade också att vi ska se till att
              människor, även barn, inte vräks från sina lägenheter.
            </seg>
            <seg xml:id="i-0f063980fb1e90fc-0">
              För att vi ska uppleva trygghet i boendet måste det också finnas
              fler bostäder. Men bostadsbyggandet måste väl ha med hyresrätter
              att göra eller hur, Sten Lundström?
            </seg>
            <seg xml:id="i-515cb87387da8874-0">
              Alla de reservationer som Sten Lundström mer eller mindre har
              presenterat är kopplade till konsekvenser av bostadsbristen. Problemet
              med boendet i dag är att det beskattas så högt. Det dubbelbeskattas
              ju. Att bygga bostäder har tillsammans med sprit, tobak och bensin
              blivit det som beläggs med extra hög skatt i vårt samhälle. Det
              är klart att det finns tydliga motiveringar för att beskatta tobak,
              sprit och bensin. Det handlar ju om människors hälsa och miljö.
              Men sedan har vi detta med nya bostäder.
            </seg>
            <seg xml:id="i-11706fd771661c28-0">
              Är inte, Sten Lundström, det viktigaste av allt att vi får fram
              bostäder så att vi slipper svartkontrakt och andrahandskontrakt
              och slipper situationen att människor ska vara hemlösa och så
              att vi får ett system där det är rimligt och enkelt för människor
              att kunna känna att det är tryggt i samhället därför att det finns
              bostäder? Är det inte vad det här handlar om, Sten Lundström?
            </seg>
          </u>
          <note type="speaker" xml:id="i-ef190b6a6cae8ad8-0">
            Anf. 100 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6f5b90caf565f537-1">
            <seg xml:id="i-4de40a5dde4830c5-0">
              Herr talman! Jo, visst är det så. Det handlar i första hand om
              att vi måste se till att det byggs så att alla har någonstans
              att bo. Så långt är vi nog överens, vilket jag också försökte
              säga i mitt anförande. Hur vi kommer dit är vi däremot inte särskilt
              överens om.
            </seg>
            <seg xml:id="i-2186e5200b71739a-0">
              Min invändning gällde snarare, herr talman, att Ragnwi Marcelind
              ägnade större delen av sitt anförande åt att prata om hur bra
              det skulle vara med ägarlägenheter. Men en debatt om ägarlägenheter
              finns liksom inte med i betänkandet.
            </seg>
            <seg xml:id="i-38f07f3264530734-0">
              Vidare finns det en allmän svepande kritik mot allting som har
              att göra med hyressättning och sådant. Såvitt jag vet ser man
              över förslag som lagts fram av parterna, och nu håller man på
              med en utredning. Jag är övertygad om att vi någon gång under
              våren får möjlighet att diskutera de förslag som finns där och
              hoppas att vi kan nå så stor enighet som möjligt kring dem. Men
              jag är tvivlande eftersom man bland annat, som Ragnwi Marcelind
              gjorde i sitt anförande här, tar bort allmännyttans hyresledande
              roll till exempel. Ska vi inte längre ha en icke spekulativ marknad
              som jämförelseobjekt kommer hyrorna att sticka i väg uppåt ganska
              så väl.
            </seg>
            <seg xml:id="i-2737f76d45dfa35b-0">
              Jag skulle vilja fråga Ragnwi Marcelind vad hon tänker göra för
              dem som sitter på andrahandskontrakt. På vilket sätt ska man förstärka
              deras rätt till en egen bostad i dag? Eller ska de vänta? Hur
              ska vi göra med de sociala och kommunala kontrakten? Ska de människor
              som i dag befinner sig i den närmast förnedrande situation som
              det många gånger innebär att bo i de här lägenheterna sitta kvar
              där i väntan på att vi ska bygga ägarlägenheter? Har Ragnwi Marcelind
              några konkreta förslag i de frågorna?
            </seg>
          </u>
          <note type="speaker" xml:id="i-94d4b17304bc1dae-0">
            Anf. 101 RAGNWI MARCELIND (kd) replik:
          </note>
          <u who="ragnwi_marcelind_7f6fdf" xml:id="i-a7c07ba7f3c4ef07-1">
            <seg xml:id="i-6d4c2a14d36b4e2e-0">
              Fru talman! Nu blev det ännu tydligare att Sten Lundström över
              huvud taget inte har lyssnat på vad jag har sagt. Jag sade inte
              ett ord om ägarlägenheter. Det var Peter Danielsson som gjorde
              det. Jag vet inte om vi har lika röster. Det kan jag inte tänka
              mig.
            </seg>
            <seg xml:id="i-73b185087de770d5-0">
              Det är i alla fall uppenbart att Sten Lundström har problem med
              att svara på de frågor jag ställer. Det jag undrar över är om
              Sten Lundström verkligen kan vidhålla att de problem som så uppenbart
              framkommer i de reservationer som Vänsterpartiet bär fram är en
              konsekvens av att vi har för få hyresrätter i Sverige.
            </seg>
            <seg xml:id="i-55264908256e9da6-0">
              Jag sade till och med i mitt anförande att Kristdemokraterna
              är väldigt måna om att höja kvaliteten på hyresrätterna, att vi
              vill ha fler hyresrätter, att vi tycker att hyresrätterna är en
              viktig boendeform och att vi tycker att det är synd att majoriteten,
              som jag sade, kanske till och med mot sin egen intuition har jobbat
              på det sättet att hyresrätterna har minskat. Jag tycker att Sten
              Lundström borde säga: Vad bra, Ragnwi Marcelind, det var ett anförande
              som gick helt i linje med vänsterpolitiken. Ni vill ju ha fler
              hyresrätter.
            </seg>
            <seg xml:id="i-c67d831eedf54bd8-0">
              Men jag använde också ett annat ord. Jag sade att det ska finnas
              valfrihet. Människor ska ha rätt att välja. Vill man köpa ett
              hus ska man kunna göra det. Vill man köpa en bostadsrätt ska man
              kunna göra det. Men i dag är Sten Lundström med och tar ut mer
              än 65 % i skatt på en ny bostad i Sverige. Är inte det lite sjukt?
            </seg>
            <seg xml:id="i-e0ff511cd83b7976-0">
              När det gäller de kommunala och sociala kontrakten skulle jag
              vilja berätta för Sten Lundström att i min hemkommun är det de
              privata fastighetsägarna som ger lägenheter till de utkastade
              som har sociala problem. Allmännyttan, som äger 80 % av bostadsbeståndet
              i Gävle, säger konstant nej till missbrukare och sådana som har
              misskött sig ekonomiskt. Vad beror det på, Sten Lundström?
            </seg>
          </u>
          <note type="speaker" xml:id="i-3418e0ed013f860f-0">
            Anf. 102 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6f5b90caf565f537-2">
            <seg xml:id="i-d2c0aaa9c495aff6-0">
              Fru talman! För att svara på den sista frågan först vill jag
              säga att det är ett elände att se hur allmännyttan runtom i landet
              inte tar sitt sociala ansvar. Det är vi fullständigt överens om.
              Är det på det viset i Gävle är det väldigt eländigt. Frågan är
              om det är de privata som tar ansvaret eller om det är socialtjänsten
              i Gävle som tar ansvar för dem som bor i de lägenheterna. Det
              hinner jag inte få svar på här, men det kan vi diskutera vid ett
              annat tillfälle.
            </seg>
            <seg xml:id="i-ddf4667dbc9b38fe-0">
              En stor del av det här problemet beror på bristen på bostäder,
              som jag sade i mitt förra inlägg, framför allt bristen på hyresrätter.
              Men det är inte hela sanningen. När jag satt i Hemlöshetskommittén
              och vi reste runt i landet besökte vi kommuner där man rev bostäder
              på grund av att de stod tomma. Trots det sov folk på gatorna.
              Trots det bodde folk med andrahandskontrakt och kunde inte få
              förstahandskontrakt.
            </seg>
            <seg xml:id="i-b43ba6bb2e592895-0">
              Man har gjort ingången till bostadsmarknaden allt trängre. Man
              ställer större och större krav. Vi har vid tidigare tillfällen
              ofta motionerat om möjligheten att överklaga för den som inte
              har fått ett kontrakt. Motionerna har alltid blivit avstyrkta.
              Men hyresgästens rätt att komma in i boendet är klart begränsad.
              Det gäller att öppna ingången till bostadsmarknaden för alla människor
              och dessutom se till att utgången är ganska trång, så att människor
              inte kastas ut från bostäderna lika lätt som under 90-talet. Vi
              är överens.
            </seg>
            <seg xml:id="i-76065444df6e3ebd-0">
              Sedan är vi inte överens om hur. Vi tror på att man ska
            </seg>
            <seg xml:id="i-9565ed386dd2f016-0">
              Det är vår lösning.
            </seg>
          </u>
          <note type="speaker" xml:id="i-b43d4d60daf8bed2-0">
            Anf. 103 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-ce25aa0e9a221fb3-1">
            <seg xml:id="i-d3d7ffcc4825673a-0">
              Fru talman! Jag fick inte svar på den fråga som jag tog upp i
              mitt anförande. Den handlade om att det i det här betänkandet
              går att konstatera att när många av de förslag som kommer från
              de borgerliga partierna avslås hänvisar man bara till utredningen
              som handlar om det reformerade hyressättningssystemet. Jag vill
              ändå höra med Vänsterpartiet ungefär vartåt det lutar. Kommer
              ni att tycka att det är intressant att göra någonting mer inom
              området eller ska vi tolka det som att det här betänkandet är
              det som gäller?
            </seg>
            <seg xml:id="i-d42e4bc9eb914ffc-0">
              Det är den första frågan. Den andra frågan handlar om andrahandskontrakt.
              Då vill jag ställa frågan till Sten Lundström: Om det är så att
              Vänsterpartiets modell skulle gå igenom och man börjar konvertera
              andrahandskontrakt till förstahandskontrakt, hur anser Vänsterpartiet
              att det kommer att påverka möjligheten att få loss lägenheter
              till bostadsförmedlingen?
            </seg>
          </u>
          <note type="speaker" xml:id="i-75136003f1594747-0">
            Anf. 104 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6f5b90caf565f537-3">
            <seg xml:id="i-be2d29bb8096f7ae-0">
              Fru talman! Den sista frågan förstod jag inte, eftersom bostadsförmedlingen
              mig veterligen inte i dag sköter andrahandsuthyrningen. Det ligger
              normalt inte hos bostadsförmedlingen. Jag kanske kan få frågan
              förklarad en gång till så kanske jag kan svara på den.
            </seg>
            <seg xml:id="i-dc71b6777f1011b2-0">
              Hur vi ser på utredningen var frågan. Vi ser fram emot det förslag
              som kommer. Det fanns mycket i den gemensamma arbetsgruppen som
              var intressant och som vi kan titta närmare på. Därmed inte sagt
              att vi köper alla förslag rakt upp och ned. Men det är tillräckligt
              mycket bra i den utredningen som gör den värd att vänta på för
              att se vad det innebär. Sedan tror jag att vi får en intressant
              debatt. Vi är beredda att i det stora hela acceptera det mesta.
            </seg>
            <seg xml:id="i-03426bd4914d31e3-0">
              När det gäller nybyggnation och sådant finns det en fara med
              det förslag som lämnades. Det kan vi komma till rätta med genom
              våra förslag om investeringsstöd för byggande av bostäder med
              fastställt hyrestak. Då kanske vi kan klara det också.
            </seg>
          </u>
          <note type="speaker" xml:id="i-8ae8d27b9457eaca-0">
            Anf. 105 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-ce25aa0e9a221fb3-2">
            <seg xml:id="i-496534ee0f6d93ec-0">
              Fru talman! Jag menar att den modell som Sten Lundström och Vänsterpartiet
              har beskrivit skulle innebära att man får ytterligare svårigheter
              med att ha en annan typ av förmedling som går genom bostadsförmedlingarna.
              Riskfaktorerna med er modell tycker jag inte att ni på något sätt
              har velat kännas vid. Men det är alldeles uppenbart att det finns
              en sådan risk.
            </seg>
            <seg xml:id="i-5162c182aaa38dee-0">
              Jag tycker att det är lite märkligt att ni i den ena debatten,
              som handlar om bostadsförmedlingen, anser att det är den rätta
              modellen. Sedan kommer vi till nästa betänkande, och då är det
              någonting annat som gäller. Jag vill peka just på att man inte
              gör en helhetsbedömning för att se vilka konsekvenser de olika
              förslagen får.
            </seg>
            <seg xml:id="i-f82d955c062f2c47-0">
              När det gäller de sociala kontrakten vill jag också nämna det
              som tidigare talare var inne på, att det är självklart att den
              generella bostadsbristen i sig gör att det är oerhört mycket svårare
              för människor att komma in på bostadsmarknaden. Där håller jag
              med Sten Lundström om att just svårigheten att komma in har ökat
              betydligt.
            </seg>
            <seg xml:id="i-1fbe2b644e9aa862-0">
              Jag fick ett telefonsamtal från en man som berättade att han
              vänt sig till fem olika fastighetsbolag. Han var förtidspensionerad
              och hade otroligt stora svårigheter att bli godkänd. Han skötte
              sig, men det hade med inkomsten att göra. Han kommenterade det
              så här: De bostadsbolag som finns har helt enkelt råd att vara
              kräsna. Jag tror att det är ett stort dilemma.
            </seg>
            <seg xml:id="i-e12bfabb6d5eb9aa-0">
              Men vad gäller andrahandskontrakten i övrigt och de sociala kontrakten
              är de ju tänkta som en tillfällighetslösning och att man ska kunna
              slussas över till den reguljära bostadsmarknaden. Här finns ett
              rejält bekymmer.
            </seg>
            <seg xml:id="i-a68ec6f68a7c331b-0">
              Men än en gång, hur hänger Vänsterpartiets politik ihop? Ni kan
              ju inte köra olika typer av lösningar som eventuellt krockar med
              varandra i slutändan. Vad är svaret på min föregående fråga?
            </seg>
          </u>
          <note type="speaker" xml:id="i-985457c6466a6743-0">
            Anf. 106 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6f5b90caf565f537-4">
            <seg xml:id="i-91001897b68eb2fe-0">
              Fru talman! Vi har vid andra tillfällen ställt krav på att även
              andrahandslägenheter ska förmedlas via bostadsförmedlingen. Nu
              är det så att större delen av kommunerna i landet inte har någon
              bostadsförmedling över huvud taget. Det är Helsingfors och någon
              mer kommun som har kvar bostadsförmedling. Malmö och Göteborg
              saknar till exempel bostadsförmedling.
            </seg>
            <seg xml:id="i-ef4358d52fc7d2b5-0">
              Vi tycker att det här i allra högsta grad är en uppgift för bostadsförmedlingen.
              Även de här lägenheterna kunde förmedlas på ett rättvist sätt.
              Tyvärr fungerar det inte så i dag. Tyvärr utnyttjas en del människor
              ekonomiskt. Och möjligheten för framför allt många unga att komma
              ut på bostadsmarknaden är låg. Därför måste vi, och det är det
              vi vill med våra motioner, förstärka möjligheten för dem som i
              dag bor med andrahandskontrakt att få ett förstahandskontrakt.
            </seg>
            <seg xml:id="i-9ec38d7b638ddf98-0">
              Det kan inte vara rimligt att jag, om jag som andrahandshyresgäst
              sköter mig väl och bor i en lägenhet i ett kanske två år, när
              förstahandshyresgästen till exempel avlider också ska stå utan
              lägenhet. Det kan inte vara en rimlig ordning att det är på det
              viset. Det måste i det läget finnas en möjlighet för en andrahandshyresgäst
              att ta över kontraktet till den lägenhet han har bott i ganska
              länge. Eller om förstahandshyresgästen inte betalar in hyran den
              ska alltid gå via förstahandshyresgästen och blir vräkt på grund
              av icke inbetalda hyror eller för stora hyresskulder. Det kan
              inte vara rimligt att jag som andrahandshyresgäst, som varje månad
              har betalat min hyra, ska behöva vräkas på grund av en annan människas
              försumlighet. Det är bland annat det vi vill motverka med detta.
            </seg>
            <seg xml:id="i-22c1e91f87e11266-0">
              Sedan var det frågan om sociala och kommunala kontrakt. Om det
              var så väl att det bara var bristen på bostäder som skapade de
              sociala kontrakten. Jag har varit i kommuner där det står tomma
              lägenheter. Det finns en kommun i Skåne med ganska många tomma
              lägenheter. Kravet där för att få flytta in är fast arbete i minst
              sex månader och att man har tillräcklig ekonomi för att betala
              tre månaders hyra med en gång när man flyttar in. Där står 300
              tomma lägenheter, och samtidigt försvåras det för folk att flytta
              in i dem.
            </seg>
            <seg xml:id="i-41c69e34015318bd-0">
              Det är både attityden gentemot människor och bristen på bostäder
              som skapar dessa problem.
            </seg>
          </u>
          <note type="speaker" xml:id="i-962f0e0696055768-0">
            Anf. 107 PETER DANIELSSON (m) replik:
          </note>
          <u who="peter_danielsson_38db7c" xml:id="i-2fcd345dbd18a819-1">
            <seg xml:id="i-3646687c857c774c-0">
              Fru talman! Först måste jag kommentera att Sten Lundström menar
              att vi inom alliansen pratar om samma saker gång på gång. Kanske
              kan det bero på att det inte kommer några nya förslag och funderingar
              och att ni vägrar att ta till er av våra förslag. Det var bara
              en reflexion.
            </seg>
            <seg xml:id="i-4fc485ea4d6c0e22-0">
              Sten Lundström sade i sitt huvudanförande att alla förslag som
              ni lägger fram syftar till att stärka hyresgästernas ställning.
              Hur ser det egentligen ut på hyresmarknaden i dag? Vem är det
              egentligen som är gynnad på den hyresmarknad vi har i dag? Vem
              är det som tjänar på den bostadsbrist som finns i dag och som
              vänsterkartellen bär den mesta av skulden för? Jo, de som är inne
              på hyresmarknaden i dag är vinnarna. De som sitter på ett guldkantat
              förstahandskontrakt i dag är inne i värmen. Ingen släpper ett
              sådant förstahandskontrakt. Det som sker är att det blir andrahandsuthyrning,
              till och med tredjehandsuthyrning. Det leder till svarta kontrakt.
              Vad händer? Jo, alla de som står utanför hyresmarknaden får problem
              att komma in. Vad behöver man för att komma in? Man behöver antingen
              kontakter eller mycket pengar för att kunna betala ett svartkontrakt.
            </seg>
            <seg xml:id="i-7a509386ac115338-0">
              Precis som det är på vilken marknad som helst, när det är brist
              på någonting blir det många som vill ha de få förstahandslägenheter
              som kommer ut på marknaden. Vad händer då? Jo, då tittar hyresvärdarna
              på vem det är som vill hyra lägenheten. Då hamnar återigen de
              som har det lite sämre ställt längre ned i kön.
            </seg>
            <seg xml:id="i-8b7ee673ded28f50-0">
              Vad vill Sten Lundström egentligen göra åt problemen på hyresmarknaden
              som har skapats av den bostadsbrist som du, regeringen och vänsterkartellen
              bär det största ansvaret för?
            </seg>
          </u>
          <note type="speaker" xml:id="i-a66ad61cf61c636d-0">
            Anf. 108 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6f5b90caf565f537-5">
            <seg xml:id="i-b9bcdfe70ed1db0e-0">
              Fru talman! De som framför allt tjänar på den situation vi har
              på bostadsmarknaden är de som äger fastigheterna. De har möjlighet
              att sortera hyresgäster så att det bara visslar om det och därmed
              dra ned sina egna kostnader. De är de stora vinnarna på bostadsbristen.
            </seg>
            <seg xml:id="i-644d29740312dda7-0">
              Visst, jag har sagt detta några gånger. Vår vilja är att det
              ska byggas. Till skillnad från Moderaterna är vi dessutom beredda
              att sätta upp ett mål för hur mycket som ska byggas årligen de
              närmaste tio åren. Vi pratar om 30 00040 000 lägenheter årligen
              i tio år för att komma till rätta med detta, varav hälften skulle
              vara hyresrätter. Det ska gärna vara med investeringsbolag med
              en högsta hyresnivå.
            </seg>
            <seg xml:id="i-9b5192e4398dbb35-0">
              Fru talman! Peter Danielsson överdriver lite grann situationen
              om hur det ser ut på hyresmarknaden. Det är ganska normalt med
              ungefär 25 % omflyttning i ett område i Malmö. Det är en ganska
              vanlig siffra på omsättningen på hyresmarknaden. Det är inte fråga
              om att det är enstaka kontrakt som omsätts årligen. Det är en
              ganska stor grupp som rör på sig till större och mindre lägenheter.
              En del sker i bytesordning och en del flyttar till en annan form
              av boende, bostadsrätt eller eget hem.
            </seg>
          </u>
          <note type="speaker" xml:id="i-13e15216ccb9d796-0">
            Anf. 109 PETER DANIELSSON (m) replik:
          </note>
          <u who="peter_danielsson_38db7c" xml:id="i-2fcd345dbd18a819-2">
            <seg xml:id="i-f210e9d7bc8de641-0">
              Fru talman! De flesta är överens om att hyressättningssystemet
              är en av de största bovarna när det gäller att öka byggandet av
              just hyresrätter. Det vore intressant att höra Sten Lundströms
              syn på detta. Håller du med om det, och vad kan vi förvänta oss
              av Vänsterpartiet när det gäller att förändra hyressättningssystemet?
            </seg>
          </u>
          <note type="speaker" xml:id="i-215a601ecbe0eb9b-0">
            Anf. 110 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6f5b90caf565f537-6">
            <seg xml:id="i-77e8369df696c08a-0">
              Fru talman! Det är effektivt att säga att de flesta är överens.
              Nej, det är inte de flesta.
            </seg>
            <seg xml:id="i-aefa10b60d1c6ace-0">
              Jag kommer inte ihåg siffran för hur många medlemmar som Hyresgästföreningen
              har nu, men det är gott och väl en bit över en halv miljon. De
              är inte överens om detta. De tycker att det är alldeles utmärkt
              med den ordning som finns i dag.
            </seg>
            <seg xml:id="i-c71a59d53f2bed5a-0">
              De flesta socialdemokratiska väljare, Vänsterpartiets väljare
              och, tror jag, även Miljöpartiets väljare tycker att det är ganska
              bra som det fungerar i dag. Det är väl ett annat tecken på att
              vi i alla fall än så länge har varit de flesta. Vem som är de
              flesta i det här fallet vet jag inte.
            </seg>
            <seg xml:id="i-997211c3c2681667-0">
              Vi är beredda att se över hyresregleringen. Men det innebär inte
              att vi är beredda att avreglera marknaden. Vi har provat lite
              avregleringar under 90-talet, och det har lett fram till den situation
              vi har i dag. Vi tog bort bostadsförmedlingen, och vi tog bort
              bostadsansvisningslagen. Vi tog bort de flesta stöden för byggande
              under tiden. Vi minskade bostadsbidraget ganska rejält under tiden.
              Vi ser följderna av det. En avreglerad marknad leder till att
              man, som i USA, måste införa en mängd olika system för att ge
              folk möjlighet att bo, det vill säga en reglering i andra ändan
              men då riktat till folk med låga inkomster.
            </seg>
            <seg xml:id="i-de9a0330ae3d04bc-0">
              Det andra systemet som vi har valt i Sverige, och som jag tycker
              att vi ska fortsätta att driva, är att se till att bygga på ett
              sådant sätt att de flesta människor kan efterfråga bostäderna
              och kompensera med bostadsbidrag när det så behövs.
            </seg>
          </u>
          <note type="speaker" xml:id="i-1eecf16793e487af-0">
            Anf. 111 RIGMOR STENMARK (c):
          </note>
          <u who="rigmor_stenmark_bfd368" next="cont" xml:id="i-404340a81d56a3f6-0">
            <seg xml:id="i-5a7ed7d5b758bfb1-0">
              Fru talman! Det är vår första arbetsdag i riksdagen efter juluppehållet.
              Jag tror inte att jag är ensam om att känna att det är lite märkligt
              att stå här i riksdagens talarstol och försöka koncentrera sig
              på vanliga vardagsfrågor. Efter det som har hänt med naturkatastrofer
              i Asien och nu här hemma i Sverige tycks vissa frågor och problem,
              för mig i alla fall, vara otroligt små. För mig känns det till
              och med lite småttigt att ta itu med frågor om människor ska bo
              i hyresrätter eller i bostadsrätter. Det som känns viktigt är
              att alla människor, oavsett var de bor på vårt gemensamma jordklot,
              över huvud taget har tak över huvudet, har ett hem, har mat och
              rent vatten. De som drabbas av olyckorna ska på ett eller annat
              sätt få all den hjälp som vi förmår att tillsammans ge.
            </seg>
            <seg xml:id="i-0ee5719ea518b016-0">
              Jag måste erkänna att katastrofens verkningar först nu riktigt
              kommer i kapp mig.
            </seg>
            <seg xml:id="i-faf2ff5948640f69-0">
              Fru talman! Trots alla kontakter jag har haft med människor som
              har farit illa inser även jag att vardagen på något sätt måste
              komma tillbaka. Den gör det. Men den blir inte riktigt densamma.
              Jag ska försöka koncentrera mig på det som det här betänkandet
              tar upp. Visst är det viktigt att vår vardag fungerar så bra som
              möjligt och att vi tar itu med frågorna.
            </seg>
            <seg xml:id="i-c33606e51d5b2fc5-0">
              Från Centerpartiets sida anser vi att det är viktigt att människorna
              är med, är delaktiga i all samhällsplanering och även i utformningen
              av sitt boende. Vi har så olika behov i livets olika skeden. Det
              är därför som det har så stor betydelse att vi har en mångfald
              av upplåtelseformer för bostäder. Somliga hyr, andra äger.
            </seg>
            <seg xml:id="i-a2fdab388e216a46-0">
              Med mer delaktighet och ett större hänsynstagande till var och
              en bygger vi ett starkare civilsamhälle där människor tar ett
              större ansvar för sig själva och för varandra, ett samhälle som
              präglas av solidaritet och medmänsklighet. Vi vet vad det betyder.
            </seg>
            <seg xml:id="i-6a56c5adb33c5290-0">
              Fru talman! Jag är glad att bostadsfrågorna har kommit upp på
              dagordningen i samhället. Det är absolut nödvändigt, och det är
              efterlängtat. Det betänkande vi behandlar nu, i dag, är en följd
              av en rad motionsförslag som har lagts fram i riksdagen. Någon
              proposition från regeringen är inte underlag till det vi nu har
              att behandla.
            </seg>
            <seg xml:id="i-af124f3342a9e2c3-0">
              Det hade varit önskvärt att det också var inarbetat i det här.
              Men vi får veta jag vet inte för vilken gång i ordningen; jag
              har tappat räkningen att frågor om hyressättning, svarta lägenhetsaffärer
              och ägarlägenheter ska behandlas senare. När? Kan någon från Socialdemokraterna
              svara på den frågan?
            </seg>
            <seg xml:id="i-e9e4392e97a6b2ce-0">
              Nåväl jag ska beröra två av de reservationer som jag är med på
              i detta betänkande och som vi i Centerpartiet hade hoppats att
              vi skulle kunna vara eniga om. Det handlar om förutsättningar
              för vräkning och samrådsförfarande, och det handlar om den kooperativa
              hyresrätten.
            </seg>
            <seg xml:id="i-6bf2c15c71c9257f-0">
              Fru talman! När det gäller vräkning och samrådsförfarande tror
              jag att det skulle behövas mycket av inlevelseförmåga hos oss
              alla när vi närmar oss detta problemområde, speciellt i de fall
              när det är barn inblandade. Det är 2 000 barn per år ser ni dem
              alla; de skulle fylla den här salen som lever i ett oroligt och
              otryggt hemförhållande i dagens Välfärds-Sverige. Bestämmelserna
              för vräkning i hyreslagen, som de ser ut nu, är mycket restriktiva
              för den enskilde hyresgästen. Hyresgästens möjligheter är i många
              fall när vräkning blir aktuellt ytterst beroende av kommunens
              förhållande till fastighetsägaren.
            </seg>
            <seg xml:id="i-7d4203c5629b2bbe-0">
              Det var Kristdemokraterna som skrev motionen, som jag också yrkar
              bifall till. Det erkännandet vill jag ge. Jag önskar att ni andra
              också hade tagit till er det. Vi kanske kan göra gemensam sak
              i den här frågan till nästa proposition som kan komma i anledning
              av detta.
            </seg>
            <seg xml:id="i-a81ab2356973e196-0">
              Jag har tittat på det, och i många kommuner är det ett mycket
              gott samarbete mellan berörda parter. Men det behövs en varsammare
              hantering för vräkningssituationer. Jag menar att det i samtliga
              fall där frågan om vräkning blir aktuell måste ställas krav på
              att hyresvärden ska medverka i ett samrådsförfarande, som naturligtvis
              ska syfta till att göra att människor får behålla sin bostad.
            </seg>
            <seg xml:id="i-f394808dc7b4fa60-0">
              Vi har utvecklat detta ställningstagande i reservation 6, som
              även jag yrkar bifall till.
            </seg>
            <seg xml:id="i-a5faa04f548fdbd0-0">
              Fru talman! När det gäller kooperativ hyresrätt behöver vi fler
              och inte färre upplåtelseformer i Sverige. Vi behöver valfrihet
              för människorna. Det berikar vårt samhälle, och det berikar oss
              var och en. En form som numera finns etablerad men som inte har
              fått det uppsving som det egentligen borde finnas förutsättningar
              för är den kooperativa hyresrätten.
            </seg>
            <seg xml:id="i-9a130e74834e8707-0">
              Alla medlemmar i en kooperativ hyresrättsförening betalar en
              medlemsinsats. Enligt lagen om kooperativ hyresrätt ska inte någon
              uppräkning av medlemsinsatsen kunna göras mer än när det är en
              återbetalning. Bor man i en kooperativ hyresrätt och av någon
              anledning byter till en annan bostad får man bara tillbaka sin
              egen insats. Däremot föreslås en uppräkning få göras av insatsen
              när det kommer en ny medlem som ska betala.
            </seg>
            <seg xml:id="i-ab412d0e0e77c51f-0">
              Det här är en inkonsekvens i systemet som jag anser måste ändras.
              Det behövs en översyn så att en möjlighet ges att tillåta indexuppräkning.
              Detta har också remissinstanserna, nämligen Kammarrätten i Göteborg,
              Boverket och Sveriges advokatsamfund gett samtycke till.
            </seg>
          </u>
          <note xml:id="i-dd7e66fe98cbb4e8-0">
            Därför yrkar jag även bifall till reservation 12 under punkt
            9.
          </note>
          <u who="rigmor_stenmark_bfd368" prev="cont" xml:id="i-35b7a3504e34bb43-0">
            <seg xml:id="i-a333134186d22edd-0">
              Fru talman! I reservation 13, som jag också står bakom, redovisas
              återigen vad vi i Centerpartiet tillsammans med alliansen har
              påtalat angående ombildning av bostadsrätt och som också redovisats
              här i dag av mina allianskolleger.
            </seg>
            <seg xml:id="i-cf5f8d7e7ebd0138-0">
              Jag återupprepar inte detta nu utan vill bara till slut säga
              att jag står bakom alla de reservationer som Centerpartiet finns
              med på som redovisas i detta betänkande.
            </seg>
          </u>
          <note type="speaker" xml:id="i-25299e76235faa35-0">
            Anf. 112 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6f5b90caf565f537-7">
            <seg xml:id="i-00b22151fc0750f9-0">
              Fru talman! Jag är förvånad att det är bara jag som tar replik,
              för det var en ganska hård känga mot de övriga borgerliga partierna
              i den så kallade alliansen.
            </seg>
            <seg xml:id="i-34db48bc931771a5-0">
              När det gäller till exempel underrättelse till socialnämnden
              uttrycker Moderaterna en helt annan uppfattning och tycker i princip
              att det skulle tas bort. I reservation 15 om bostadsrätt tycker
              de övriga i alliansen att det är väldigt integritetskränkande
              att anmäla folk till socialnämnden men att det är helt okej att
              kasta ut samma människor på gatan.
            </seg>
            <seg xml:id="i-28fd315f22f9ae42-0">
              Jag ser att Centern inte står bakom den reservationen, och jag
              hade förväntat mig att de övriga borgerliga partierna skulle ta
              replik i det här fallet. Det hedrar Centern att man trots allt
              inte ställer upp på det här utan kan inse betydelsen av samrådsförfarandet.
            </seg>
            <seg xml:id="i-6358364a421cf5b1-0">
              När det gäller reservation 13, som Rigmor Stenmark i och för
              sig inte kom in så mycket på, finns det en passus som jag skulle
              vilja läsa upp: Starka bostadssociala skäl talar särskilt för
              att ombildningar bör komma till stånd i ensidigt sammansatta förortsområden
              som ofta utgjorde en del av det s.k. miljonprogrammet och domineras
              av allmännyttiga hyresrätter. På sikt kan en sådan förändring
              motverka segregation och utanförskap.
            </seg>
            <seg xml:id="i-9ac3f3ddb3cb9d58-0">
              Det är två frågor som jag skulle vilja ha svar på. Hur stor del
              av miljonprogramsområdena består av hyresrätter, hur stor del
              består av bostadsrätter och hur stor del består av egnahem? Miljonprogramsområdena
              innebar allt byggande.
            </seg>
            <seg xml:id="i-ac41d6c44b99eb12-0">
              Den andra frågan är: Var finns resten? Var finns förslag om att
              bygga hyresrätter i ensidigt sammansatta, vita medelklassområden
              med jättelika villamattor där det inte finns tillgång till bostäder
              för dem med låga inkomster? Hur kan man bryta segregationen genom
              att göra det dyrare utan att samtidigt bygga bostäder i områden
              där folk med lägre inkomster har möjlighet att bosätta sig? Vilken
              segregation bryts?
            </seg>
          </u>
          <note type="speaker" xml:id="i-c3559620e699a70a-0">
            Anf. 113 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-fde16216b5bfbc6d-1">
            <seg xml:id="i-77e7f0c3c3488cb5-0">
              Fru talman! Det var många frågor i en replik, och jag tror inte
              att jag kan svara på alla.
            </seg>
            <seg xml:id="i-95ff824a5dafa578-0">
              I dag är jag inte beredd att ge några hårda kängor, Sten Lundström,
              vare sig till Vänsterpartiet eller till mina kolleger i alliansen.
              Att de inte ger en känga till mig kanske jag kan tolka så att
              de lyssnar och tänker till. Vi får se hur det kommer att se ut
              i våra förslag till hösten och i följande propositioner som kommer.
            </seg>
            <seg xml:id="i-eb6571f014483179-0">
              När det gäller integritetsfrågorna är det oerhört viktigt att
              det finns blandade upplåtelseformer i miljonprogramsområdena.
              Det som är allra viktigast i miljonprogramsområdena är att det
              också finns en service där. Det är jättemånga frågor som jag skulle
              kunna diskutera med Sten Lundström, hur vi ska nå dit. Men det
              är oerhört viktigt att människor ges möjligheter att äga sin bostad,
              att ha en bostadsrätt eller att hyra sin lägenhet. Det är inte
              någon skillnad i de områdena mot vad det är i övriga Sverige.
            </seg>
            <seg xml:id="i-25d0024bc84a2702-0">
              Var det inte så att Sten Lundström gav en känga, om jag inte
              hörde fel, för att vi i detta betänkande blandade in alldeles
              för många saker som kommer att tas upp senare?
            </seg>
          </u>
          <note type="speaker" xml:id="i-cfa224e5c935ce4b-0">
            Anf. 114 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6f5b90caf565f537-8">
            <seg xml:id="i-0b11e641dc8c87c3-0">
              Fru talman! Jag refererade till det som står i reservation 13,
              där man pekar ut de ensidigt sammansatta förortsområden som ofta
              utgjorde en del av det s.k. miljonprogrammet och domineras av
              allmännyttiga hyresrätter. Vi är nog överens om att vi vill bryta
              segregationen. Jag tror till och med att det ibland kan vara ganska
              bra att se till att inget område består ensidigt av en upplåtelseform.
              Jag tror att det är ganska bra samhällsplanering. Det är bland
              annat därför vi brukar kräva det vi kallar boendeplaneringsprogram
              i andra sammanhang.
            </seg>
            <seg xml:id="i-a15180305ef25a84-0">
              Det som gör mig orolig med den här reservationen är att den bara
              får till följd att antalet hyresrätter kommer att minska på marknaden.
              Här finns inget förslag om att göra på något annat sätt. Här finns
              inget förslag om att bryta upp de ensidigt sammansatta ägandeområdena
              med hyresrätter.
            </seg>
            <seg xml:id="i-87e77424b622ccde-0">
              Här finns inget förslag att kompensera det bortfall av hyresrätter
              som ombildningarna har inneburit hittills. Bara i Helsingfors
              har 30 000 hyresrätter försvunnit genom ombildning. De har inte
              ersatts med andra hyresrätter. Det innebär att det för folk som
              inte har råd att köpa sig sin bostad, som inte har råd att betala
              de pengarna, finns en mycket mindre marknad.
            </seg>
            <seg xml:id="i-d523c1cb4e5d6f86-0">
              Jag hade haft respekt för den här reservationen, delvis i alla
              fall, om man hade orkat tänka hela vägen: Hur ska vi bryta den
              segregation som är den största i det här landet, nämligen den
              självvalda segregationen där man stänger ute folk med låga inkomster,
              med mörk hudfärg? Men det finns inte. Det är bara i miljonprogramsområdet
              och i allmännyttan förändringen ska ske. Det är bara en minskning
              av antalet hyresrätter på marknaden som blir följden av det här,
              och det bryter ingen segregation.
            </seg>
          </u>
          <note type="speaker" xml:id="i-906887c135944cd2-0">
            Anf. 115 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-fde16216b5bfbc6d-2">
            <seg xml:id="i-310f9f938c02ff4f-0">
              Fru talman! Sten Lundström! Det är kanske ändå i de områdena
              som vi har sett de största problemen. Jag kan bara gå hem till
              min egen kommun och se Gottsunda. Jag skulle önska att du åkte
              dit. Jag tror att vi är på god väg att försöka lösa problematiken
              där. Det handlar just om det jag sade, att det också måste in
              allmän service i de områdena.
            </seg>
            <seg xml:id="i-7b50679ee274bc83-0">
              Det var faktiskt inte någon bra lösning att man i områdena där
              man gjorde de här miljonprogrammen bara upplät lägenheter att
              hyra till människor. Det erkänner de flesta. Vi måste faktiskt
              bryta detta förhållande. Jag hoppas att vi kan nå varandra, om
              det är så att det finns behov. Och det gör ju det. Vi vill ha
              hyresrätten kvar. Hyresrätten är jätteviktig.
            </seg>
            <seg xml:id="i-c98af0d2570b8770-0">
              Jag förstår att Sten Lundström kanske syftar på platser där det
              bara finns bostadsrätter. Jag tycker inte att det är någon bra
              lösning, och jag hoppas att Sten Lundström tillsammans med andra
              deltar i den interpellationsdebatt som kommer att vara den 25
              januari med Mona Sahlin, vår nya samhällsbyggnadsminister. Vi
              ska då diskutera just hur vi ska göra för att komma till rätta
              med hyressättningen och hyresbostäder och hur vi kan få behålla
              hyreslägenheterna, för det är ju de som är i fara i dag.
            </seg>
          </u>
          <note type="speaker" xml:id="i-a0c56dd6ffca280a-0">
            Anf. 116 HELENA HILLAR ROSENQVIST (mp):
          </note>
          <u who="helena_hillar_rosenqvist_bfb7d5" xml:id="i-a70a168e9f252cbf-0">
            <seg xml:id="i-a9fba81c3ac09dae-0">
              Fru talman! Jag tycker att det var väldigt fint att Rigmor tog
              upp den lite annorlunda situation som vi nu har hamnat i. Det
              känns lite konstigt och svårt att koncentrera sig på vardagsarbetet.
              Trygghetsfrågorna har fått lite andra dimensioner efter två katastrofer
              som vi inte själva direkt har upplevt, men vi har väldigt lätt
              för att sätta oss in i vad det innebär för människor i form av
              den starkaste otrygghet man kan tänka sig, att bli utsatt för
              fara för livet.
            </seg>
            <seg xml:id="i-beafc115a3c90751-0">
              Det är väldigt lätt att vi i den här situationen, när vi pratar
              om Helsingfors och svårigheterna på hyresmarknaden, glömmer glesbygden.
              Jag tycker att vi har gjort det. När det gäller samhällsplaneringsfrågor
              är Kronobergs län definitivt ett väldigt utsatt område.
            </seg>
            <seg xml:id="i-2cc1484f15e38031-0">
              Jag bor själv i glesbygd, men under sex år har man fått lära
              sig också vad bostadsmarknaden i storstäderna innebär. Det är
              en väldig bostadsbrist. Den förekommer ju inte där jag bor, så
              att det ser väldigt olika ut i landet.
            </seg>
            <seg xml:id="i-7a93533577e917b6-0">
              Det här handlar dock om hyresrätt, kooperativ hyresrätt och bostadsrätt.
              Jag ska inte glömma bort det som jag skulle göra i talarstolen,
              nämligen yrka bifall till reservation nr 7 under punkt nr 5. Det
              är faktiskt den här kd-motionen som har väckt mest uppmärksamhet
              i det här betänkandet och som vi alla har haft ganska mycket åsikter
              om. Jag ser att både c och kd och v och mp kanske med lite vilja
              hade kunnat enas åtminstone om ett yrkande här. Det skulle inte
              ge någon utskottsmajoritet, men jag tycker ändå att det är en
              fråga som vi kanske borde fortsätta att utveckla, och det kommer
              mycket riktigt en utredning om det här. Det handlar om det som
              tre kvinnor före mig har pratat om här i talarstolen, nämligen
              de utsatta barnens otroligt svåra situation.
            </seg>
            <seg xml:id="i-b59c8b4b3ae8e84a-0">
              Det var 2001 som utredningen från Socialdepartementet visade
              på att mellan 1 500 och 2 000 barn omfattas av vräkningar. Vart
              tar de vägen? Vi har ju hört att man inte ens kan spåra alla dessa
              hyresgäster för att få reda på vart de så småningom har tagit
              vägen. Det här är otroligt allvarligt, och jag önskar att vi kunde
              enas. Om vi inte kunde enas nu så visar det i alla fall på en
              väldig vilja och beslutsamhet i utskottet att göra någonting åt
              de här barnens situation. Socialutskottet får också ta itu med
              frågan, men självklart är det i stor utsträckning en bostadsfråga.
            </seg>
            <seg xml:id="i-45880cdae296bf7a-0">
              Sedan gäller det ungdomarnas situation. Vi har ställt oss bakom
              Vänsterpartiets yrkande om andrahandsuthyrning och rätt till ett
              förstahandsavtal. Man har komplicerat frågan lite här i debatten
              tidigare. Självklart står en del olika principer mot varandra.
              Men jag föreställer mig att de ungdomar som måste ha någonstans
              att bo även om de står i bostadskö jag förutsätter att de står
              i en bostadskö måste ta ett andrahandskontrakt under tiden. De
              har en svår situation på marknaden. Jag känner till väldigt många
              sådana fall.
            </seg>
            <seg xml:id="i-54d9b86b8d47b566-0">
              Den kooperativa hyresrätten borde få ett uppsving, tycker jag.
              Det har varit lite trögt i starten. Nu hörde jag till min stora
              glädje att ett seniorboende är på gång. Det gäller en grupp äldre
              människor. Jag vet också att insatserna när det gäller den kooperativa
              hyresrätten har tenderat att öka. Det är möjligt att det är de
              äldre som har sparat ihop till det här kapitalet för att kunna
              sätta in. Nu var ju inte det tanken, utan det skulle vara en ganska
              låg insats när det gäller den kooperativa hyresrätten. Jag följer
              med spänning den här utvecklingen. Det kanske skulle vara någonting
              för utskottet att besöka ett sådant seniorboende så småningom
              och se hur de jobbar. Nu är det väl bara på planeringsstadiet
              än så länge.
            </seg>
            <seg xml:id="i-7e3dbcb3706ae48c-0">
              Bostadsrätten och omvandlingen kom upp i det här betänkandet,
              och motionerna är skrivna långt före den väldigt intressanta hearing
              som vi hade den 18 november förra året. Det är möjligt att de
              skulle ha haft en lite annan inriktning om man hade känt till
              alla de saker som vi fick reda på då. De allra flesta deltagarna
              i hearingen stödde till exempel två tredjedelsmajoriteten och
              tyckte att det var ändamålsenligt att man hade återgått till den.
              Vi bestämde i kammaren en gång att vi skulle återgå till två tredjedels
              majoritet för att få ekonomiskt hållbara bostadsrättsföreningar.
              Man visade också att omvandlingen i Helsingforss innerstad hade
              ökat. Andelen bostadsrätter har ökat från 29 % år 1990 till 54
              % år 2003, så där har man kanske uppnått ett maximum. Det har
              inte alls varit den utvecklingen i Malmö och Göteborg. Man såg
              också att den här omvandlingen var ett sätt att tvätta pengar,
              att legalisera gråa eller svarta inköp av hyresrätter. Det har
              man sett, eller det misstänker man i alla fall. Det är ju en svart
              marknad, så det är inte så lätt att få det belyst.
            </seg>
            <seg xml:id="i-cd6faecbfbc97b0d-0">
              Angående integrationen fanns det också förespråkare för att behålla
              det system som vi har. Ombildningen är kanske inte det mest kraftfulla
              sättet att minska segregationen. Ombildningen var nämligen starkast
              där det är som svårast för vissa grupper att flytta in.
            </seg>
            <seg xml:id="i-6cd01e15f416370a-0">
              Med detta, fru talman, avslutar jag mitt anförande. Bifallet
              gäller alltså reservation 7 under punkt 5.
            </seg>
          </u>
          <note type="speaker" xml:id="i-fcf43714918eabea-0">
            Anf. 117 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-ce25aa0e9a221fb3-3">
            <seg xml:id="i-a8aed9a48066f6fe-0">
              Fru talman! Skälet till att jag begärde en replik var det som
              Helena Hillar Rosenqvist tog upp här i talarstolen vad gäller
              förutsättningar för vräkning och samrådsförfarande. Hon räknade
              upp hur många reservanter som fanns och möjligheterna för utskottet
              att kanske framdeles agera på ett annat sätt tillsammans. Jag
              vill då än en gång upprepa det som jag sade ifrån talarstolen
              och ytterligare klargöra att Folkpartiet självfallet har identifierat
              det här problemet under många år. Vi har också i ett särskilt
              yttrande, inte en reservation, skrivit om vår uppfattning. Folkpartiets
              förslag berör socialutskottets verksamhetsområde. I och med att
              det finns ett stort behov av att vidta åtgärder vill jag ställa
              frågan till Helena Hillar Rosenqvist om hon kommer att se till
              att bevaka frågan genom sitt parti så att man får en fortsatt
              diskussion. Vi har menat att det behövs en översyn av socialtjänstens
              befogenheter. Det här är en fråga för bostadsutskottet, men det
              är också en fråga för socialutskottet. Om man beaktar annan lagstiftning
              har inte bostadsutskottet behörighet att gå vidare med det. Jag
              vill vara tydlig och få det till protokollet i dag att vi har
              ett mycket stort engagemang i frågan, men när man väljer vilka
              verktyg man vill använda hamnar frågorna på lite olika bord.
            </seg>
            <seg xml:id="i-6ea94662cf7ce2e9-0">
              Än en gång: Är Miljöpartiet villigt att också titta på de delar
              som vi har angett i vårt särskilda yttrande som handlar om socialutskottets
              befogenhetsområde?
            </seg>
          </u>
          <note type="speaker" xml:id="i-321d5fb3cc04228e-0">
            Anf. 118 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-a70a168e9f252cbf-1">
            <seg xml:id="i-4d9b4ca3a3cf2e55-0">
              Fru talman! Alla gånger, Nina. Jag är dessutom ersättare i socialutskottet
              och socialarbetare till professionen. Jag ser att det är väldigt
              många frågor som berör flera utskott. Det här är en typisk fråga
              som vi kanske till och med skulle kunna arbeta med ihop med socialutskottet.
              Vi vill ju gå lite längre än vad utredningen har tänkt sig. Jag
              skriver plus fp, inte på reservationerna precis, men vi kan i
              alla fall lägga ytterligare ett parti till det här. Det är väldigt
              roligt. Jag såg att vi var flera stycken, företrädesvis kvinnor,
              som har tagit upp den här frågan. Det är en mycket viktig fråga.
              Självklart ska vi fortsätta att följa den inom mitt parti.
            </seg>
          </u>
          <note type="speaker" xml:id="i-18cccb4e6dc23a14-0">
            Anf. 119 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-ce25aa0e9a221fb3-4">
            <seg xml:id="i-51ae2118023c0de8-0">
              Fru talman! Då är jag nöjd.
            </seg>
          </u>
          <note type="speaker" xml:id="i-67cad320c3129a9c-0">
            Anf. 120 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-a70a168e9f252cbf-2">
            <seg xml:id="i-0ee85f566ff28422-0">
              Fru talman! Har jag möjlighet att ge en upplysning eftersom det
              inte har kommit upp? Det gäller hyressättningssystemet. Det kommer
              en proposition i maj. Det står i propositionslistan. Alla kan
              läsa att propositionen om hyressättningssystemet kommer i maj
              och kommer att behandlas i höst.
            </seg>
          </u>
          <note type="speaker" xml:id="i-69a051ef977b4be3-0">
            Anf. 121 LEIF JAKOBSSON (s):
          </note>
          <u who="leif_jakobsson_6954b0" xml:id="i-93d3a992480a143c-0">
            <seg xml:id="i-0b9454b57698fd69-0">
              Fru talman! I dag behandlar vi ett antal motioner från den allmänna
              motionstiden som handlar om regelverken kring hyresrätten och
              bostadsrätten. En rad yrkanden berör andrahandshyresgästernas
              situation på olika sätt. Det är helt klart att boende i andra
              hand har en sämre trygghet än de som har ett förstahandskontrakt.
              Men som flera andra problemställningar inom bostadspolitiken kan
              man härröra grundproblemet till bostadsbristen i vissa kommuner.
              Jag skulle vilja fylla på det Helena Hillar Rosenqvist var inne
              på, att det faktiskt är så att det som motionerna tar sin utgångspunkt
              i många gånger handlar om en extrem situation i vissa kommuner.
              Vi har nog som bostadsutskott att tänka på att vi företräder hela
              landet och ska diskutera bostadspolitik lite bredare också. Det
              kanske vi kan tänka på framöver när vi diskuterar frågorna.
            </seg>
            <seg xml:id="i-bfe4dfa1c7937e70-0">
              Återigen: Nybyggnation av hyresrätter och värnande av de hyresrätter
              som finns är de viktigaste åtgärderna för att förbättra andrahandshyresgästernas
              situation, framför allt i storstäderna och bristkommunerna. Vi
              tycks också vara ganska överens om att regelverket i grunden är
              relativt hyggligt men blir väldigt ansträngt i bristsituationer.
            </seg>
            <seg xml:id="i-28d1e5599a5ab5c1-0">
              Det kanske bara är jag som får ett antal branschtidningar från
              byggsektorn och bostadssektorn här till riksdagen. Jag läser i
              alla fall alla rubriker om att proppen har gått ur bostadsbyggandet
              och att det byggs som aldrig förr. Vi ser det på statistiken också.
              Det vi utlovade i vårt valmanifest om minst 30 000 bostäder har
              vi redan uppnått. Glädjande är också att de som bygger allra mest
              och där det går allra bäst är allmännyttan som bygger ännu mer
              än deras andel skulle vara i det här läget. Och det byggs till
              rimliga kostnader, skulle jag vilja påstå.
            </seg>
            <seg xml:id="i-a6b5349b8fee5bc5-0">
              Jag erinrar mig några år tillbaka i det här utskottets debatter
              när det bara var vi socialdemokrater som sade att det går att
              bygga billigare, att det går att bygga så att vanliga människor
              kan hyra lägenheter, att det går att pressa kostnaderna, att det
              går att se till att det kommer in mer konkurrens mellan byggbolagen
              och att det går att se till att kommunerna ser över sin markpolitik
              och sina markpriser. Enligt de borgerliga partierna var det på
              något underligt vis fastighetsskatten som ställde till allting.
            </seg>
            <seg xml:id="i-62f7e1f2ba00cc8e-0">
              Jag rekommenderar ett besök på Byggkostnadsforums hemsida för
              att titta igenom alla de byggprojekt som genomförs runtom i landet
              av både privata och kommunala fastighetsägare. Vi är nu faktiskt
              på rätt väg när det gäller bostadsbyggandet. Det är jag ganska
              glad och stolt över.
            </seg>
            <seg xml:id="i-b8ef7d05a16f2487-0">
              Men andrahandsboendet är en realitet för många i storstäderna
              i dag. Framför allt är det unga människor som drabbas. Därför
              fanns i den ungdomspolitiska propositionen en avsiktsförklaring
              från regeringen att utreda villkoren i andrahandsboendet. I det
              sammanhanget kommer många av problemställningarna som återfinns
              i motionerna att belysas och övervägas. Men tanken att kunna bo
              sig till ett förstahandskontrakt känns inte tilltalande.
            </seg>
            <seg xml:id="i-9d67f4d042d68d3d-0">
              Likaså finns det en särskild utredare som har uppdraget att föreslå
              insatser för att förhindra vräkning av barnfamiljer. Utredningen
              ska vara klar senast den 30 oktober i år. Då finns det anledning
              att återkomma till vilka insatser som kan vara rimliga att vidta
              för att på ett tidigare stadium kunna agera så att barnfamiljer
              undviker att vräkas. Det är vi överens om, och det är ett stort
              problem.
            </seg>
            <seg xml:id="i-8800fe57f76657e2-0">
              Jag vill ändå säga några ord om tilltron till att hyreslagstiftningen
              i sig skulle kunna lösa de här problemen. Jag tror att det är
              lite grann att inte skilja på huvudsak och bisak. Det är inte
              bara en fråga om samarbete och koordination mellan olika utskott
              i riksdagen. Det är i allra högsta grad en fråga om socialtjänsten
              och kommunerna. Många av de förhållanden som tas upp och exemplifieras
              med handlar faktiskt om vilka kommunala beslut som tas och vilka
              inriktningar man har i den kommunala politiken för arbetet med
              att förebygga vräkningar. Det speglar också en del av de olika
              metodiker som finns inom socialtjänsten, de olika synsätt som
              finns när det gäller arbetet. Det finns en lång rad komplexa frågor
              som jag inte tror att man löser enbart genom att förändra hyreslagstiftningen.
              Det måste till en lång rad av åtgärder där de sociala frågorna
              måste vara i fokus. Det understryks inte minst av det faktum att
              vi har kommuner som samtidigt som de söker stöd från staten för
              att de har tomma lägenheter redovisar att de har hemlösa. Det
              säger att det här inte bara är en fråga om tillgång och efterfrågan.
              Det handlar om synsätt och den kommunala politikens inriktning.
              Det är klart att vi ska ta vår del i det hela och se till att
              de som jobbar med detta kommunalt får de rätta verktygen och de
              rätta möjligheterna.
            </seg>
            <seg xml:id="i-45a0525c46da0632-0">
              Det innebär att vi kommer att återkomma till en hel del av de
              frågor som motionärer från olika partier har väckt.
            </seg>
            <seg xml:id="i-526d6c038781716c-0">
              En del andra motioner är väckta av borgerligt ideologiskt nit.
              Flera handlar om att avskaffa vad man felaktigt kallar Hyresgästföreningens
              förhandlingsmonopol när det gäller hyresförhandlingar. Det finns
              inget sådant monopol. Hyresgästerna bestämmer vilka som ska företräda
              dem och inneha förhandlingsordningen.
            </seg>
            <seg xml:id="i-8abb9215e07afefb-0">
              Moderaterna är dock ute efter hela förhandlingssystemet. Kollektiva
              förhandlingar och avtal är av ondo, enligt Moderaterna. Det känner
              vi igen från debatten om kollektivavtal på arbetsmarknaden. I
              den moderata världen ska varje hyresgäst träffa sina enskilda
              avtal med fastighetsägaren. Var och en kan ju förstå vilken utsatt
              position den enskilde hyresgästen då skulle hamna i. Det är därför
              hyresgästerna har slutit sig samman och agerar kollektivt för
              att hävda sina rättigheter och få rimliga hyror.
            </seg>
            <seg xml:id="i-3f30e5f137f26ad6-0">
              Vi socialdemokrater vill snarare utveckla den modellen. Vi tycker
              att arbetsmarknaden och det system som där finns för att lösa
              konflikter och ekonomiska frågor kan vara en bra förebild även
              för hyresmarknaden. Det kräver att hyresgästorganisationerna får
              en starkare ställning.
            </seg>
            <seg xml:id="i-45f8327b144dc7d2-0">
              Fru talman! Om man tar dagens betänkande, BoU2, som ett test
              på den borgerliga maktalliansens gemensamma politik kan man finna
              att det är endast i en enda fråga som de fyra borgerliga partierna
              har lyckats ena sig. Det finns elva reservationer som något eller
              några borgerliga partier står bakom, men det är endast en som
              alla har kunnat skriva under. Då är väl det den gemensamma borgerliga
              bostadspolitiken. Reservationen handlar om att sänka kravet på
              hur många i ett hyreshus som ska vara för en ombildning till bostadsrätt
              för att den ska bli av.
            </seg>
            <seg xml:id="i-4dee0d5d0a9b518f-0">
              Nuvarande regler säger att två tredjedelar av de boende ska vara
              för en ombildning för att den ska bli av. De reglerna finns till
              delvis för att skydda hyresrätten men också för att skydda bostadsrätten.
              Ska man ta över ett hus i kooperativ, gemensam ägo krävs det ett
              stort engagemang bland många av hyresgästerna, inte minst för
              att garantera stabiliteten och ekonomin i den nya kooperativa
              föreningen. De flesta som har ett sådant engagemang för gemensamt
              ägande söker sig till befintliga eller nybyggda bostadsrätter.
            </seg>
            <seg xml:id="i-bc11435a5ec29910-0">
              Det är nästan en ödets ironi att de fyra borgerliga partierna
              lyckats ena sig just i denna enda fråga. De flesta andra som agerar
              i bostadspolitiken tycker nämligen tvärtom: Dagens tvåtredjedelskrav
              är väl avvägt, och skulle det ändras vore det uppåt och inte nedåt.
            </seg>
            <seg xml:id="i-940057bb2c5596a2-0">
              Detta framkom med all önskvärd tydlighet när bostadsutskottet
              genomförde en utfrågning om effekterna av de ombildningar som
              gjorts. Det förvånar mig inte att ingen av de borgerliga talarna
              i dag har uppehållit sig speciellt mycket vid den utfrågningen.
              Samtliga företrädare för samtliga organisationer var eniga om
              att dagens nivå krävdes.
            </seg>
            <seg xml:id="i-c46742caa69734f9-0">
              Man kan kanske tycka att det är lite underligt att bostadsrättsorganisationerna
              har denna inställning, inte minst SBC som organiserar en del av
              de ombildade föreningarna. Men bostadsrättsorganisationerna är
              naturligtvis rädda om bostadsrättens idé. De har sett att det
              inte är kooperativ glöd som drivit fram en del av ombildningarna
              utan förhoppningen om snabba pengar. Risken är stor att sådana
              föreningar inte får den stabilitet och kompetens som krävs. Detta
              vittnade flera av de inbjudna på hearingen om.
            </seg>
            <seg xml:id="i-113c494b331a29b1-0">
              Flera av de frågeställningar och negativa konsekvenser som belystes,
              kanske framför allt att segregationen påverkades så negativt i
              en del av ombildningarna, måste vi ta fasta på i det fortsatta
              arbetet i bostadsutskottet. Vi måste också om möjligt se till
              att förbättra de kvarboende hyresgästernas ställning.
            </seg>
          </u>
          <note xml:id="i-40a6531a2a7305c5-0">
            Fru talman! Jag yrkar bifall till utskottets förslag till beslut
            i betänkandet och därmed avslag på alla reservationer.
          </note>
          <note type="speaker" xml:id="i-6aad09d38d9fa7d1-0">
            Anf. 122 RAGNWI MARCELIND (kd) replik:
          </note>
          <u who="ragnwi_marcelind_7f6fdf" xml:id="i-a7c07ba7f3c4ef07-2">
            <seg xml:id="i-6d1f250959264582-0">
              Fru talman! Man brukar säga att lössen hostar fast de inga bröst
              har. Jag skulle vilja säga att om dagens betänkande och debatt
              skulle vara ett mått på vänsterkartellens samarbetsförmåga så
              tycker jag att det säger precis lika mycket som det Leif Jakobsson
              försöker påskina vad gäller alliansens samarbetsförmåga.
            </seg>
            <seg xml:id="i-bd09f85efaa572d6-0">
              Jag skulle dessutom till skillnad från Leif Jakobsson vilja ge
              mina kolleger både det förtroendet och det erkännandet att jag
              tror att de är mycket väl medvetna om att de representerar hela
              Sverige när det gäller bostadspolitiken, glesbygdsproblematiken
              likafullt som storstadsproblematiken.
            </seg>
            <seg xml:id="i-9f41121bcb040d37-0">
              Sten Lundström sade lite fint att han läser fackpressen. Det
              gör nog alla som sitter i bostadsutskottet, och vi är väl medvetna
              om att det visst trots de regleringar och tillfälliga stöd som
              regeringen hela tiden tar fram händer någonting på byggnadssidan.
              Det byggs mer. I mitt län säger dock fem av tio kommuner att de
              inte har några planer på bostadsbyggande den närmaste femårsperioden.
              Det är socialdemokratiskt styrda kommuner. Ett par kommuner får
              statligt stöd för att riva fastigheter och slussa de hemlösa till
              Gävle, till våra tillfälligt upprättade bostäder för hemlösa.
            </seg>
            <seg xml:id="i-ec5282a4cc4d0f19-0">
              Jag skulle vilja fråga: Menar verkligen Leif Jakobsson att han
              är nöjd med den situation vi har på bostadsmarknaden i dag och
              att det är fel av oppositionen att i denna debatt lyfta upp den
              problemsituation som väl ändå alla som är lite medvetna har klar
              för sig?
            </seg>
          </u>
          <note type="speaker" xml:id="i-7454247189cdaac3-0">
            Anf. 123 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-93d3a992480a143c-1">
            <seg xml:id="i-a347e39c587ab0e1-0">
              Fru talman! Det jag försökte berätta var att det faktiskt har
              blivit fart på bostadsbyggandet och att väldigt mycket av detta
              faktiskt handlar om de insatser som de tre samarbetande partierna
              har enats om. I intervjuer säger väldigt många av de bostadsförtag
              som nu bygger hyresrätter att detta aldrig skulle ha blivit av
              om inte investeringsbidragen hade kommit. Vår politik har alltså
              fungerat, och det är jag glad för.
            </seg>
            <seg xml:id="i-74b29069f72b554b-0">
              Däremot är jag inte nöjd. Så länge det finns människor som inte
              får bostad är det naturligtvis inte en bra situation. Men när
              det gäller att nå fram på det området delar vi ju ansvaret med
              de kommunala politikerna och med kommunerna.
            </seg>
            <seg xml:id="i-d542a45975f1755d-0">
              Det jag sade om storstad och glesbygd sade jag inte för att kritisera
              något eller några partier, utan det var någonting som jag tycker
              att hela utskottet måste tänka på. När man träffar bostadspolitiker
              ute i landet möts man ibland av att de tycker att väldigt mycket
              av bostadsdebatten utgår från de skevheter som finns i framför
              allt Helsingforssområdet. Naturligtvis speglar också motionsfloden
              de brister som finns. Vi bör nog allihop uppmärksamma, utan att
              för den skull göra det till någon partipolitisk fråga eller partipolitisk
              skillnad, att de bostadspolitiska problemställningarna är fruktansvärt
              olika i det här landet.
            </seg>
          </u>
          <note type="speaker" xml:id="i-84ea324a3e39324b-0">
            Anf. 124 RAGNWI MARCELIND (kd) replik:
          </note>
          <u who="ragnwi_marcelind_7f6fdf" xml:id="i-a7c07ba7f3c4ef07-3">
            <seg xml:id="i-cc1a43503f445ac0-0">
              Fru talman! Ja, det är just det de är. Jag har själv varit med
              och tagit fram en rapport över mitt hemlän, som under hundra års
              tid har styrts av socialdemokratin, kan man säga, i alla fall
              merparten av kommunerna. Där kan vi uppenbart se att det inte
              hjälper om kommunerna hostar upp sig och försöker ta initiativ,
              om enskilda gör det, om fastighetsägare gör det eller om privata
              fastighetsägare gör det när vi har ett sådant detaljreglerat system
              som försvårar initiativen.
            </seg>
            <seg xml:id="i-a788c346c9ef042e-0">
              Socialdemokratin har i dag reglerat så in i minsta detalj att
              man inte kan bygga lägenheter med bidrag annat än upp till 70
              kvadratmeter. Till och med Mona Sahlin säger att vi måste förändra
              detta. Vi vet att möjligheten att bilda familj och skaffa barn
              försvåras av denna detaljreglering.
            </seg>
            <seg xml:id="i-13d52a96d3c93487-0">
              Jag menar att det vore klädsamt av majoriteten om man kunde våga
              erkänna: Ja, det har blivit fel. Det var kanske inte så bra med
              de här detaljregleringarna. Vi vill ändra på dem, för vi vill
              också ha i gång bostadsbyggandet precis som vi från borgerligheten
              säger att det är viktigt med hyresrätter. Det är viktigt med trygghet
              på bostadsmarknaden. Det är viktigt att hemlösa får bostad. Det
              är viktigt att familjer kan utveckla sitt boende och att man kan
              flytta till större lägenheter för att kunna föda barn, bilda familj
              och så vidare.
            </seg>
            <seg xml:id="i-6e4b97bd8a20a7bb-0">
              På något sätt borde man våga tillstå att det kanske inte har
              blivit exakt som man hade tänkt det. Det är precis som att jag
              tillstår att jag inte har svaret på alla problemställningar som
              vi kan se i samhället. Men tillsammans borde vi ändå kunna medge
              att det inte har varit bra. Visst har bostadsbyggandet kommit
              i gång. Men vi har fortfarande jättestora problem som alla inom
              branschen, om man läser facktidningarna, pekar på måste åtgärdas
              om vi ska få i gång byggandet på det sätt som vi behöver i Sverige.
            </seg>
          </u>
          <note type="speaker" xml:id="i-dcd0ad4a1984d993-0">
            Anf. 125 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-93d3a992480a143c-2">
            <seg xml:id="i-c025f74a71928e2d-0">
              Fru talman! Då uppfattar jag det som att Ragnwi och Kristdemokraterna
              snarare vill utöka investeringsbidraget till hyresrätter än att
              avskaffa det. Det har varit inställningen tidigare. Men det var
              intressant. Så var det ju med studentbostadsstödet också. Från
              början fick vi driva igenom det själva. Sedan, efter en tid, kom
              en del borgerliga politiker till insikt om att det där nog var
              en rätt klok lösning eftersom kommunalpolitikerna och bostadsbolagen
              sade att tack vare det här kan vi bygga studentbostäder. Likadant
              är det med hyresbostäder i dag.
            </seg>
            <seg xml:id="i-5bd45a33cc2763e2-0">
              Jag måste säga om bilden av det här fruktansvärt detaljreglerade
              området att Ragnwi faktiskt är svaret skyldig att kunna visa vad
              det handlar om. Det enda du exemplifierade med den här gången
              var den här gränsen på 70 kvadratmeter. Där har det handlat om
              att försöka få fram en typ av lägenheter som inte byggdes annars.
              Vi hade tidigare en produktion som var väldigt inriktad på stora
              bostadsrätter som kanske ensamstående, ensamstående med barn,
              ungdomar, inte hade en möjlighet att komma till.
            </seg>
            <seg xml:id="i-365432b291030837-0">
              Det är klart att det finns ett behov av de andra bostäderna också.
              Den mix av vilket behov det finns av stora och små bostäder är
              det ett kommunalt ansvar att gå igenom, belysa och upplysa marknaden
              och de olika aktörerna om. Därför är det jätteviktigt att det
              finns bostadsförsörjningsprogram i alla kommuner. Om det finns
              partikamrater till mig som syndar och jobbar dåligt med detta
              är jag gärna med och talar om vikten av, och deras ansvar för,
              att sådana finns.
            </seg>
          </u>
          <note type="speaker" xml:id="i-b0158cfd3590396d-0">
            Anf. 126 PETER DANIELSSON (m) replik:
          </note>
          <u who="peter_danielsson_38db7c" xml:id="i-2fcd345dbd18a819-3">
            <seg xml:id="i-58d1f47e48a6533c-0">
              Fru talman! När Leif Jakobsson talade om det här med alla facktidningar
              och hur mycket det byggs i Sverige kunde jag inte låta bli att
              tänka på en DN-artikel i går, där en byggnadsarbetare, jag tror
              att det var från Helsingfors, som var arbetslös sade något i stil
              med nu citerar jag nog inte ordagrant för jag har inte artikeln
              med mig att han också hade läst alla de här rubrikerna om att
              byggandet ökade. Men han förstod inte riktigt hur det här hängde
              ihop. Det var som ett spöke som alla talade om men ingen egentligen
              riktigt kunde se. Nu var han ju särskilt drabbad, men faktum kvarstår
              att även om byggandet ökar lite grann ökar det inte tillräckligt
              mycket för att vi ska komma till rätta med bostadsbristen. Det
              ökar framför allt från väldigt låga nivåer.
            </seg>
            <seg xml:id="i-e1e310a196829517-0">
              Det är också intressant att Leif Jakobsson slår sig för bröstet
              och menar att det är insatserna från Socialdemokraterna och stödpartierna
              i form av bidrag och stöd som har spelat så stor roll när själva
              grunden till problemen är vad de gör med andra handen, det vill
              säga regleringar, styrning och politisk klåfingrighet som i sin
              tur föranleder att man måste ge särskilda stöd och bidrag för
              att det ska gå att bygga.
            </seg>
            <seg xml:id="i-e8413ae7fa8d77a4-0">
              När det gäller det kollektiva förhandlingssystemet pratade Leif
              Jakobsson om att det inte finns något monopol. Men det finns det
              ju på sätt och vis eftersom det endast får vara en organisation
              som förhandlar i varje hus. Leif Jakobsson sade också att vi inte
              vill att hyresgäster ska få sluta sig samman och förhandla. Det
              är helt fel. Men vi vägrar att ställa upp på att hyresgäster i
              princip måste vara med i Hyresgästföreningen för att kunna förhandla.
            </seg>
            <seg xml:id="i-a8274aea78ba0c25-0">
              Så kommer jag till min fråga. Tycker Leif Jakobsson att det är
              rimligt att en bostadsrättsinnehavare som hyr ut i andra hand
              på grund av tillämpningen av bruksvärdesprincipen kan tvingas
              återbetala hyra till andrahandshyresgästen i så hög grad att han
              eller hon inte får täckning för sina kostnader?
            </seg>
          </u>
          <note type="speaker" xml:id="i-9e1f82d36e3c2179-0">
            Anf. 127 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-93d3a992480a143c-3">
            <seg xml:id="i-9ac12028722c212f-0">
              Fru talman! För att börja med den sista frågan tycker jag att
              det är rimligt att det är bruksvärdesprincipen som gäller när
              man hyr ut bostadsrätter i andra hand. Det resonemang som Peter
              Danielsson för in här, fru talman, handlar ju om kapitalkostnader.
              Skulle man föra det resonemanget måste man också föra in frågan
              om värdetillväxt och annat. Det kan ju få helt orimliga konsekvenser
              om man skulle räkna bort värdetillväxten under den tiden som andrahandshyresgästen
              bor där. Och man kan tänka sig det andra hållet också, där värdetillväxten
              är negativ. Så har vi haft det vid flera tillfällen. Då skulle
              bostadsrättsinnehavaren kunna hävda att han förutom sina kapitalkostnader
              för insatsen också gör en värdeförlust. Det är ett helt omöjligt
              förslag. Jag tycker att det är en bra utgångspunkt med bruksvärdesprincipen
              när det handlar om uthyrning.
            </seg>
            <seg xml:id="i-25e8914665e4d3c5-0">
              Jag tycker att de lägenheter som byggs inte bara är ett spöke
              eller en dimridå. Varför inte, Peter Danielsson, se dig omkring
              hemmavid? Det byggs i till exempel Helsingborg, i Maria. Det är
              jättefina lägenheter och till rimliga kostnader skulle jag vilja
              säga. Det byggs på alla möjliga håll i Skåne, som du lätt kan
              nå. Då ser du att den politik vi för faktiskt har givit resultat.
              Och det har faktiskt inte bara handlat om subventioner och annat,
              vill jag säga. Det har handlat lika mycket om att få en mental
              förändring som går ut på att kommunerna har ansvaret att se till
              att det kommer i gång, att man kan bygga billigare. Det förnekade
              ni för några år sedan och sade att det bara var skatternas fel.
              Där har vi faktiskt sett en enorm omsvängning i branschen som
              har lett till att vi kan bygga prisvärda bostäder i dag.
            </seg>
          </u>
          <note type="speaker" xml:id="i-3917323d3f26e408-0">
            Anf. 128 PETER DANIELSSON (m) replik:
          </note>
          <u who="peter_danielsson_38db7c" xml:id="i-2fcd345dbd18a819-4">
            <seg xml:id="i-7940ae72a8c294c7-0">
              Fru talman! Jag tycker fortfarande att min poäng kvarstår, det
              vill säga att det är problem som är skapade av regleringar och
              politisk klåfingrighet som man sedan åtgärdar genom att skapa
              nya politiska insatser i form av stöd och subventioner i stället
              för att gå på grundproblemet, det vill säga till exempel hyresregleringen.
            </seg>
            <seg xml:id="i-e2a5b14e2d5354ef-0">
              När det gäller min fråga om rimligheten i det här med andrahandsuthyrning
              och återbetalning tycker jag att min fråga kvarstår. Tycker Leif
              Jakobsson att det är rimligt att göra som till exempel ert samarbetspartis
              ledare Lars Ohly gjorde? Han gick och hyrde en lägenhet i andra
              hand på Söder här i Helsingfors. Han ingick ett avtal om en viss
              hyra, som man uppfattade som rimlig från båda parter. Sedan går
              han i efterhand till hyresnämnden och klagar för att få tillbaka
              pengar. Är det ett rimligt förfarande, och är det något som påverkar
              utbudet av andrahandslägenheter på en pressad hyresmarknad i positiv
              räkning?
            </seg>
          </u>
          <note type="speaker" xml:id="i-ffc0e92024f9b931-0">
            Anf. 129 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-93d3a992480a143c-4">
            <seg xml:id="i-fbc1896a66e01a92-0">
              Fru talman! Peter Danielsson pratar om hyresregleringen som det
              stora onda, och det måste ändå sägas att det enda förslag ni har
              för att fler ska kunna bo, hemlösa och allt vad ni pratar om,
              är att ni vill göra av med hyresregleringen, det vill säga att
              ni vill ha högre hyror. Lägre hyror kan man ha trots nuvarande
              bruksvärdessystem. Det är alldeles tillåtet för vem som helst
              att hyra ut billigare. Det enda man skulle kunna uppnå, det som
              det skulle öppnas upp för om man tog bort bruksvärdessystemet
              och allmännyttans roll i det, är höjda hyror. Det är för mig väldigt
              obegripligt hur det på något sätt skulle lösa något enda av de
              problem som vi har diskuterat här. Vad det skulle kunna leda till
              är att privata fastighetsägare i bristkommuner skulle kunna tjäna
              mer pengar. Men det är inte lönsamhetsproblemet för de nuvarande
              fastighetsägarna som är grundproblemet över huvud taget.
            </seg>
            <seg xml:id="i-d8725acb6efb2c55-0">
              Jag kommenterar inte den enskilde hyresgäst som Peter Danielsson
              drog fram i sammanhanget, men jag kan konstatera att hyresgäster
              som är i en pressad situation och måste ha någonstans att bo,
              och som kanske inte är så insatta i regelverk och annat, kan skriva
              på ett papper som bryter mot de lagar som finns. Då måste man
              kunna få rätt i efterhand. Därför tycker jag att det är en bra
              ordning, och jag tycker att det är bra att det är bruksvärdesnivån
              som bestämmer prisnivån för andrahandsuthyrning.
            </seg>
          </u>
          <note type="speaker" xml:id="i-2bb69f972c747391-0">
            Anf. 130 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-fde16216b5bfbc6d-3">
            <seg xml:id="i-0550ae0807d3c055-0">
              Fru talman! Jag reagerar också när vi får den beskyllningen från
              Socialdemokraterna att vi från alliansen inte tar hänsyn till
              hela landet. För mig är det en oerhört allvarlig beskyllning,
              som jag faktiskt nästan skulle vilja kräva en ursäkt för. För
              Centerpartiet är det faktiskt en av de stora frågorna: Hela vårt
              land ska leva. Vi ska ta till vara hela landet.
            </seg>
            <seg xml:id="i-e13e3f749e8def05-0">
              Jag tror inte att det har undgått någon att bostadspolitiken
              har fått en mer betydande och mer framskjuten plats, och inte
              beror det på Socialdemokraterna. Det beror på att vi i alliansen
              har bestämt oss för att vi ska vara tillåtande. Vi ska riva hinder,
              och vi ska göra det möjligt för människor att få den bostad som
              de önskar. Det är därför vi tycker att det är så viktigt att vi
              har den här debatten också om hyresmarknaden och hyreslagstiftningen.
            </seg>
            <seg xml:id="i-b0dc5b9f9da546c7-0">
              Vi har ju faktiskt varit tillsammans och tillsammans haft kontakter
              i hela bostadsutskottet. Ibland har jag undrat, och frågat också:
              Har vi varit på samma ställen? Har vi hört samma krav som har
              framställts, nämligen kravet på att vi måste se över hyreslagstiftningen?
              Har det undgått Socialdemokraterna?
            </seg>
          </u>
          <note type="speaker" xml:id="i-9e83c26eba1e33d4-0">
            Anf. 131 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-93d3a992480a143c-5">
            <seg xml:id="i-e9cabb157d41014e-0">
              Fru talman! Nej, det har det uppenbarligen inte gjort, eftersom
              vi har tagit initiativ till den utredning som är färdig, som har
              remissbehandlats och som vi senare kommer att diskutera. Det där
              var faktiskt något som vi gjorde tillsammans i Allboutredningen.
              Vi skulle låta parterna försöka lösa de här frågorna. Och den
              processen är avslutad. Parterna kom till en överenskommelse. Det
              har skett en utredning, och den utredningen har remissbehandlats.
              Nu börjar vi närma oss ett läge där vi kan diskutera vilka förändringar
              vi kan tänka oss och vilka förändringar som kan vara ändamålsenliga.
              Jag förstår alltså över huvud taget inte den kritiken.
            </seg>
            <seg xml:id="i-8ff071a66fda3add-0">
              När det gäller det här med olika delar av landet och glesbygd
              tror jag att jag svarade Rigmor vad jag menade om det. Men det
              är ju intressant med Centerns inställning, inte minst till stödet
              till de kommuner som har drabbats oerhört hårt av utflyttning
              och tomma bostäder, och att vi inte har kunnat få stöd från Centerpartiet
              där. Det är kanske den mest konkreta frågan om bostadsfrågor i
              framför allt glesbygd och avfolkningsbygder.
            </seg>
          </u>
          <note type="speaker" xml:id="i-fac54cd97e4e9a40-0">
            Anf. 132 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-fde16216b5bfbc6d-4">
            <seg xml:id="i-5ea0f956f8b23311-0">
              Fru talman! Vänsterpartiet gav i alla fall någon fingervisning
              om att man tänkte ställa upp på de förslag som kommer nu när det
              gäller hyressättningen. Det är väl kanske lite förmätet att begära
              att Socialdemokraterna ska göra det här i dag. Men nu hänvisar
              man till den offentliga utfrågning som vi hade och som ni tyckte
              att vi inte berörde just någonting. Det kanske är så att vi inte
              berörde den. Åtminstone från min sida tog jag fasta på det som
              man sade vid den här utfrågningen: Det har gått alltför kort tid
              för att man ska kunna göra en rättvis utvärdering av hur det här
              har slagit.
            </seg>
            <seg xml:id="i-4710f1460385143f-0">
              Men en fråga som man verkligen tog upp ganska samstämmigt gällde
              konsekvenserna för hyresmarknaden så som den ser ut i dag. Det
              gäller att hyresrätten har hamnat i strykklass, att det är 100
              000 färre hyresrätter sedan 1994 som har kommit till, att vi har
              en alltför hög fastighetsskatt och att förköpsrätten utgör ett
              hinder för att sälja till fastighetsföretag. Nackdelarna med hyresreglering
              och dess tillämpning har blivit mycket tydliga. Det skulle finnas
              anledning att ännu mera beröra detta. Vi kan titta på olika bilder
              och olika diagram, och det är väldigt bra att ha dem, för då kan
              vi se till exempel att vad gäller bostadsbeståndet här i innerstaden
              löper kurvan rakt nedåt för hyresrätterna. Det är ju inte någon
              bra lösning som vi har tagit del av och som Socialdemokraterna
              är ansvariga för.
            </seg>
          </u>
          <note type="speaker" xml:id="i-24069d867d95e7a2-0">
            Anf. 133 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-93d3a992480a143c-6">
            <seg xml:id="i-43e80493e72da952-0">
              Fru talman! Då kan man undra om de diagram som Rigmor Stenmark
              visar upp här hade sett bättre eller sämre ut om inte Allbolagen,
              lagen om försäljning av allmännyttiga hyresrätter och bostadsrättslagens
              bestämmelser hade införts av oss socialdemokrater tillsammans
              med Vänsterpartiet och Miljöpartiet. Hur hade bilden då sett ut?
              Det gäller faktiskt att vara lite konsekvent i vad man kritiserar
              och vad man ställer upp på.
            </seg>
            <seg xml:id="i-d7c69e97e9d7dd2e-0">
              Det finns en fråga som behandlades vid den offentliga utfrågningen
              som ni alla fyra partier i alliansen har kommenterat i den gemensamma
              reservationen, och den gäller att ni tycker att två tredjedelar
              är en alldeles för hög gräns för att man ska ombilda hyresrätt
              till bostadsrätt. Där var alla som pratade på hearingen, från
              alla organisationer, helt ense om att det krävdes minst två tredjedelar.
              Så ibland undrar jag också, Rigmor Stenmark, om vi har varit på
              samma träffar och möten.
            </seg>
          </u>
          <note type="speaker" xml:id="i-00d7967af362d806-0">
            Anf. 134 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-ce25aa0e9a221fb3-5">
            <seg xml:id="i-d3fa116b1b493a2d-0">
              Fru talman! Jag vill också återkomma till frågan om ombildning
              av hyresrätt till bostadsrätt. Jag vill först säga att hearingen
              var alldeles utomordentlig. Det framkom oerhört mycket matnyttigt.
              Jag tyckte också, precis som Rigmor Stenmark var inne på, att
              en sådan aha-upplevelse var att man under hearingen konstaterade
              att det egentligen finns för lite forskning gjord för att man
              ska kunna dra riktigt långsiktiga slutsatser. Det finns ett antal
              citat jag skulle kunna läsa upp från vad de olika talarna sade
              om detta.
            </seg>
            <seg xml:id="i-521e61b5f7aff3bf-0">
              Vad gäller frågan om ombildning, frågan om två tredjedels majoritet,
              fanns det även där olika synsätt. Egentligen handlar frågan om
              två tredjedelar om själva processen, och processen handlar om
              ifall det ska vara enkel eller två tredjedels majoritet för att
              man ska få göra en intresseanmälan, vilket sedan i sin tur grundlägger
              en förenings rätt till förköp som därefter kan leda till att föreningen
              fattar beslut om att förvärva fastigheten i syfte att ombildning
              ska kunna ske. Det är en ganska lång process.
            </seg>
            <seg xml:id="i-06ba3f238671013e-0">
              Det man säger i två olika citat från anteckningarna från mötet
              är: När det gäller 50 % eller två tredjedelar har vi inte riktigt
              funderat över 50 % säger en talare. En annan talare säger: När
              det gäller gränsen kan man säga att oavsett om man skulle lägga
              den på en lägre nivå är det ekonomiska realiteter som styr det
              hela. Då är min fråga till Leif Jakobsson: Är det inte så att
              ni egentligen har skapat olika typer av verktyg för att stoppa
              ombildningen därför att ni anser att det är ett sätt att värna
              hyresrätten? Där tar ni till olika typer av verktyg som egentligen
              kanske inte alltid är de mest konstruktiva. De ekonomiska realiteterna
              finns ju där. Då menar vi att man inte ska förhindra att processen
              sätts i gång, vilket ni gör med ert synsätt. Det fanns det ju
              också uppenbarligen talare på den hearingen som uppmärksammade
              oss på.
            </seg>
          </u>
          <note type="speaker" xml:id="i-6394e2edd7b171ba-0">
            Anf. 135 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-93d3a992480a143c-7">
            <seg xml:id="i-133289c3d71d391f-0">
              Fru talman! De bestämmelser som finns och berör ombildningen
              handlar om att värna bostadsrätten och den kommande bostadsrättsföreningen
              så att den ska ha en livskraft och möjlighet att verka vidare.
              Men det handlar faktiskt också om att på olika sätt se till att
              minoriteter inte kommer i kläm.
            </seg>
            <seg xml:id="i-33516d34febaab1a-0">
              Jag tycker att det fanns många aha-upplevelser under den hearingen.
              Jag håller helt med och skulle kunna citera mig själv: De långsiktiga
              effekterna är det alldeles för tidigt att uttala sig om. Det sade
              jag faktiskt på hearingen själv. Men det finns ju en del av hanteringen
              i dag som vi nog bör titta på.
            </seg>
            <seg xml:id="i-2edff32e10e15de0-0">
              Bland annat är det ju så att människor får gå in i det här utan
              att veta att man kan få ett lånelöfte och att man har möjlighet
              att fullfölja det hela. Det tror jag också att man ska tänka på.
              Vad är det för en situation som människor hamnar i när de kanske
              skriver på en lista och tycker att det här är en bra idé: Ja,
              visst ska vi ombilda vårt hus till bostadsrätt! Och sedan tvingas
              de att inför grannarna säga: Nej, banken vill inte ge mig lån,
              så jag kan inte vara med.
            </seg>
            <seg xml:id="i-2fd162653a36ae9f-0">
              Det finns en massa sådana här konsekvenser vars innebörder är
              oerhört väsentliga att tänka på. Därför får vi nog säga att det
              som har att göra med reglerna i ombildningslagen nog faktiskt
              har att göra med att om man ska ombilda till bostadsrätt så ska
              det ske på ett sådant sätt att det blir en stabil och bra bostadsrättsförening
              som har möjlighet att ta hand om föreningens medlemmar men också
              de hyresgäster som blir kvar. Där finns enligt den hearing vi
              hade mycket kvar att önska.
            </seg>
          </u>
          <note type="speaker" xml:id="i-3ca27d11183cbc0e-0">
            Anf. 136 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-ce25aa0e9a221fb3-6">
            <seg xml:id="i-8fbaac450b998720-0">
              Fru talman! Då vill jag helt frankt påstå att så uppfattade inte
              jag bakgrunden till att man har vidtagit ett antal åtgärder. Jag
              skulle vilja säga att väldigt många av dem som har drabbats av
              de olika åtgärder som den socialdemokratiska regeringen har vidtagit
              också skulle tycka att det inte alls i alla avseenden har handlat
              om att se till att ombildningen i första hand fungerar väl och
              att man ska hjälpa till att få processen att bli bättre. Jag skulle
              vilja säga att väldigt många av de boende som har upplevt sig
              drabbade anser att det är precis tvärtom. Därför har jag lite
              svårt att förstå det Leif Jakobsson säger. Det låter väldigt sympatiskt.
              Men jag har ett flertal exempel på debatter här i kammaren med
              statsråd och många kontakter med människor utanför som just visar
              hur de här processerna syftar till att stoppa ombildningen, inte
              till att skapa en bättre ombildning från hyresrätt till bostadsrätt.
              Där vill jag verkligen markera att så uppfattar jag situationen.
            </seg>
            <seg xml:id="i-f503d2b520ac2bea-0">
              Det andra gäller Hyresgästföreningens förhandlingsmonopol. Då
              vill jag fråga Leif Jakobsson: Kan Leif Jacobsson räkna upp de
              olika typer av förhandlande organisationer som finns i Sverige
              vad gäller dem som förhandlar åt hyresgästerna? Jag kan räkna
              upp Hyresgästernas riksförbund. Jag skulle vilja att Leif Jakobsson
              räknar upp alla de andra, med tanke på att han anser att det inte
              finns ett förhandlingsmonopol.
            </seg>
          </u>
          <note type="speaker" xml:id="i-d30951e63bf7a886-0">
            Anf. 137 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-93d3a992480a143c-8">
            <seg xml:id="i-c1e42ddc7a0607a3-0">
              Fru talman! Jag svarade på den första frågan om hur vi ser på
              ombildningslagen och två tredjedelsmajoriteten. Jag förstår att
              Nina pratar om Allbolagstiftningen och de bestämmelser som där
              finns om i vilket fall man kan ombilda. Man prövar i förhållande
              till bruksvärdessystemet, och det är en helt annan fråga. Här
              har vi socialdemokrater ett intresse av att se till att det finns
              kvar hyresrätter. Kommunerna har en gång satsat på att i kommunen
              ha en valfrihet, att man kan välja mellan olika upplåtelseformer.
              Hyresrätter behöver faktiskt också värnas och skyddas på många
              områden, inte minst för att hyressättningssystemet ska kunna fungera.
              Men när det ska bli en ombildning då och det var det jag pratade
              om är det viktigt att ombildningslagen är så utformad att det
              blir bra och stabila bostadsrättsföreningar.
            </seg>
            <seg xml:id="i-22e5442453203930-0">
              Fru talman! Beträffande den andra frågan om hyresförhandlingar
              vet jag att det i Peter Danielssons hemstad fanns en förhandlande
              organisation genom allmännyttan jag vet inte om den finns kvar.
              Annars är det faktiskt inte vare sig jag och Socialdemokraterna
              eller vi i riksdagen som ska bestämma vilka hyresgästföreningar
              som ska finnas, utan det är upp till hyresgästerna att bilda sådana.
              Det är fullt möjligt. Det har inte minst Helsingborg visat.
            </seg>
          </u>
          <note type="speaker" xml:id="i-7983a9bb6b5bd8c5-0">
            Anf. 138 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6f5b90caf565f537-9">
            <seg xml:id="i-ae2d0d5c4c513acf-0">
              Fru talman! Jag begärde replik när Leif Jakobsson sade, egentligen
              som enda svar på våra försök att stärka dem som hyr i andra hand,
              att man inte ska kunna bo sig till ett kontrakt. Det fick mig
              att tänka på: Hur ska man kunna få ett kontrakt? Vilka sociala
              regelverk har vi i samhället som avgör vem som får en bostad i
              dag som är bättre än att bo sig till ett kontrakt? Det är ungefär
              som att säga på arbetsmarknaden att man inte ska kunna låsa sig
              till en fast tjänst.
            </seg>
            <seg xml:id="i-8d17ba29472ee705-0">
              Den utredning som är tillsatt på Justitiedepartementet om vräkningar
              är väl okej. Det enda vi egentligen begärde i vår reservation
              var att man vidgade utredningen till att se över, hur viktig frågan
              om vräkning än är för barnfamiljerna, även den stora grupp som
              inte är barnfamiljer och som vräks. Risken är att vi får två olika
              regelverk till slut: ett regelverk som omfattar barnfamiljer och
              deras risk för vräkning och ett som omfattar alla andra som inte
              har barn. Det tror jag till och med är olyckligt.
            </seg>
            <seg xml:id="i-46264a78707fdacc-0">
              Huvudparten av mitt anförande handlade om sociala och kommunala
              kontrakt. I utredningen H13 i Hannover som jag refererade till
              i mitt anförande har man visat de stora problemen. Man frågade
              de 13 första kvinnor som ingick i studien vad de ville. De ville
              ha en bostad. Okej, de får det. Sedan frågade man: Nu när ni har
              fått en bostad, är det något annat vi kan hjälpa till med? De
              fick själva identifiera det närmare. Förutsättningen för att man
              lyckades enligt H13 är uppenbarligen att de som flyttade in i
              bostäderna hade ett eget kontrakt.
            </seg>
          </u>
          <note type="speaker" xml:id="i-0d81a613055c697d-0">
            Anf. 139 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-93d3a992480a143c-9">
            <seg xml:id="i-06678b8200fdb9b3-0">
              Fru talman! Jag är alldeles övertygad om att de Hannovererfarenheter
              som Sten Lundström redogör för är både relevanta och intressanta
              för vilken metodik och vilka handlingsplaner kommuner och socialtjänsten
              ska agera utifrån. Det är naturligtvis viktigt med sådan kunskap.
              Det jag har försökt säga är att den frågan kanske inte riktigt
              i första hand är en fråga om hur hyreslagstiftningen är utformad.
              Jag tror att de lokala förutsättningarna och traditionerna, där
              många olika aktörer samarbetar för att lösa hemlösheten, gör att
              man kanske inte ska ha en modell som ska vara likadan överallt.
              På väldigt många håll krävs fastighetsägarnas medverkan, kommunens
              medverkan och annat, och då får man i den enskilda kommunen resonera
              sig fram till hur man ska gå till väga. Det finns inget som förbjuder
              någon att använda förstahandskontrakt som en metod. Det finns
              absolut ingenting i lagstiftningen i dag som hindrar någon från
              att använda den här Hannovermodellen, eller vad vi ska kalla det.
              Det är mycket möjligt att vi behöver skärpa upp en del av lagstiftningen.
              Det får vi väl titta på. Jag tror ändå att det är bra att vi primärt
              fokuserar på de vräkningar där barn är inblandade. Det är mycket
              allvarliga situationer, och det är den prioritering som socialtjänsten
              gör i kommunerna. Finns barn inblandade måste man vara extra aktiv
              och varsam.
            </seg>
          </u>
          <note type="speaker" xml:id="i-cbf0da8cd72ef068-0">
            Anf. 140 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6f5b90caf565f537-10">
            <seg xml:id="i-6c2394c0fbd27bef-0">
              Fru talman! Det är lite svårt att argumentera mot att man ska
              vara extra varsam när det gäller barn. Det är en naturlig reaktion
              hos oss allihop. Men det hjälper inte de människor som sover utomhus
              i dag. Det hjälper inte dem som står utanför bostadsmarknaden
              att vi får en splittrad lagstiftning: en lagstiftning som gäller
              vräkningar av dem med barn och en som gäller dem som är barnlösa
              av ett eller annat skäl. En del är barnlösa därför att de aldrig
              har fått en bostad. De lär aldrig kunna skaffa barn heller eftersom
              de inte kommer att få någon bostad så länge den här situationen
              kvarstår.
            </seg>
            <seg xml:id="i-ccf8bdd44a4b177e-0">
              Jag fick inte svar på den andra frågan, som jag tycker är lite
              intressant. När ni avfärdar våra förslag som andrahandshyresgästernas
              rätt till förstahandskontrakt avfärdar ni det med att säga att
              man inte ska kunna bo sig till ett kontrakt. Då är min fråga:
              På vilket sätt får man kontrakt i dag? Vilken är den socialt rättvisa
              fördelning av bostäder som förekommer i dag då man inte ska kunna
              bo sig till ett kontrakt? Regeringen har inte lyckats ålägga Malmö
              kommun och Göteborgs kommun att ha bostadsförmedlingar. Vi har
              inte under den här perioden lyckats åstadkomma en bostadsanvisningslag
              trots ett antal påtryckningar från vår sida om att en sådan måste
              återskaffas. Frågan kvarstår: Om man inte ska kunna bo sig till
              ett kontrakt, hur ska man få ett kontrakt då?
            </seg>
            <seg xml:id="i-7031301b2470d29c-0">
              När det gäller de sociala och kommunala kontrakten är det ett
              problem att fastighetsägaren har möjlighet att säga nej till att
              upplåta bostaden åt socialen med mindre än att det är ett andrahandskontrakt.
              Därför är det viktigt att de människor som i alla fall något så
              när klarar av sitt boende själva och kan sköta sig har en känsla
              av att de har en möjlighet att omvandla det till ett förstahandskontrakt.
              Jag tror inte att det går förrän vi ändrar lagstiftningen som
              ger andrahandshyresgästen rätt till förstahandskontrakt i olika
              former, detta framför allt när det gäller sociala och kommunala
              kontrakt.
            </seg>
          </u>
          <note type="speaker" xml:id="i-9bb0be039b25c584-0">
            Anf. 141 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-93d3a992480a143c-10">
            <seg xml:id="i-478b4f775717cd85-0">
              Fru talman! Jag är lekman i frågorna om metodik i socialtjänsten,
              men i slutändan av ett program som ska motarbeta eller lösa problemen
              med hemlösheten bör det finnas ett förstahandskontrakt och ett
              boende. Men om boendet ska vara i samma fastighet som i den som
              man första gången fick hjälp med att skaffa bostad är inte så
              självklart. Ofta är dessa bostäder kopplade till stödfunktioner
              och annat. Var gränsen går mellan institutioner och eget boende
              är ju lite flytande. I vår hemkommun utgör det kommunala bostadsbolaget
              ett exempel på detta.
            </seg>
            <seg xml:id="i-89b25b5184c1590b-0">
              Återigen: Jag tror inte att den typen av lagstiftning är konstruktiv,
              utan den kan till och med bli kontraproduktiv. Jag kan tänka mig
              att en del kommuner skulle få svårt att förmå privata fastighetsägare
              att ställa upp på ett samarbete det är svårt nog ändå när det
              gäller hemlösa om man inte kan gå omvägen via att socialtjänsten
              garanterar kontrakten.
            </seg>
          </u>
          <note xml:id="i-3d6296f8fe00de0d-3">
            Överläggningen var härmed avslutad.
          </note>
          <note xml:id="i-6efcb6dcd57ef12e-0">
            8 § Naturresursfrågor och vattenrätt
          </note>
          <note xml:id="i-4bc0d546304383f1-3">
            Föredrogs
          </note>
          <note type="speaker" xml:id="i-ae6990a1cd19340a-0">
            Anf. 142 TOMAS AGENBERG (s):
          </note>
          <u who="unknown" next="cont" xml:id="i-4e9edfb758027e45-0">
            <seg xml:id="i-9aac52606d6c5169-0">
              Fru talman! Jag ska göra en kortfattad redogörelse för detta
              ärende.
            </seg>
          </u>
          <note xml:id="i-b80e1f842cb2daed-0">
            Det betänkande som utskottet nu överlämnar till kammaren behandlar
            motionsförslag som gäller naturresursfrågor och vattenrätt. Inom
            dessa områden väcktes 18 motioner under den allmänna motionstiden
            2004. Utskottet avstyrker samtliga motionsyrkanden.
          </note>
          <note xml:id="i-944664e1c9172cb9-0">
            Till betänkandet har fogats 12 reservationer och fyra särskilda
            yttranden.
          </note>
          <u who="unknown" prev="cont" xml:id="i-3e92ac6c4388f701-0">
            <seg xml:id="i-5ed758ab0f85fa80-0">
              Fru talman! Med denna korta sammanfattning vill jag överlämna
              ärendet till kammarens behandling.
            </seg>
            <seg xml:id="i-6926ec207f1ec896-0">
              Fru talman! I det här ärendet ska jag tala om framför allt vindkraften.
              Emellanåt finner jag det förvånande att frågan inte tas på större
              allvar.
            </seg>
            <seg xml:id="i-867d3f04cb11ee49-0">
              Jag utgår ifrån att vi kan vara överens om att det finns målkonflikter
              vid lokalisering av vindkraftverk. Dessa målkonflikter kan ibland
              skapa stora problem.
            </seg>
            <seg xml:id="i-415e411110866708-0">
              Vindkraften har fördelar som energikälla. Samtidigt finns det
              nackdelar som måste tas på allvar. Det gäller sådana nackdelar
              som buller, ljud, ljus och påverkan på naturlivet, men vindkraften
              påverkar också vår kulturmiljö och vår boendekvalitet.
            </seg>
            <seg xml:id="i-f740e523b9991b4d-0">
              Regelverken är för otydliga. Vi moderater anser inte att det
              är tillräckligt att dessa frågor lyfts fram enbart i Boverkets
              handbok. Det krävs en tydligare lagstiftning.
            </seg>
            <seg xml:id="i-a0dbe0c0c8d9d712-0">
              Jag vill göra ett par reflexioner kring vindkraften om sådant
              som jag ibland tycker är förvånande.
            </seg>
            <seg xml:id="i-00b6a97a937effd1-0">
              Det är för mig mycket förvånande hur man kan placera en vindkraftverkspark
              på Lillgrund i Öresund utan en åtminstone i mitt tycke ordentlig
              utredning om vad som händer med fisken och vattenflödet. Jag har
              nämligen väldigt svårt att tro att man skulle placera någon annan
              industrianläggning där. I samband med att Öresundsbron skulle
              byggas krävdes oerhört stränga garantier för fisken, vattengenomflödet
              i Öresund och så vidare.
            </seg>
            <seg xml:id="i-c8b73d39fd909362-0">
              Jag kan också känna oro när det gäller en eventuell byggnation
              av vindkraft på Krügers flak. Jag är orolig för att man inte kommer
              att ta tillräcklig hänsyn till fisken och fisket. Det är en stor
              oro som jag vet delas av de många småskaliga fiskare som i dagsläget
              verkar där. Om vindkraftsföretaget får som det vill kommer man
              att förhindra yrkesmässigt fiske i det området.
            </seg>
            <seg xml:id="i-0264909e78390961-0">
              Det är många som i dag påverkas i sitt dagliga boende när det
              byggs vindkraftsparker i deras närmiljö. Det finns flera vittnesmål
              från människor som upplever en stark negativ påverkan framför
              allt av ljusskuggor och buller.
            </seg>
            <seg xml:id="i-1d938206b10f70fd-0">
              Vi moderater vill att all lagstiftning ska genomsyras av respekt
              för den enskilda äganderätten. Den ska samtidigt präglas av respekt
              för människors liv och hälsa samt skyddsintressen för natur och
              miljö.
            </seg>
            <seg xml:id="i-9907c2a4109e7aa5-0">
              Enligt vår mening måste markägaren ges möjlighet att själv bestämma
              vad mark ska användas till. Om man så önskar ska man också kunna
              upplåta marken till vindkraft. Men detta kräver att även övriga
              intressen tas till vara på ett bra sätt. Det görs bäst genom att
              man i den kommunala planeringen tar hänsyn och tar ställning till
              frågorna om vindkraftsetablering. På så sätt kan skyddsvärda natur-
              och kulturmiljöer undantas och förutsebarhet garanteras ägare
              till kringliggande markområden.
            </seg>
            <seg xml:id="i-62f69d0d96985ddc-0">
              Vindkraftsetableringar ska granskas noga i den kommunala planeringen
              och tillståndsgivningen. Vi vill att det ska ske genom krav på
              detaljplan. Då ges närboende och sakägare större möjlighet att
              hävda sina intressen.
            </seg>
            <seg xml:id="i-1b9cc2b757aeb8f4-0">
              Vi moderater anser vidare att nationella minimiregler för respektavstånd
              mellan bebyggelse och vindkraftverk ska tas fram. Den mellanliggande
              terrängens egenskaper ska vägas in för att närboende inte ska
              drabbas. Vi tycker dock att reglerna ska vara dispositiva. Närboende
              ska kunna godkänna att minimiavstånd underskrids.
            </seg>
            <seg xml:id="i-48d9addb68df6781-0">
              Vi vill vidare att en särskild gränsvärdesnorm för buller ska
              arbetas fram. Dagens norm som gäller för industriområde är inte
              lämplig att följa när verken byggs nära bostadshus och rekreationsområden.
            </seg>
            <seg xml:id="i-5adc8f4b91e344a8-0">
              Vidare tycker vi att vindkraftsverksamhet ska miljöprövas på
              samma sätt som annan verksamhet prövas som har inverkan på omgivningen.
              Försiktighetsprincipen ska gälla.
            </seg>
            <seg xml:id="i-ce7b547c6f8c9e41-0">
              Vi vill också att lagstiftningen tydliggör ansvaret för nedmontering
              av uttjänta vindkraftverk. En rimlig utgångspunkt kunde vara att
              det föreskrivs skyldighet för tillståndsmyndigheten att villkora
              nedmontering och bortförande. Det skulle kunna likna statens linje
              beträffande grustag och kärnkraftverk. Naturligtvis är det ägaren
              till vindkraftverket som har det fulla ansvaret, och i de flesta
              fall kommer det att fungera väl. Men i de fall där ägaren inte
              kan eller inte vill fullgöra sina skyldigheter anser vi att det
              ska finnas lösningar som gäller oavsett var verken är placerade.
            </seg>
            <seg xml:id="i-a8e0a759ff876d83-0">
              Sedan vill jag bara tillägga att vi från moderat sida inte anser
              att vindkraftverk i sig är ett riksintresse. Därför anser vi inte
              heller att några nationella planeringsmål för vindkraftens utbyggnad
              ska sättas upp. Utbyggnad av vindkraft ska ske på dess egna meriter.
            </seg>
            <seg xml:id="i-7346571f60f72c5f-0">
              Jag vill nämna några ord om frågan som gäller muddring av småbåtshamnar.
              Efter en moderat enskild motion i ämnet vill jag ta upp ett par
              delar i lagstiftningen.
            </seg>
            <seg xml:id="i-7c4258a32276e5e5-0">
              Utskottet har uttryckt att man anser att kostnaden för muddring
              bör vara rimlig och inte onödigt hög. Det grundläggande problemet
              är de så kallade muddermassorna, det vill säga att bottnen blir
              miljöfarlig när den ska flyttas från en plats till en annan. Gränsdragningen
              mellan vad som är miljöfarligt eller inte borde kanske renodlas.
              Det är dock inte en fråga för bostadsutskottet, utan det är en
              fråga för miljö- och jordbruksutskottet.
            </seg>
            <seg xml:id="i-d5a63a74a407e923-0">
              Jag ska också säga ett par ord om åtgärderna till förmån för
              fiske. Här har vi inte lämnat någon reservation. Vi tycker att
              regeringen har flyttat fram positionen åtminstone lite grann i
              dessa frågor. Det skulle komma rapporter i december 2004.
            </seg>
            <seg xml:id="i-8ee7cb875dde2d25-0">
              Med detta utgår vi från att regeringen under 2005 kommer att
              redovisa lösningar på de här frågorna för bostadsutskottet. Under
              året förväntar vi oss att få besked i flera av frågorna. Med det
              kände vi åtminstone i år att vi kunde vara nöjda.
            </seg>
            <seg xml:id="i-c2d51587dea2c7ab-0">
              Med detta, fru talman, skulle jag vilja yrka bifall till vår
              reservation nr 1. Vi står naturligtvis bakom samtliga övriga moderata
              reservationer.
            </seg>
          </u>
          <note xml:id="i-25df93e69103beb8-0">
            Anf. 143 EWA THALÉN FINNÉ (m):
          </note>
          <note type="speaker" xml:id="i-761a2a223ba873ca-0">
            Anf. 144 LARS TYSKLIND (fp):
          </note>
          <u who="lars_tysklind_ab4b35" xml:id="i-5748c56ae59d4fd1-0">
            <seg xml:id="i-82ab7c51e6b68570-0">
              Fru talman! Jag vill börja med att yrka bifall till reservation
              nr 3 under punkt 2, men vi står naturligtvis även bakom de övriga
              två reservationer där Folkpartiet finns med. Folkpartiet har dessutom
              två särskilda yttranden som är fogade till betänkandet. Det ena
              handlar om vindkraft och det andra om nya nationalstadsparker,
              som också är ett ämne i dagens betänkande.
            </seg>
            <seg xml:id="i-5b8e0ae1eccef1ee-0">
              Man kan konstatera att liksom de senaste åren har betänkandet
              om naturresursfrågor och vattenrätt dominerats av planering av
              vindkraftsanläggningar. För att sätta in detta i sitt sammanhang
              vill jag börja med att redovisa Folkpartiets generella utgångspunkt
              när det gäller energiproduktion. Det känns nämligen viktigt i
              sammanhanget i förhållande till vindkraft. Detta har Folkpartiet
              utvecklat i en rad motioner som behandlas också av andra utskott.
            </seg>
            <seg xml:id="i-91d35e0717891c92-0">
              Folkpartiet liberalerna anser att ny inhemsk energiproduktion
              ska utgå från tydliga miljö- och säkerhetskrav och att produktionen
              ska klara konkurrensen utan subventioner. Staten ska sätta upp
              likvärdiga krav som kan uppfyllas, och valet av energiproduktionsanläggning
              ska sedan inte ske genom politiska beslut. Ett exempel på ett
              miljökrav som Folkpartiet har drivit sedan en längre tid tillbaka
              är ett absolut nej till att bygga ut de kvarvarande orörda älvarna.
            </seg>
            <seg xml:id="i-be57628b69ff05e2-0">
              Även om vindkraft är en förnybar energikälla, som vi liksom andra
              naturligtvis hoppas kan bidra till den framtida energiförsörjningen,
              är det viktigt att även för den ställa upp tydliga krav och att
              lokalisering av vindkraftverk jämställs med motsvarande industrietablering
              vid en lokaliseringsprövning. Då kommer alla frågor om buller
              in. Det ska alltså inte finnas någon gräddfil för just den här
              verksamheten.
            </seg>
            <seg xml:id="i-cdc212845f24aaf4-0">
              Vidare anser vi från Folkpartiets sida, liksom föregående talare,
              att det ska råda stor restriktivitet när det gäller att utnyttja
              och exploatera nya havs- och kustområden. Man ska verkligen ha
              klarlagt vilken påverkan det har på djur- och växtlivet innan
              man ger sig på detta, för det är oerhört svårt att i efterhand
              reparera sådana skador.
            </seg>
            <seg xml:id="i-028f4f6663dc8e65-0">
              I betänkandet tas upp kommunernas planeringsprocess och den centrala
              roll som den har i sammanhanget. Många kommuner har tagit fram
              en vindkraftspolicy. Då är det viktigt att man ser till att lagstiftningen
              gör att kommunerna kan genomföra policyn rent praktiskt. Ett förslag
              som finns i min reservation är att man ska kunna ställa krav på
              detaljplan för att skapa samlade vindkraftsetableringar. Jag har
              vid kontakter med en del kommuner sett att det finns en viss otydlighet
              när det gäller att kunna ställa dessa krav, för när man söker
              bygglov för ett enskilt kraftverk är kommunen tvingad att göra
              en prövning enligt PBL.
            </seg>
            <seg xml:id="i-ffb54d110fcb05de-0">
              Fru talman! Folkpartiet utgår från att respektive kommitté som
              arbetar med plan- och bygglagen och miljöbalken ska komma med
              ett samlat förslag om hur man ska pröva ansökningar om vindkraftsanläggningar.
              Vindkraften tas ju ofta upp som ett exempel där det finns svårigheter
              just i gränslandet mellan PBL och miljöbalken.
            </seg>
            <seg xml:id="i-0e36010e0841efc4-0">
              Folkpartiet anser också, och det har vi även utvecklat i vår
              miljömotion, att producentansvaret ska tydliggöras vad gäller
              tekniska anläggningar som vindkraftverk. Vi vill därför att regeringen
              låter utreda ansvaret gällande kostnader för nedmontering vid
              nedläggning av vindkraftverk och återkomma till riksdagen med
              förslag till lösning i frågan. Detta finns utvecklat i reservation
              3 som jag yrkade bifall till i början av mitt anförande.
            </seg>
            <seg xml:id="i-83c6c8fe2140d648-0">
              Under en särskild rubrik behandlas i betänkandet yrkesfiskarnas
              ställning som sakägare vid etablering av havsbaserad vindkraft.
              I betänkandet kan man läsa att regeringen i samband med miljöbalkspropositionen
              var av uppfattningen att yrkesfiskare bör kunna vara sakägare
              och att då gällande sakägarbegrepp i miljöskyddslagstiftningen
              bör vara utgångspunkt. Det tycker vi också från Folkpartiets sida.
              Vi får då nöja oss med att följa om rättstillämpningen verkligen
              blir så i levande livet.
            </seg>
            <seg xml:id="i-3920215026b1b645-0">
              Jag ska också säga några ord om åtgärder till förmån för fisket.
              Jag tror att vi och Moderaterna har bytt roll här. Förra året
              utgick vi från att det skulle hända något. Men nu har vi instämt
              i en reservation som grundar sig på en kristdemokratisk motion.
            </seg>
            <seg xml:id="i-ecc7cd6448e0cfdb-0">
              Vi vill fästa särskilt stor vikt vid åtgärder för att öka vandringsfiskets
              möjligheter att ta sig förbi hinder genom förbiflöden. Det finns
              naturligtvis ingen förlorare i detta. En stam med självproducerad
              lax gynnar ju inte bara yrkesfisket. Även sportfisket är en viktig
              del för många människors livskvalitet.
            </seg>
            <seg xml:id="i-51f97dfa6aabdb0b-0">
              Fru talman! Jag ska även säga några ord om nationalstadsparker.
              En entydig forskning visar att tätorternas grönområden har väldigt
              stor betydelse för människors hälsa. Det gäller inte bara att
              bevara hälsa utan att också få människor att bli friska. Nationalstadsparker
              är ett av de sätt som samhället har för att skydda viktiga grönområden
              för både friluftsliv och biologisk mångfald.
            </seg>
            <seg xml:id="i-84b199d19bc6671d-0">
              Om man ska bilda nya nationalstadsparker måste en utgångspunkt
              vara att de ska vara väldigt lokalt förankrade i planeringsprocessen
              på den plats det gäller. Att komma med ett uppifrånperspektiv
              på detta kan ju aldrig vara lyckat. Inte minst för att undvika
              framtida konflikter krävs det att man har väldigt tydliga regelverk
              från början. Vi fick en redovisning om vissa tolkningsproblem
              som fanns när det gällde nationalstadsparken här i Helsingfors
              om vad man fick och inte fick göra.
            </seg>
            <seg xml:id="i-766d7d214fef6e37-0">
              Det finns en enskild Folkpartimotion som föreslår att Slottsskogen
              med omgivande områden i Göteborg borde kunna komma i fråga som
              nationalstadspark. Vi ska naturligtvis inte utesluta att det kan
              bli på det sättet i framtiden.
            </seg>
          </u>
          <note type="speaker" xml:id="i-42f4e5ed42c8cd4e-0">
            Anf. 145 DAN KIHLSTRÖM (kd):
          </note>
          <u who="dan_kihlstrom_dff2af" next="cont" xml:id="i-a308a869b9f2f707-0"/>
          <note xml:id="i-5ec888ffe05aaed2-0">
            Fru talman! Jag vill inledningsvis yrka bifall till reservation
            nr 6 under punkt 5.
          </note>
          <u who="dan_kihlstrom_dff2af" prev="cont" xml:id="i-6ef10f3fc566cb1c-0">
            <seg xml:id="i-78ab3e32569cd7a4-0">
              Det jag ska tala om kommer att handla om vatten och luft eller
              luft och vatten, i alla fall frågor i anslutning till luft och
              vatten. Det kan ju vara uppfriskande för oss i bostadsutskottet
              att också vi med jämna mellanrum får möjlighet att diskutera den
              här typen av frågor. Nu handlar det i första hand om lokaliseringar
              och etableringar i det här sammanhanget.
            </seg>
            <seg xml:id="i-c0dcfa05858dcebc-0">
              Vi kristdemokrater står bakom tre av reservationerna. Vi har
              också ett särskilt yttrande i betänkandet. Jag ska ägna mitt korta
              anförande åt att något kommentera våra reservationer. Då kan det
              vara lämpligt att ta dem i ordning.
            </seg>
            <seg xml:id="i-30947538beaf269c-0">
              Kristdemokraternas vision är att vattendragen åter ska bli miljöer
              för vandrande fiskarter som lax och ål. Det är också så att många
              arter som är beroende av biotopen strömmande vatten återfinns
              bland hotade arter.
            </seg>
            <seg xml:id="i-f5f1fff8c05dcb16-0">
              Vattenkraftsregleringen har medfört att det på ett antal ställen
              inte finns någon fiskväg, om jag nu får säga så, förbi vattenkraftverken.
              I de flesta älvar i landet finns inte längre lämpliga lekområden
              för till exempel lax. Det bör därför finnas förbiflöden vid de
              kraftverk som ligger mellan dessa lekområden och havet.
            </seg>
            <seg xml:id="i-eef065d0cae1dad5-0">
              I de fall förbipassager för fisken inte finns anlagda förutsätter
              tillkomsten av sådana att den vattendom som reglerar den aktuella
              vattenkraftsanläggningen kan omprövas. I det här sammanhanget
              skulle jag vilja säga att det kanske inte bara handlar om vattenkraftsanläggningar.
              Jag vet till exempel med erfarenhet från Värmland, som jag kommer
              ifrån, att det finns ett antal gamla dammar och rester från flottningsperioden
              som utgör stora miljöhinder som måste undanröjas. För att man
              ska kunna ta itu med det måste man också titta på vattendomarna.
            </seg>
            <seg xml:id="i-adccb839c9877893-0">
              I det här sammanhanget handlar det också om hur ändamålsenliga
              reglerna för omprövning av vattendomar är. Det har vi också tagit
              upp vid flera tillfällen och diskuterat i utskottet. Vi anser
              att regeringen snarast måste ta de initiativ som krävs för att
              se över möjligheten att ompröva vattendomar för dessa ändamål.
            </seg>
            <seg xml:id="i-c98923e1f58ffe17-0">
              Svaret från majoriteten är lite luddigt. Precis som det står
              i betänkandet arbetar Miljöbalkskommittén med frågan om hur prövningsordningen
              ska se ut. Eller det kanske snarare är en ambition att ta upp
              frågan. Vad jag kan se har inte några tilläggsdirektiv dykt upp
              i frågan, och det kanske vi kan få en förklaring till här.
            </seg>
            <seg xml:id="i-d38a0784ac051888-0">
              Reservation nr 8 handlar om åtgärder till förmån för fiske. Den
              handlar dels om fiskodlingar, dels om reproduktion av lax. Vattenbruket
              har en betydande tillväxtpotential men är ganska ringa i vårt
              land, särskilt vid en internationell jämförelse. Vi kan anta att
              vattenbruket kommer att öka i vårt land. Detta innebär i sin tur
              att sökandet efter lämpliga platser för fiskodling blir allt viktigare.
              För att underlätta för dem som söker lämpliga platser för vattenbruk
              bör det i översiktsplanerna anges områden som är lämpliga för
              fiskodling. På så vis får vi en viss beredskap för en utveckling
              av vattenbruket.
            </seg>
            <seg xml:id="i-c6fb55bc719bb6d7-0">
              I kommentarerna till reservation 6 tog jag upp svårigheten med
              förbipassager i de reglerade älvarna när det gäller laxen. Ett
              annat problem är det överfiske som skett i Östersjön efter vild
              Östersjölax. Resultatet blir att medelvikten på de vilda laxar
              som kommer upp i älvarna blir allt lägre. Det är därför viktigt
              att laxen ges möjlighet att reproducera sig i de svenska älvarna.
              Det gynnar, precis som vi har hört här förut, både yrkesfiske
              och sportfiske. Även i detta sammanhang är det relevant att göra
              en översyn av hur ändamålsenliga reglerna för en omprövning av
              vattendomarna är.
            </seg>
            <seg xml:id="i-1dc9aec6ee4f1b18-0">
              Utskottet menade redan förra riksdagsåret att regeringen fört
              arbetet på området framåt och att det inte fanns tillräckliga
              skäl för att ta ett initiativ i frågan. Samma bedömning görs nu.
              Men en liten dörr har ändå lämnats på glänt.
            </seg>
            <seg xml:id="i-9964c4b34e6e5562-0">
              Utskottet avser att fortsatt följa frågornas hantering och utesluter
              inte, som jag tolkar det i alla fall, att i ett annat sammanhang
              aktualisera den på nytt. Jag undrar då när den tiden är inne och
              vad det andra sammanhanget i så fall är, när de här frågorna kan
              aktualiseras på nytt.
            </seg>
            <seg xml:id="i-8e9cf00da980080e-0">
              Reservation 10 tar upp det för oss kända begreppet riksintresse
              som vi har pratat om i olika sammanhang. I detta fall handlar
              det om att det bör utredas hur områden viktiga för vattenförsörjningen
              ska kunna anges som riksintresse. Vattenfrågan blir allt intressantare,
              inte minst i ett globalt perspektiv. Vi i vårt land är bortskämda
              på det området. Det beror på att tillgången i vårt land är riklig.
              Vatten är vårt viktigaste livsmedel. Trots detta är vattentäkterna
              fortfarande dåligt skyddade. Kommunernas vattenförsörjningsplaner
              måste förbättras och eftersom det mesta av vårt grundvatten är
              beroende av grusåsar måste grushållningsplaner upprättas.
            </seg>
            <seg xml:id="i-e11c10c4862ea123-0">
              Precis som vi anger i reservationen behövs en ändring av miljöbalken
              som innebär att områden som är viktiga för vattenförsörjning såsom
              grundvattenförekomster, ytvatten och viktiga grusområden som kan
              användas för konstgjord grundvattenbildning ska kunna anges som
              riksintresse. Detta kunde ha varit en fråga för Miljöbalkskommittén,
              men så är det inte. Då måste regeringen, som vi ser det, utreda
              detta på annat sätt. Det är viktigt.
            </seg>
            <seg xml:id="i-e74c94a41a3a7cea-0">
              Fru talman! Till slut några kommentarer angående frågan om utpekande
              av områden av riksintresse för vindkraftsutbyggnaden. Under flera
              år har vi kristdemokrater engagerat oss i den frågan och också
              drivit på. Det är därför tillfredsställande att kunna konstatera
              att områden av riksintresse för vindkraft nu äntligen, efter åtta
              år, har pekats ut. Arbetet har, som vi också önskat, haft sin
              utgångspunkt i en dialog mellan Energimyndigheten, länsstyrelserna,
              berörda centrala verk och kommunerna. Det är viktigt att en avvägning
              mellan olika riksintressen kan göras. Det som på lämpligaste sätt
              främjar en långsiktig utveckling bör ges företräde.
            </seg>
          </u>
          <note xml:id="i-8351a17ce92eee1d-0">
            Reservation nr 6 gäller omprövning av vattendomar.
          </note>
          <note type="speaker" xml:id="i-797672947dc3f66e-0">
            Anf. 146 STEN LUNDSTRÖM (v):
          </note>
          <u who="sten_lundstrom_2e5e25" next="cont" xml:id="i-b1d99d9e479ae8be-0">
            <seg xml:id="i-52d7fa4b68e31b62-0">
              Fru talman! Precis som vi hörde i inledningen så berör betänkandet
              en rad frågor under rubriken Naturresurser och vattenrätt. Vänsterpartiet
              har bara en reservation i det här betänkandet, och det är den
              som rör äldre vattendomar. Det finns två aspekter på den.
            </seg>
            <seg xml:id="i-47fbdd429594bb95-0">
              För det första gäller det riskerna för översvämningar och andra
              olägenheter för de som är boende i anslutning till de reglerade
              vattendragen och de problem som finns ur naturvårds- och miljöintressen.
              Vi kan konstatera att det egentligen är två intressen som står
              emot varandra. Det är kraftstationernas ägares vinstintresse och
              ett brett allmänintresse. För riksdag och regering är det därför
              nödvändigt att väga de behoven mot varandra på ett rimligt sätt.
              Vi kan konstatera att det i många av de gamla vattendomarna, enligt
              vårt förmenande, saknas en rimlig avvägning.
            </seg>
            <seg xml:id="i-785f963da71bd51b-0">
              I äldre vattendomar finns oftast en mycket hög acceptans för
              höjningar och sänkningar av vattennivåerna i de vattendrag som
              omfattas av domen. Sjöar kan höjas och sänkas upp till två meter
              årligen. De fylls på under sommaren och tappas under vintern,
              vilket självklart skapar problem för både boende och miljön runt
              vattendragen. Inte sällan skadas den så viktiga strandnära miljön.
            </seg>
            <seg xml:id="i-c68d5e01be975b04-0">
              Lägg därtill de problem med dålig lukt som ofta blir följden
              av torrläggningar av vattenmagasin nedanför kraftstationerna av
              kanalsystemen runtomkring, så blir bilden ganska tydlig. Länsstyrelsen,
              som är tillsynsmyndighet, har ingen möjlighet att påverka kraftverksverksamheten
              så länge den håller sig inom gällande vattendomar.
            </seg>
            <seg xml:id="i-e666688b8f756dee-0">
              Fru talman! Därför borde det vara en självklarhet att de vattendomar
              som strider mot dagens kunskaper och som samtidigt motverkar miljövårdsintressena
              borde kunna omprövas och ändras till modernare och funktionellare,
              ur ett ganska brett perspektiv.
            </seg>
            <seg xml:id="i-fb081ae1fb339e27-0">
              Den andra delen av reservationen rör problemen för vandrande
              fisk. I den här frågan har det under ett antal år faktiskt funnits
              en ganska stor samsyn i kammaren, men tyvärr har det inte lett
              till någon förändring. Jag har tidigare lovat att Vänsterpartiet
              skulle återkomma med förslag om inte våra gemensamma ståndpunkter
              ledde till förändring i sak.
            </seg>
            <seg xml:id="i-508a1904e643c6dd-0">
              Nu hänvisar man till en rapport som skulle ha kommit i december,
              som fortfarande inte har kommit. Därför är det fortfarande aktuellt.
            </seg>
            <seg xml:id="i-60709ac86e7e5554-0">
              Jag kan också konstatera att den samsyn som en gång har funnits
              snarast har ersatts av en tilltro till Fiskeriverket och Miljöbalkskommittén.
              Självklart är det bra om frågor blir utredda. Men ibland, fru
              talman, måste man faktiskt våga peka med hela handen. Jag hoppas
              att vi skulle kunna göra det på voteringen i dag, eftersom den
              rapport som är utlovad till december fortfarande inte har kommit.
            </seg>
            <seg xml:id="i-b492ee4bc5f1c866-0">
              Fru talman! Lite kort kring vindkraften. Man kan konstatera att
              det från moderat håll finns någon sorts allmänt ointresse av att
              vindkraften byggs ut. Det var ett klart bättre anförande än det
              vi har hört tidigare i kammaren, där man framför allt tyckte att
              vindkraftverken var väldigt fula när man kom körande i bil. Det
              var betydligt mer substans den här gången.
            </seg>
            <seg xml:id="i-5bee34e91f852719-0">
              Jag kan konstatera att Moderaterna försöker göra allt för att
              försvåra utbyggnaden av vindkraftverk. Det är fullt möjligt i
              dag att i detaljplan skriva in förläggning av vindkraftverk. Problemet
              är att vindkraftverk ofta byggs i områden som inte är detaljplanerade.
              Då kan man i stället lägga in dem i översiktsplanerna, där de
              rimligen bör höra hemma snarare än i detaljplaner.
            </seg>
            <seg xml:id="i-579aa519ab6b7c95-0">
              Fru talman! När det gäller buller och ljusskuggor är jag lite
              imponerad av Ewa Thalén Finné. För inte särskilt länge sedan diskuterade
              vi i kammaren problemet med att man inte kan bygga bostäder därför
              att det bullrar så inne i städerna. Då var det självklart att
              man skulle kunna bygga bostäder där det bullrar. När det gäller
              vindkraftverk är bullret uppenbarligen betydligt mycket allvarligare
              än det buller som uppstår av all den biltrafik som vi har i innerstäderna.
            </seg>
            <seg xml:id="i-4192f79cc2ca6ad7-0">
              För mig känns det snarare som en ovilja att bryta det beroende
              vi har av olja och kärnkraft och på allvar börja fundera över
              hur vi når det långsiktigt hållbara samhället med en energipolitik
              där energin framför allt är återvinningsbar. Därför måste vi hjälpas
              åt.
            </seg>
            <seg xml:id="i-afecd91f6c128e85-0">
              Fru talman! Slutligen har jag ett litet påpekande till Dan Kihlström.
              När det gäller laxens förutsättningar borde vi kanske tillsammans
              fundera på hur vi kan få stopp för fisket av lax till havs. Det
              är en ganska intressant frågeställning. I norra Ryssland har man
              ett system där man stänger av älvarna när fiskarna kommer simmande.
              Man tar alla, skickar förbi sex och behåller den sjunde. Man plockar
              årligen ut räntan. Man tar precis så mycket lax som det finns
              tillgång till, och man ser till att man dessutom har väldigt billiga
              produktionsmetoder. Det är möjligt att vi måste gå ännu längre.
              Laxarna blir inte större av att de leker i våra älvar. Laxarna
              blir bara större om de får förutsättningar att växa till sig till
              havs.
            </seg>
          </u>
          <note xml:id="i-0efff1435adeef8b-0">
            Anf. 147 EWA THALÉN FINNÉ (m) replik:
          </note>
          <u who="sten_lundstrom_2e5e25" prev="cont" xml:id="i-b32d7953e36671f1-0">
            <seg xml:id="i-43384ab4039bd1d2-0">
              Fru talman! Jag skulle vilja ta upp frågan om vindkraften med
              Sten Lundström. En kommun kan naturligtvis göra en detaljplan
              när det gäller vindkraftverk, men skillnaden är att vi tycker
              att det ska vara ett krav på detaljplan.
            </seg>
            <seg xml:id="i-5fa990b1550fc8cd-0">
              En kommun kan också lägga in respektavstånd och så vidare, och
              vissa kommuner gör det. På Gotland är man kanske mest föredömlig,
              men andra är lite slarviga. Vi tycker att det är viktigt att man
              på allvar tittar på målkonflikten och sätter upp ordentliga regler.
              Då skulle man få en likvärdig bedömning av vindkraftverk, både
              enstaka och vindkraftparker, i hela landet. Vi tycker att det
              ska krävas lite mer seriositet när det gäller målkonflikten.
            </seg>
            <seg xml:id="i-22a449d01d2d7291-0">
              I dag känner jag att vindkraftsparker har lite hjälp av bananskal
              på vägen fram att få etableras. Jag skulle kunna dra en parallell
              med det som Vänsterpartiet tog upp här om vattendomar. Man byggde
              någonting som man kanske inte såg hela konsekvensen av. Vi vet
              att det finns stora målkonflikter mellan närmiljö och vindkraftverk.
              Det vore bra om man tog till lagstiftning redan nu.
            </seg>
          </u>
          <note type="speaker" xml:id="i-b162b4fede089525-0">
            Anf. 148 STEN LUNDSTRÖM (v) replik:
          </note>
          <u who="sten_lundstrom_2e5e25" next="cont" xml:id="i-b1d99d9e479ae8be-1">
            <seg xml:id="i-2ec8b997192657dd-0">
              Fru talman! Det finns förutsättningar att lägga in detta med
              vindkraftverk i en detaljplan. Varje vindkraftverk ska dessutom
              prövas i en normal bygglovsprövning. Problemet med ert krav på
              detaljplaneläggning är att man tvingas detaljplanelägga en mängd
              områden som i dag inte är detaljplanelagda för att man ska kunna
              bygga vindkraftverk. Det här kommer att fördyra processen och
              minska utbyggnaden av vindkraftverk. Det hade varit mycket bättre
              att kräva att detta ska läggas in i översiktsplanerna. Då slipper
              man detaljplanelägga områden enkom för att man ska placera vindkraftverk
              där.
            </seg>
            <seg xml:id="i-34b0e07cc9625c7c-0">
              Målkonflikten finns. Det finns andra målkonflikter i energipolitiken
              också, till exempel dålig luft, arbetare i urangruvor som dör
              i förtid, brist på förutsättningar för slutförvaring av utbränt
              uranbränsle och så vidare. Det vore klädsamt om Moderaterna också
              kunde ta till sig detta. Det handlar om ökningen av koldioxid
              och så vidare. Det vore klädsamt om man ställde samma krav på
              den här verksamheten som på vindkraften.
            </seg>
            <seg xml:id="i-646f1d3752957a7e-0">
              Jag tror inte heller att vi ska ha en vilda västern-situation
              när det gäller vindkraft. Jag tror också att det är bra att vi
              är medvetna om vilka faror och brister som finns. Än så länge
              är jag ganska nöjd med de riktlinjer som Boverket har gett ut.
            </seg>
            <seg xml:id="i-5ca361ca08779051-0">
              När det gäller byggandet till havs utgår jag ifrån att det kommer
              att prövas enligt vattendom ungefär på samma sätt som Öresundsbron
              blev prövad enligt vattendom. Då ställdes också de här kraven.
              Exakt samma sak kommer naturligtvis att ske när det gäller de
              havsbaserade vindkraftverken. Det kommer att prövas. Man måste
              ha en dom för att få göra detta. Det är samma system.
            </seg>
            <seg xml:id="i-50f7256805883844-0">
              Jag var motståndare till Öresundsbron, och när det gäller tillgången
              till fisk och ålgräs, som var så viktigt för fiskarna enligt oss
              som jobbade aktivt mot Öresundsbron, kan jag konstatera att vi
              kom på skam. Det har faktiskt varit en positiv utveckling för
              både ålgräs och musslor som har ökat fiskebeståndet ganska rejält
              runt bron.
            </seg>
          </u>
          <note xml:id="i-096965785f62a9f7-0">
            Anf. 149 EWA THALÉN FINNÉ (m) replik:
          </note>
          <u who="sten_lundstrom_2e5e25" prev="cont" xml:id="i-b32d7953e36671f1-1">
            <seg xml:id="i-3ec467ab368dc32b-0">
              Fru talman! Det finns en distinkt skillnad mellan det Sten Lundström
              för fram och den aspekt som jag har. Sten Lundström säger att
              man kan göra en detaljplan, och vi tycker att det ska vara krav
              på en detaljplan. Processen blir längre, men vi tror också att
              man kan lösa mycket av målkonflikten på det sättet. Det är naturligtvis
              alldeles förnämligt om kommunerna tar in detta i sin översiktsplan,
              men man måste ha klart för sig att en översiktsplan inte är ett
              juridiskt bindande dokument.
            </seg>
            <seg xml:id="i-e9f54a7939bc64c5-0">
              Sedan skulle jag vilja säga ett par ord om energipolitiken. Det
              känns förvånande att man i den här kammaren kan stå och prata
              bland annat om ökade koldioxidutsläpp och sedan ställa sig bakom
              en stängning av till exempel Barsebäcksverket. Vi vet att vi har
              fått högre koldioxidutsläpp över Skåne eftersom väldigt mycket
              av energin kommer från koleldade verk i Danmark. Det intressanta
              i det sammanhanget är möjligtvis att den svenska Energimyndigheten
              gör reflexionen, som naturligtvis stämmer, att koldioxidutsläppen
              från svenska kraftverk inte har ökat. Men de har inte heller ökat
              i Danmark, eftersom man inte räknar utsläppen på den energi som
              man exporterar. För mig är utsläpp globala. Vi vet att det är
              så. Det lärde vi oss redan på 60-talet. Jag tycker att man ska
              vara lite försiktig när man pratar om ökningen av koldioxid i
              den här debatten.
            </seg>
          </u>
          <note type="speaker" xml:id="i-44c717b90d77b57e-0">
            Anf. 150 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6f5b90caf565f537-11">
            <seg xml:id="i-63238d7044b86744-0">
              Fru talman! När det gäller koldioxidutsläppen kan vi väl hoppas
              att den globala bubblan även om USA tyvärr inte har skrivit på
              Kyotoavtalet och det som finns inom EU än så länge på sikt kommer
              att minska koldioxidutsläppen i Europa, och därmed inte bara lokalt
              över enskilda länder. Det är naturligtvis en brist att det fungerar
              på det här viset.
            </seg>
            <seg xml:id="i-53307e0a05818d9d-0">
              När det gäller närboende och de som är direkt berörda av ett
              bygge kan jag konstatera att Barsebäck aldrig skulle ha byggts
              eftersom det finns folk på andra sidan sundet, i Köpenhamn, som
              är direkt berörda vid en olycka. Danskarna har aldrig velat ha
              något Barsebäck. Om vi hade haft den principen skulle inte Barsebäck
              ha byggts över huvud taget. Det är väl antagligen ett av världens
              mest olyckligt placerade kärnkraftverk. Därför hälsar jag med
              tillfredsställelse att vi i alla fall har lyckats stänga dessa
              två kraftverk.
            </seg>
            <seg xml:id="i-0e9f8686a7dcaa77-0">
              Men det förutsätter faktiskt, och där ger jag Ewa Thalén Finné
              alldeles rätt, alternativ energi. Vi ska så långt som möjligt
              ersätta detta med biogas, vindkraft, solkraft och annat. Under
              en övergångsperiod kommer vi antagligen att behöva använda naturgas
              och annat också för att lösa de här problemen. Men då ska vi inte
              försvåra, som Moderaterna gör, möjligheterna att bygga ut vindkraftverk
              och lägga dem i detaljplaner. De är i och för sig inte heller
              juridiskt bindande längre än till den stunden då man bestämmer
              sig för att göra en ny detaljplan. Så den är inte så särskilt
              juridiskt bindande.
            </seg>
            <seg xml:id="i-254d5904a58c31bd-0">
              I en översiktsplan får folk däremot möjligheter att tycka till
              om sitt område. Jag tror att det är en ganska bra nivå på detta.
            </seg>
          </u>
          <note type="speaker" xml:id="i-3b3df057049ea96c-0">
            Anf. 151 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-5748c56ae59d4fd1-1">
            <seg xml:id="i-e5be0e5edc4c0b6d-0">
              Fru talman! Jag begärde replik när det blev tal om detaljplaner.
              Av en händelse besökte jag en kommun i Västergötland förra veckan,
              och vi diskuterade just vindkraftsetableringar. Miljönämnden i
              kommunen ansåg att vi i riksdagen i många stycken sätter upp nationella
              mål, till exempel för vindkraft, och sedan ger vi inte kommunerna
              tillräcklig kraft att kunna genomföra dem på ett bra sätt. De
              menade att det inte var så enkelt att styra detta med den lagstiftning
              som finns i dag. I den här kommunen ville man till exempel styra
              vindkraftsetableringarna till vissa områden.
            </seg>
            <seg xml:id="i-d932fe7049b6ca35-0">
              Det vanligaste är att man söker tillstånd för enstaka verk i
              och med tillståndsgivningen trots allt är som den är. Då blockerar
              man till slut väldigt stora områden för ytterligare bostadsbebyggelse.
              Då är kommunen skyldig att pröva det här verket ur PBL-synpunkt
              när det gäller byggnadslov. I det läget kan man naturligtvis kräva
              en detaljplan, men vid ett överklagande är det mycket stor risk
              att kommunen får fel. Det är ett för stort krav på ett så litet
              bygglov. Man kan alltså plocka sönder detta.
            </seg>
            <seg xml:id="i-1b0b14527032ce14-0">
              Ur den synpunkten tycker jag nog inte att man ska vara helt kategorisk
              när det gäller att det ska vara detaljplan. Kommunen ska ha större
              möjligheter att kräva att man utreder det i ett större sammanhang
              för att inte hindra bostadsbebyggelse i framtiden.
            </seg>
            <seg xml:id="i-157b63f05f3cc64b-0">
              Översiktsplanen är ett bra instrument. Men till syvende och sist
              är det ett politiskt måldokument som ger helheten. Vi vet hur
              det fungerar. Man upplever inte att man är sakägare och deltar
              i debatten förrän det rör en in på skinnet.
            </seg>
          </u>
          <note type="speaker" xml:id="i-36c0fe16a6ba78e0-0">
            Anf. 152 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6f5b90caf565f537-12">
            <seg xml:id="i-70bb5c967bc325d7-0">
              Fru talman! Det fungerar så, Lars Tysklind, att man i översiktsplanen
              kan bestämma både vad som ska byggas och vad som inte ska finnas
              i ett område. Du kan därmed i översiktsplanen också peka ut områden
              där det inte ska byggas vindkraftverk. Den är styrande och kan
              leda fram till en detaljplan.
            </seg>
            <seg xml:id="i-1b8b5d7d31d71745-0">
              Jag utgår ifrån att man säkert kommer att följa Boverkets regelverk
              för etablering av vindkraftverk när det sker ett överklagande.
              Låt oss i stället försöka att via skattesubventioner, skatteregelverk
              och annat se till att vi får fart på utbyggnaden. Vi kan i varje
              fall komma lika långt som man gör i Tyskland och Danmark på några
              år eller England. Jag förstår inte varför det ska vara så långsamt
              i Sverige.
            </seg>
            <seg xml:id="i-a059b129fac17e1d-0">
              Vi har lång kust, och vindkraftverk går att placera både på land
              och utanför. Det blåser ganska friskt på många ställen i det här
              landet. Det blåser kanske inte lika mycket som i Danmark men dock
              lika mycket som i Tyskland. Vi borde ganska fort komma upp i en
              stor utbyggnad. De riksintressen som nu är utpekade kommer förhoppningsvis
              att sätta lite fart på detta.
            </seg>
          </u>
          <note type="speaker" xml:id="i-9596191f0ef58b77-0">
            Anf. 153 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-5748c56ae59d4fd1-2">
            <seg xml:id="i-e9de5df8fe977e50-0">
              Fru talman! Den diskussion jag har här med Sten Lundström visar
              att vi inte är riktigt säkra på vilka redskap som kommunen egentligen
              har för att styra detta. Det är klart att man i en översiktsplan
              kan peka ut var det är lämpligt med vindkraftverk. Men det är
              inte förbjudet i nästa läge för någon att söka tillstånd. Det
              måste prövas av kommunen.
            </seg>
            <seg xml:id="i-e99d51e7b175ba4e-0">
              Det finns naturligtvis en större kraft i om man har sagt i översiktsplanen
              att man inte tycker att det är lämpligt. Men det ska ändå prövas
              utifrån lokala förutsättningar när det blir aktuellt. Jag hoppas
              att det med all tydlighet har framgått att vi från Folkpartiets
              sida inte alls är för att man ska pröva vindkraft på något annat
              sätt än motsvarande störande verksamhet. Man ska framför allt
              inte subventionera den typen av produktion för sin egen skull.
            </seg>
            <seg xml:id="i-9b3f233de9636574-0">
              Vi har politiskt bestämt var produktionen sker lämpligast. Vi
              vill gå den andra vägen när vi sätter upp miljökrav och säkerhetskrav
              kring det hela. Det kan till och med vara så att det är vindkraft
              och kärnkraft som kan uppfylla dem tillsammans. De kan ha sin
              roll i den fortsatta energiproduktionen. Trots allt är i dagsläget
              olje- och kolberoendet den huvudfråga som vi vill lösa. Det gäller
              inte minst ur klimatfrågesynpunkt.
            </seg>
          </u>
          <note type="speaker" xml:id="i-e25cddf4732bbfe2-0">
            Anf. 154 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6f5b90caf565f537-13">
            <seg xml:id="i-ed561c4adcc35bb2-0">
              Fru talman! Jag har egentligen inte särskilt mycket att tillföra.
              Jag har förstått att vi har olika uppfattningar när det gäller
              kärnkraften. Folkpartiet är det parti som till och med vill bygga
              ut kärnkraften i det här landet. Ni är lyckligtvis ganska ensamma
              om det.
            </seg>
            <seg xml:id="i-6479ca89582c5906-0">
              Fortfarande kvarstår de flesta argumenten som fanns inför kärnkraftsomröstningen.
              Fortfarande har vi inte löst slutförvaringen. Fortfarande är brytningen
              av uran direkt hälsovådlig. I de områden där den bryts dör väldigt
              många människor ganska långt i förtid. Det är en av de värsta
              arbetsplatserna vi har.
            </seg>
            <seg xml:id="i-a817222fc6c2d15b-0">
              När det gäller utbyggnaden av vindkraftverken är det samhällets
              uppgift lika väl som när vi en gång i tiden byggde ut järnvägen
              och telefonledningarna, som nu ramlar ned på löpande band. Vi
              måste se till att styra det. Vi vill ha mer vindkraftverk och
              mer förnybar energi. Då måste samhället vara med och stötta utbyggnaden.
              Det handlar om överlevnad inte bara för denna generation utan
              för nästa och generationen efter den.
            </seg>
            <seg xml:id="i-3e6349de0e1318d7-0">
              De flesta vindkraftverk byggs trots allt i områden som inte är
              detaljplanelagda. Jag tycker att man tar i nästan så man kräks
              när man kräver detaljplan. Det kommer bara att förhindra och försvåra
              en nödvändig utbyggnad.
            </seg>
          </u>
          <note type="speaker" xml:id="i-0dea74731a7ddafe-0">
            Anf. 155 RIGMOR STENMARK (c):
          </note>
          <u who="rigmor_stenmark_bfd368" next="cont" xml:id="i-404340a81d56a3f6-1">
            <seg xml:id="i-8520639a18a5fe10-0">
              Fru talman! Detta betänkande handlar om naturresurser. Som jag
              tidigare sagt är väl inte en endaste av oss oberörd av naturresurser
              som ställer till katastrofer på det sätt som skett i Asien eller
              genom stormens härjningar här i södra Sverige. Havet tog många
              människor. Hem förstördes. Möjligheten till försörjning spolades
              bort. Det var oerhört starka krafter. Det var ett hav som också
              ger så mycket.
            </seg>
            <seg xml:id="i-9098d7169be5d501-0">
              Stormen slet sönder skogen och gjorde människor hemvilla när
              elledningar förstördes. Skogen som ekonomisk resurs är för många
              fullständigt raserad. Katastrofen är ett faktum. Trots att både
              havet och vinden kan ge så mycket kan vi bara konstatera att krafterna
              är mycket starka, mycket starkare än vad vi är.
            </seg>
            <seg xml:id="i-4767dea1654b62a6-0">
              Fru talman! Jag är övertygad om att vi också framdeles i bostadsutskottets
              betänkanden kommer att behandla motioner som har att göra med
              landets naturresurser, mark, vatten och vind. Det kommer att handla
              om hur vi på bästa sätt tar till vara och använder dem.
            </seg>
            <seg xml:id="i-8844916ff954ecf7-0">
              Jag föreställer mig och har en förhoppning om att vi kommer att
              läsa motioner och ta till oss synpunkter på dessa områden på ett
              alldeles speciellt sätt. Det kommer att beröra oss på ett nytt
              sätt.
            </seg>
            <seg xml:id="i-77d4f9760fdf6aad-0">
              Fru talman! Vi har i riksdagen ett ansvar och möjligheten att
              på ett varsamt sätt se till att vi skapar ett samhälle som i möjligaste
              mån är hållbart, miljöriktigt och uthålligt. Vi har den natur
              som vi har till låns. Vi ska förvalta den så att den också är
              en tillgång för kommande generationer.
            </seg>
            <seg xml:id="i-9b0eec97174857c8-0">
              Jag vill mycket kort beröra två av Centerpartiets reservationer
              i betänkandet. Jag har en känsla och en förhoppning att ni borde
              kunna vara överens med mig om dem. Det finns också möjlighet att
              yrka bifall till dessa senare vid voteringen.
            </seg>
            <seg xml:id="i-d5a39b2916b2b7f3-0">
              Den första handlar om vindkraften och hur vi kan ta till vara
              den i samband med att vi ska ställa om vårt samhälle till mer
              miljöriktiga energikällor. Jag är också glad att jag hör en lite
              annorlunda ton hos moderaterna här i dag än vad vi har hört i
              tidigare debatter om just vindkraften.
            </seg>
            <seg xml:id="i-d82c0282c6e2524e-0">
              Energiomställningen med avveckling av kärnkraft och övergång
              till alternativa energikällor ställer bland annat stora krav på
              ganska omfattande vindkraftsanläggningar. Många ansökningar och
              planer finns nu för att förlägga vindkraftverk till havs. Det
              sker av flera anledningar. En är att det inte finns några sakägare
              på samma sätt som om man har landbaserade verk. De högljudda protester
              som då kan förekomma uteblir. Hela planprocessen kan därmed gå
              snabbare.
            </seg>
            <seg xml:id="i-b1db1feff224ed80-0">
              Det bör dock uppmärksammas tycker vi i Centerpartiet att vi behöver
              mer av miljöforskning. Den ska svara på vad som händer med fiskevatten
              och reproduktion av fiskar i områden där man planerar att uppföra
              stora vindkraftsparker. I det arbetet anser jag att det är viktigt
              att det i Sverige inrättas ett nationellt centrum för vindkraft
              där man kan bedriva den typen av forskning. Den kan med fördel
              ha sitt säte på högskolan i Visby. Där har man redan i dag potential
              och stort kunnande både teoretiskt och praktiskt. Några har till
              och med lovordat hur man handskas med vindkraftverken på Gotland.
              Det tycker jag är bra. Det borde vi kunna vara överens om.
            </seg>
          </u>
          <note xml:id="i-bb352c7142855be7-0">
            Fru talman! Jag yrkar bifall till reservation 2 under punkt 1.
          </note>
          <u who="rigmor_stenmark_bfd368" prev="cont" xml:id="i-35b7a3504e34bb43-1">
            <seg xml:id="i-490d9f05a24d83be-0">
              Den andra reservationen som jag yrkar bifall till är reservation
              11. Den handlar om nationalstadsparken i vår huvudstad Helsingfors.
              Nationalstadsparken fyller tio år i år. Den utgör ett unikt försök
              och är uttryck för en ambition att värna, vårda och tillförsäkra
              att kommande generationer, barn och barnbarn, har ett rejält grönområde
              även i denna stad.
            </seg>
            <seg xml:id="i-a4620ceb5828fbf1-0">
              Parken är också en bra riktlinje för andra städer som så småningom
              också kanske kan få en sådan park.
            </seg>
            <seg xml:id="i-1cb67a6a8f65b33d-0">
              Det går inte att blunda för att intressekonflikter har uppstått
              under åren som har gått. Lagstiftningsvägen försökte man sig på
              att rädda området, och lyckades också, när den hotades av en trafikled.
              Miljöbalken har dock inte räddat området från att naggas i kanten
              av andra åtgärder. Ser man på bokslutet över dessa tio år för
              nationalstadsparken så ser man att det inte finns någon skötselplan
              ännu, och att det inte finns några statliga medel avsatta för
              en sådan.
            </seg>
            <seg xml:id="i-ab4acb388e28bd48-0">
              Ärade kolleger i bostadsutskottet! Ni har fått en ordentlig föredragning
              om nationalstadsparken i utskottet, och jag hoppas att ni berättat
              det för era riksdagskolleger i samtliga politiska partier så att
              riksdagsledamöterna i dag förstår betydelsen av den gröna lunga
              som parken är i Helsingfors. Om inte så ber jag att få rekommendera
              en guidad båttur ut till Vaxholm i sommar där ni kan få se hur
              natur och djurliv skyddas i och med nationalstadsparken. Ni ser
              också vad som inte skyddas och vad som skulle behöva göras för
              att det skulle bli bra. Ni får en fin naturupplevelse som gör
              att ni kommer till insikt om betydelsen av nationalstadsparken,
              om det nu skulle vara så att ni inte har det redan.
            </seg>
            <seg xml:id="i-e45e0872eb226dc6-0">
              Nationalstadsparken är unik och den är värd ett bättre öde än
              den valhänta och tveksamma hantering som vi ser i dag. Det är
              viktigt att staten visar ett tydligt ansvarstagande och tar ett
              helhetsansvar.
            </seg>
            <seg xml:id="i-a02364ad85a13f88-0">
              Grönområden måste finnas överallt gröna lungor som renar luften
              vi andas. Det måste även finnas fint, rent vatten för att allt
              levande ska frodas.
            </seg>
            <seg xml:id="i-dd77ceef28c85b0c-0">
              Jag har en förhoppning om att det som vi varit med om under den
              senaste tiden ska ge upphov till eftertanke och till besinning
              när det gäller hur vi ska värna de naturresurser som vi än i dag
              har kvar. Jag anar en större vilja till samarbete mellan människor
              en vilja att vara aktsam om varandra och den miljö som vi har
              att förvalta.
            </seg>
          </u>
          <note type="speaker" xml:id="i-ce4c24a7a9b6a43d-0">
            Anf. 156 HELENA HILLAR ROSENQVIST (mp):
          </note>
          <u who="helena_hillar_rosenqvist_bfb7d5" xml:id="i-a70a168e9f252cbf-3">
            <seg xml:id="i-038d4ee61673795a-0">
              Fru talman! I betänkande BoU4 finns det många frågor där vi avvaktar
              resultaten av PBL och miljöbalkskommittéernas arbeten och överväganden.
              Det gäller till exempel vindkraften och vattendomarna. Nu kommer
              det en proposition om vindkraft i vår, för behandling under våren.
              Den kommer vi alltså att få återkomma till.
            </seg>
            <seg xml:id="i-25c55a8da0ca2bc3-0">
              Nu har vi sett hur otroligt viktigt det är att vi har en medveten
              planering för energiförsörjning och samhällsplanering och att
              den utvecklas i en långsiktigt hållbar riktning. Vi blir ständigt
              påminda om detta. Nu var det vinden som ställde till otroliga
              bekymmer och en katastrofliknande situation i Sydsverige. Vi har
              också haft översvämningar i landet; de återkommer allt oftare.
              Miljöpartiet tycker att det är viktigt att man omförhandlar gamla
              vattendomar. Det är viktigt bland annat för vandrande fiskar som
              lax och ål. Det är också viktigt ur översvämningssynpunkt att
              man tar hänsyn till riskerna vid den fysiska planeringen.
            </seg>
            <seg xml:id="i-6ac5157f193f5583-0">
              Vi har reservationer om detta. Jag står naturligtvis bakom alla
              våra reservationer, både om vindkraft och om vattendom. Men den
              som jag tänker uppehålla mig vid och yrka bifall till är reservation
              12 under punkt 11, om nationalstadsparken.
            </seg>
            <seg xml:id="i-9d4955fe27e69d96-0">
              I utskottet har vi haft uppvaktning av företrädare för Världsnaturfonden,
              Kungliga Djurgårdsförvaltningen och Förbundet för Ekoparken. Världens
              första nationalstadspark finns i Helsingfors. Det är den som kallas
              för Ekoparken. Begreppet står för att man med ett ekologiskt synsätt
              ska bidra till en uthållig utveckling i Helsingfors och samtidigt
              bevara en kunglig grön lunga med en mix av natur och kultur. Det
              låter ståtligt! Man kan tro att detta bara är en lokal fråga,
              men det är det inte. Detta är en nationalstadspark och en riksangelägenhet.
              Det finns också förslag på efterföljare i andra delar av landet,
              där man vill inrätta sådana här parker. Tyvärr måste väl inrättandet
              av nya nationalstadsparker anstå tills man har löst frågorna om
              till exempel gränser och buffertzoner. Det återstår otroligt mycket
              att göra; det fick vi helt klart för oss vid uppvaktningen.
            </seg>
            <seg xml:id="i-a85dbdc7e3118501-0">
              Miljöpartiet har fyra förslag på vad man skulle kunna göra. Det
              gäller dels en utredning om Ekoparken vad gäller gränser och buffertzoner,
              dels ett moratorium för nya bebyggelseplaner i Ekoparken. Man
              behöver också göra en analys av hoten, för de är många.
            </seg>
            <seg xml:id="i-59448f24f7b45998-0">
              Vi vill också att regeringen återkommer med ett förslag på stärkt
              skydd för Ekoparken. I betänkandet hänvisar man till att länsstyrelsen
              ska komma med en skötselplan. Jag tycker inte att det räcker.
              Ekoparken är utsatt för ständiga hot från den expanderande staden.
              Grönytorna minskar. Det finns stora natur- och kulturvärden som
              måste värnas och vårdas men också utvecklas.
            </seg>
            <seg xml:id="i-97b677f0b348f085-0">
              Den särskilda lagstiftningen för Ekoparken har ökat skyddet för
              området, men hela tiden sker det intrång i parken. Nya planer
              antas med bebyggelse som inkräktar på grönytorna. Det är en klar
              konfliktsituation som uppstår mellan naturvård, kulturvård och
              friluftsintressen och planer på exploatering.
            </seg>
            <seg xml:id="i-cac273dec4cf4df0-0">
              Trots att lagen ska skydda mot ny bebyggelse görs det intrång
              i parklandskap eller naturmiljö gång på gång. Det verkar vara
              lite för lätt att förbigå lagstiftningen. Det är naturligtvis
              exploateringstrycket som ställer till problem. Ofta tolkar man
              lagen till Ekoparkens nackdel. Det behövs en skyddande lagstiftning
              som stärks, följs upp och efterlevs.
            </seg>
            <seg xml:id="i-16f0ad9f906e3f96-0">
              I den översyn som regeringen har gett länsstyrelsen i uppdrag
              att göra föreslås åtgärder som kan utveckla parken och höja ambitionsnivån.
              Det är viktigt. Det finns ett stort problem med detta, nämligen
              att under tiden som det hela utreds fortsätter exploateringen
              och planerna på ny bebyggelse i parken. Det är därför vi föreslår
              ett moratorium för alla nya planer tills översynen och de aktuella
              utredningarna är klara. Jag tycker att det är rätt logiskt, och
              jag hoppas att många, inte bara miljöpartister, tycker likadant
              när vi ska votera här i kammaren småningom.
            </seg>
            <seg xml:id="i-8cad20a2eb9d13fe-0">
              Det finns samverkansorgan mellan kommuner och länsstyrelse. Tio
              år efter instiftandet är de exakta gränserna för nationalstadsparken
              fortfarande inte klara. Det behövs en definition av de exakta
              gränserna och en plan för buffertzoner runt parken för att bryta
              dagens utveckling, som innebär att bebyggelsen kryper alldeles
              intill parkens gränser. Det påverkar naturlivet i parken på ett
              mycket negativt sätt.
            </seg>
          </u>
          <note xml:id="i-7d14ec7896a600da-0">
            Med detta, fru talman, yrkar jag bifall till reservation 12 under
            punkt 11.
          </note>
          <note type="speaker" xml:id="i-0462428a22ae31b5-0">
            Anf. 157 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-6f5b90caf565f537-14">
            <seg xml:id="i-2119ccd832722e12-0">
              Fru talman! Detta är ingen replik. I all hast glömde jag bort
              att i mitt anförande yrka bifall till reservation 7 under punkt
              5.
            </seg>
          </u>
          <note type="speaker" xml:id="i-e2711a1167ec52ec-0">
            Anf. 158 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" next="cont" xml:id="i-d043fd333b7ef2e4-0">
            <seg xml:id="i-996856197862fa00-0">
              Fru talman! Ja, det var ju inte direkt riktat till mig.
            </seg>
          </u>
          <note xml:id="i-5aa1804603fb0f7d-0">
            Anf. 159 SIW WITTGREN-AHL (s):
          </note>
          <u who="helena_hillar_rosenqvist_bfb7d5" prev="cont" xml:id="i-1d0570e4366a6ffb-0">
            <seg xml:id="i-553bb360d96b19c5-0">
              Fru talman! Jag vill instämma i det som Rigmor Stenmark sade
              om den katastrof som inträffat i Sydostasien.
            </seg>
            <seg xml:id="i-8c20dd20533fc3fe-0">
              Det känns kanske inte så väldigt angeläget att nu hamna i den
              här politiska diskussionen, men vi har ju också en vardag som
              vi måste arbeta med. Vad är då lämpligare än att diskutera naturresursfrågor
              och vattenrätt? Med säkrare vatten- och larmsystem hade katastrofen
              kanske inte fått den omfattning som den fick.
            </seg>
            <seg xml:id="i-7a5c5b6449509db8-0">
              Det är klart att vardagen nu är omtumlande för oss alla. Vi har
              debatterat hela dagen, och jag ska försöka att handla i en samarbetsanda.
              Det är roligt att vi fått en allians, det måste jag säga till
              Peter, men jag känner mig kanske inte så motiverad att i dagsläget
              ställa de olika förslagen mot varandra.
            </seg>
            <seg xml:id="i-3a8af26fb5d22f0d-0">
              I detta betänkande behandlas, som Tomas sade, naturrätt och vattenrätt.
              Där finns tolv reservationer, varav inte en enda är undertecknad
              av samtliga fyra borgerliga partier. Jag ska dock inte nu gå in
              på det utan i stället hålla mig till vindkraften och vattenrätten.
              En del av de frågor ni ställt kommer att få svar.
            </seg>
            <seg xml:id="i-0084bf119bcc1a51-0">
              Vindkraften har en mycket stor potential i Sverige, inte minst
              med tanke på de geografiska förutsättningar som råder i vårt land.
              Den tekniska utvecklingen har de senaste åren gått mycket fort
              framåt. Det innebär sammantaget att vindkraften är ett konkurrenskraftigt
              alternativ till förnybar elproduktion och kan därmed bli en viktig
              del av Sveriges framtida elförsörjning. Därför är det glädjande
              att kunna konstatera att det just nu blåser medvind i vindkraftsfrågan,
              om man får uttrycka sig så.
            </seg>
            <seg xml:id="i-a8d97f9b71065528-0">
              I oktober kom Energimyndigheten med sin efterlängtade rapport
              över vilka platser i Sverige som särskilt lämpar sig för vindkraft.
              Dessa områden av riksintresse innebär samtidigt att andra platser
              lämnas i fred för friluftsliv och ostörd natur. I juni kommer
              länsstyrelsernas planeringsunderlag för utbyggnad av stora vindkraftsanläggningar.
              Och nästa vår, i april 2006, kommer planeringsunderlagen för hur
              man ska bygga ut vindkraften till havs. Arbetet ska genomföras
              i samarbete med de kommuner som berörs och kommer att användas
              som underlag för tillståndsprövning av enskilda projekt.
            </seg>
            <seg xml:id="i-b2a66f31444a772c-0">
              Förutom detta pågår en översyn av miljöbalken och plan- och bygglagstiftningen.
              Inom ramen för detta arbete behandlas även det regelverk om prövning
              som berör vindkraftsutbyggnaden, och PBL-kommittén och Miljöbalkskommittén
              har lämnat ett delbetänkande under hösten. Remisstiden har gått
              ut, och de förslag med synpunkter som kommit in bereds nu i Regeringskansliet.
            </seg>
            <seg xml:id="i-c66a8f8bf9a81f6a-0">
              Regeringen kommer att för varje större vindkraftsprojekt utse
              en samordnare med uppgift att underlätta samspelet mellan vindkraftsproducenterna,
              myndigheterna och andra aktörer. En särskild vindkraftsberedning,
              som ska svara för den övergripande samordningen av den fortsatta
              vindkraftsutbyggnaden, kommer också att inrättas. Som jag tidigare
              nämnt anser vi socialdemokrater att vindkraften har en mycket
              viktig roll att spela för att uppnå de mål som ställts inom energi-
              och klimatpolitiken.
            </seg>
            <seg xml:id="i-57d06028fb092fc4-0">
              Fru talman! Det är glädjande att i reservationerna kunna läsa
              att både Folkpartiet och Moderaterna inser att vindkraften har
              uppenbarliga fördelar som energikälla. I viss mån kan jag också
              förstå ert intresse för att värna den enskilda äganderätten och
              för de negativa inverkningar som vindkraften kan ha på människor,
              till exempel i form av buller. Men som socialdemokrat drar jag
              helt andra slutsatser av det faktum att vindkraften har stora
              fördelar jämfört med exempelvis kärnkraften.
            </seg>
            <seg xml:id="i-27855a056017af82-0">
              Vi måste minska på användningen av fossila bränslen om vi någonsin
              ska uppnå ett hållbart samhälle för våra barn och barnbarn. Och
              om utvecklingen av vindkraften, som vi alla tycker är positiv,
              ska ha en chans krävs det politiska insatser, och det är det som
              vi nu gör. De riksintressanta områdena för vindkraft, som Energimyndigheten
              nu äntligen arbetat fram, är ett sätt att planera långsiktigt
              för var vindkraftsanläggningar ska anläggas och inte anläggas.
              Självfallet kommer detta arbete att ske i samverkan med berörda
              markägare.
            </seg>
            <seg xml:id="i-d837757718e9a513-0">
              Det är intressant att konstatera att Moderaterna å ena sidan
              inte tycker att det behövs några särskilt markerade riksintressen
              för vindkraften. Å andra sidan anser de att riksdagens uppgift
              är att ge detaljerade anvisningar till kommunerna om hur vindkraftsparkerna
              får anläggas. Avstånd mellan bebyggelse och vindkraft, krav på
              miljö- och detaljplaneprövning och krav på kommuner att samarbeta
              är inte det sådant som våra myndigheter ska sköta? Det tycker
              jag.
            </seg>
            <seg xml:id="i-856bb2e8a3effc55-0">
              Fru talman! Vad gäller reservationen om regelverket för omprövning
              av gamla vattendomar har staten, som framgår av betänkandet, redan
              i dag möjlighet att ompröva vattendomar. Kammarkollegiet, Naturvårdsverket
              och länsstyrelserna har rätt att göra omprövningar. Svårigheter
              uppkommer dock när det gäller tolkningen av regelverket, som är
              som man menar otydligt. Här har kd en reservation och en fråga.
              Vad vi erfarit kommer Miljöbalkskommittén att få ansvar för översynen.
              De kommer under våren att få tilläggsdirektiv som gäller regelverket
              för prövning och omprövning av vattenverksamhet.
            </seg>
            <seg xml:id="i-47d4435b31da0c2a-0">
              Kristdemokraterna, Centerpartiet, Miljöpartiet och Vänsterpartiet
              är överens om att vandrande fiskarter måste få bättre möjligheter
              att ta sig förbi vattenkraftverken under sin lekvandring uppför
              vattendragen. Om jag inte missminner mig hade man inom alliansen
              i år överlåtit till Folkpartiet att motionera om detta. Denna
              fråga ingår nu i regeringens arbete med de nationella målen för
              kust- och insjöfiske, och det arbetet har kommit en bit på väg.
              De myndigheter som arbetar med frågor om vattenbruk i våra kommuner
              är mycket medvetna om det problem som uppstått, och Fiskeriverket
              har i uppdrag att tillsammans med andra berörda myndigheter undersöka
              hur fiskens vandringar i våra vattendrag kan förbättras.
            </seg>
            <seg xml:id="i-130c40203251af8e-0">
              Av Boverkets riktlinjer för 2005 framgår att arbetet med kommunernas
              vattenplanering måste betonas. Boverket har ett drygt år på sig
              att ta fram nya riktlinjer till kommunerna, som utifrån dessa
              ska peka ut de vattendrag som är lämpliga för fiskodling. På detta
              sätt kommer vattenbruket att få en starkare ställning i kommunernas
              planering, vilket jag tycker är både bra och adekvat. Jag anser
              att regeringen på många av de punkter som gäller vattenbruk gått
              utskottet till mötes.
            </seg>
          </u>
          <note xml:id="i-cdf03d9fab1b0e93-0">
            Med detta, fru talman, yrkar jag bifall till utskottets förslag
            i betänkandet och avslag på samtliga reservationer.
          </note>
          <note type="speaker" xml:id="i-3351e816a66bab9b-0">
            Anf. 160 LARS TYSKLIND (fp) replik:
          </note>
          <u who="lars_tysklind_ab4b35" next="cont" xml:id="i-20665fa22531f8a4-0">
            <seg xml:id="i-a172bb6dddc675b4-0">
              Fru talman! Jag tänkte ta upp frågan om riksintresse, som prisats
              i dag. Det har sagts att vi äntligen löst problemet och pekat
              ut områden för riksintresse. Så nu är problemen liksom ur världen.
            </seg>
            <seg xml:id="i-c155592fd3b395dd-0">
              Den kommun jag tidigare talade om ligger mitt i Västergötland.
              Om man ser Västergötland som ett landskap finns där inte utpekat
              ett enda riksintresse för vindkraft, även om länsstyrelsen i Västra
              Götalands län hellre än att ge sig på kustområdena tyckte att
              Skaraslätten nog var det lämpligaste stället i hela länet för
              vindkraft.
            </seg>
            <seg xml:id="i-5034f01afbb7bc63-0">
              I Västra Götalands län har man pekat ut tre områden som riksintresse
              för vindkraft. Ett, Persgrund, finns i norra Bohuslän. Det ligger
              i kanten av ett område som håller på att utredas som naturreservat.
              Här finns alltså en konflikt under uppsegling redan från starten.
              Ett annat område ligger på västra Orust i trakten av Mollösund.
              Där finns en stark lokal opinion mot detta. Det handlar om en
              västerställd granitklippa där det naturligtvis blåser bra. Den
              är säkert jättebra för vindkraft, men frågan är om den är så bra
              ur miljösynpunkt.
            </seg>
            <seg xml:id="i-b93806f9569a1fd7-0">
              Jag tror alltså att det finns oerhört mycket arbete kvar innan
              man kan säga att utpekandet av riksintressen i sig har löst lokaliseringsproblemen.
            </seg>
          </u>
          <note xml:id="i-b42524b5edea872f-0">
            Anf. 161 SIW WITTGREN-AHL (s) replik:
          </note>
          <u who="lars_tysklind_ab4b35" prev="cont" xml:id="i-524bd2d4bf98a545-0">
            <seg xml:id="i-054a987611b509c9-0">
              Fru talman! Det man kan säga är väl att det är bra att man kommit
              så långt att man pekat ut ställen för vindkraften. Det är också
              viktigt, med tanke på debatten i dag och även i övrigt, att varsamhet
              råder. Regeringen ska utse en kommitté som kommer att titta på
              detta och samordna uppbyggnaden av vindkraften i de olika delarna
              av Sverige. Det tycker jag är jättebra.
            </seg>
          </u>
          <note type="speaker" xml:id="i-4f5fa1d2575acfd3-0">
            Anf. 162 LARS TYSKLIND (fp) replik:
          </note>
          <u who="lars_tysklind_ab4b35" next="cont" xml:id="i-20665fa22531f8a4-1">
            <seg xml:id="i-266053d2a977f084-0">
              Fru talman! Det är naturligtvis positivt, åtminstone i vissa
              lägen, att man tar steg i någon riktning, men det är inte som
              Siw Wittgren-Ahl säger att övriga områden kommer att lämnas i
              fred. Om man ska få den dimensionen på vindkraft som vi här talar
              om kommer många andra områden, utöver dem som pekas ut som riksintressen,
              naturligtvis också att bli aktuella. Det är väl snarast så att
              de som pekats ut som riksintressen ligger i konfliktområdena.
            </seg>
          </u>
          <note xml:id="i-db6846615e6cdec3-0">
            Anf. 163 SIW WITTGREN-AHL (s) replik:
          </note>
          <u who="lars_tysklind_ab4b35" prev="cont" xml:id="i-524bd2d4bf98a545-1">
            <seg xml:id="i-4713be9c86166f0c-0">
              Fru talman! Nej, de man pekat ut är de som ska vara de stora
              vindkraftsområdena för att därmed kunna byta och säkerställa energi
              för framtiden. Jag tycker nog att det är bra.
            </seg>
            <seg xml:id="i-f19df381d2821f35-0">
              Sedan behövs det mycket information bland annat att detta sker
              i samarbete med markägare, vilket jag redogjorde för i mitt huvudanförande,
              och även i samarbete med kommunerna, som påtalats här. Det är
              väldigt viktigt att man pekar ut dem.
            </seg>
            <seg xml:id="i-fc0cab4bf460d681-0">
              Vad jag tycker är rätt så fantastiskt är hur man från alliansens
              sida egentligen ställer sig. Å ena sidan vill man ha dispositiva
              regler. Å andra sidan vill man att lagstiftaren ska skapa reglerna.
              Hur tänker ni agera i framtiden när det gäller att anlägga de
              stora vindkraftverken?
            </seg>
          </u>
          <note type="speaker" xml:id="i-b89c420b1665d836-0">
            Anf. 164 KERSTIN LUNDGREN (c):
          </note>
          <u who="kerstin_lundgren_078b71" next="cont" xml:id="i-77e050eb0e472dc0-0">
            <seg xml:id="i-21a119376a53e0f4-0">
              Fru talman! Det är viktigt med tid för att sörja. Men det är
              också viktigt med tid för att gemensamt glädjas över saker som
              det finns skäl att lyfta fram.
            </seg>
            <seg xml:id="i-a6f6f7de9bd3d12c-0">
              Fru talman! I den region där vi nu befinner oss finns det trots
              allt skäl att glädjas. Januari 2005 markerar faktiskt tioårsdagen
              för den första nationalstadspark som vi har kunnat skåda. Nationalstadsparken
              Ulriksdal-Haga-Brunnsviken-Djurgården är ett område av regionalt
              intresse men också mycket mer, nämligen av internationellt intresse.
            </seg>
            <seg xml:id="i-a2858f450ae209b0-0">
              I nationalstadsparken sammanflätas parker, bebyggelse och natur
              till en unik miljö med betydande värden. Nationalstadsparken är
              Helsingforss enskilt viktigaste rekreationsområde och hyser landets
              mest välbesökta museer och parker. För tio år sedan bildades nationalstadsparken
              för att ge ett långsiktigt skydd för denna vår gemensamma miljö
              i vår huvudstad.
            </seg>
            <seg xml:id="i-ebb310ae01b2d20d-0">
              Tyvärr, måste jag säga, går det här jubileet spårlöst förbi detta
              inte till följd av den tragiska händelse som så mycket överskuggar
              allt annat utan, fru talman, på grund av att regeringen har sovit
              i rätt så många år när det gäller de här frågorna.
            </seg>
            <seg xml:id="i-26899891d9ace1df-0">
              Hösten 2003 interpellerade jag statsrådet i fråga. Samma vecka
              som hon skulle lämna ett svar här i kammaren kom det ett beslut
              från regeringen om ett uppdrag till länsstyrelsen om att ta fram
              ett arbete på området ett arbete som ska redovisas innan det här
              året är slut och som har delredovisats.
            </seg>
            <seg xml:id="i-2e2fdea823705c00-0">
              Man kan väl konstatera att inte mycket har hänt under åren fram
              till 2003. I stället har frågan så att säga vilat. Intressekonflikter
              har uppstått sådana har kommit och gått. Nationalstadsparken har
              naggats i kanten. Länsstyrelsen har tydligt signalerat att man
              inte har resurser att gå in och pröva enskilda byggärenden för
              att verkligen ta upp de här bitarna, så ett moratorium utan resurser
              till länsstyrelsen skulle inte leda till någonting.
            </seg>
            <seg xml:id="i-3e4e82dc306d1402-0">
              Vad som krävs är att resurser tillskjuts så att staten tar sitt
              ansvar för det vi beslutat om: en nationalstadspark. Men se här
              finns konflikten mellan våra vanliga ordningar och just modellen
              med en nationalstadspark som förvaltas av flera markägare. De
              resurser som anslås till naturvård och till naturreservat kommer
              nämligen inte nationalstadssparken till del. I princip har länsstyrelsen
              varit utan resurser under de tio år som gått. Först nu, sent omsider,
              fick man lite resurser till projektarbetet men ingenting till
              själva vården.
            </seg>
            <seg xml:id="i-8ddec7e0936adbf4-0">
              Här kan jag alltså bara konstatera att man från regeringens sida
              sorgligt har skött det uppdrag vi gav: att långsiktigt vårda vår
              gemensamma nationalstadspark i den här regionen. Ingenting tyder,
              tycker jag, på att man har vaknat till liv mera nu.
            </seg>
            <seg xml:id="i-dec119b557c394c4-0">
              Jag blir därför förvånad när jag läser utskottets betänkande
              och yttrandet över min motion där jag säger att jag tycker att
              vi ska uppmärksamma tioårsdagen och säkra att det finns resurser.
              Utskottet finner att det saknas tillräckliga skäl för att gå motionärerna,
              bland annat mig, till mötes. Jag frågar mig då: Vilka skäl har
              utskottet redovisat för att inte göra det? Inga!
            </seg>
            <seg xml:id="i-03a00e729c2d4e13-0">
              Jag kan bara dra en enda slutsats, och det är att man bör bifalla
              vår reservation som Rigmor Stenmark tidigare påtalat.
            </seg>
          </u>
          <note xml:id="i-b58b24cf37864194-0">
            Anf. 165 SIW WITTGREN-AHL (s) replik:
          </note>
          <u who="kerstin_lundgren_078b71" prev="cont" xml:id="i-381d702fb4f83f42-0">
            <seg xml:id="i-b31da885304638b4-0">
              Fru talman! Det är viktigt att vi har nationalstadsparker. Det
              särskilda yttrande som Folkpartiet har skrivit med anledning av
              detta tycker jag är ett bra utlåtande. Men det är också viktigt
              att vi från utskottets sida avvaktar länsstyrelsens uppdrag. Så
              brukar det gå till. Om en statlig instans givits ett uppdrag avvaktar
              man. Det är vad vi har svarat, och det är det som vi följer tills
              vi har fått besked om någonting annat.
            </seg>
          </u>
          <note type="speaker" xml:id="i-15a306eee674d5d1-0">
            Anf. 166 KERSTIN LUNDGREN (c) replik:
          </note>
          <u who="kerstin_lundgren_078b71" next="cont" xml:id="i-77e050eb0e472dc0-1">
            <seg xml:id="i-ccc2a41812e876f8-0">
              Fru talman! Nu är det så att kammaren inte alltid behöver avvakta.
              Det har nu gått tio år, och regeringen har avvaktat i åtta år
              innan man gav ett uppdrag. Nu är vi framme vid det tionde året,
              jubileumsåret.
            </seg>
            <seg xml:id="i-fbd5fcbae13091fc-0">
              Vad finns det för skäl att avvakta? Skulle inte kammaren kunna
              ge en tydlig signal om att frågan måste lösas ut så att medel
              verkligen tillskjuts precis som sker på andra områden där vi säger
              att det ska finnas ett samhälleligt ansvar för naturreservat?
              Borde vi inte hantera nationalstadsparken, storstadens park, på
              samma sätt som vi hanterar andra naturreservat? Borde vi inte
              säkerställa detta? Borde inte utskottet med stor intensitet jobba
              för det?
            </seg>
            <seg xml:id="i-3d2a212fe57201fb-0">
              Tio år har som sagt gått. Jag tycker inte att det finns tydliggjort
              att det saknas tillräckliga skäl. En sak är att man vill hänvisa,
              men det saknas just tillräckliga skäl. Jag tycker att det i utskottets
              betänkande saknas tillräckliga skäl för att inte göra någonting.
            </seg>
          </u>
          <note xml:id="i-52984034902726f5-0">
            Anf. 167 SIW WITTGREN-AHL (s) replik:
          </note>
          <u who="kerstin_lundgren_078b71" prev="cont" xml:id="i-381d702fb4f83f42-1">
            <seg xml:id="i-8f7145e5cb150b91-0">
              Fru talman! Det här uppdraget skulle slutredovisas den 31 maj
              2005. Det är viktigt att avvakta. Om en instans ges ett uppdrag
              och det ska redovisas den 31 december 2005 kan man inte gå in
              mitt i uppdraget och säga: Vi anser inte att ni har gjort vad
              ni ska.
            </seg>
            <seg xml:id="i-6d164841c026a7ab-0">
              Sedan kanske det tog lång tid innan man gav uppdraget åtta år,
              som Kerstin säger men det är det man har gjort. Jag brukar högakta
              Rigmor Stenmark, men ibland blir jag lite irriterad på henne när
              hon säger att vi bara utreder och väntar. Men att utreda är också
              att samtala och att komma fram till lösningar. Då måste man få
              ta tid på sig. Det är så demokratin och statsförvaltningen fungerar.
            </seg>
          </u>
          <note type="speaker" xml:id="i-9eb1c09ac4809980-0">
            Anf. 168 KERSTIN LUNDGREN (c) replik:
          </note>
          <u who="kerstin_lundgren_078b71" next="cont" xml:id="i-77e050eb0e472dc0-2">
            <seg xml:id="i-2a22324cd9244f09-0">
              Fru talman! Jag bara konstaterar att det har tagit tid. Tid är
              vad som tagits. Däremot har inte några resurser tagits i anspråk
              just därför att det inte har funnits några resurser. Det är denna
              kammare som har i uppgift att om vi fattar ett beslut, vilket
              vi gjorde för tio år sedan säkerställa att det finns en nationalstadspark
              i denna storstad, i vår huvudstad. Då borde också kammaren säkra
              att det finns resurser. Det har varit många samtal under resans
              gång, och det finns, fru talman, tydligt uttalat om just bristen
              på resurser från statens sida i den här delen. Man har låst in
              dem i den övriga naturresurspotten och inte gjort dem tillgängliga
              för stadens nationalpark. Detta har varit ett stort hinder, något
              som kammaren inte velat rätta till. Men vi har den chansen i dag,
              fru talman, och jag hoppas att vi gör det om så där tio minuter.
            </seg>
          </u>
          <note xml:id="i-3d6296f8fe00de0d-4">
            Överläggningen var härmed avslutad.
          </note>
          <note xml:id="i-c3ac185b1f621068-1">
            Ajournering
          </note>
          <note xml:id="i-d8059834fca920f7-0">
            Kammaren beslutade kl. 15.49 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="kerstin_lundgren_078b71" prev="cont" xml:id="i-381d702fb4f83f42-2">
            <seg xml:id="i-4c334e839a400ea7-1">
              Återupptagna förhandlingar
            </seg>
            <seg xml:id="i-015efb3da9793deb-0">
              Senareläggning av avgiften till Europeiska utvecklingsfonden
              (avsnitt 2.3)
            </seg>
          </u>
          <note xml:id="i-33b9c65647f60778-0">
            Förhandlingarna återupptogs kl. 16.00.
          </note>
          <note xml:id="i-4cb2030a8e46a043-0">
            9 § Beslut om ärenden som slutdebatterats vid dagens sammanträde
          </note>
          <note xml:id="i-707727e90e5f7074-0">
            Punkt 3
          </note>
          <note xml:id="i-46e77ec0d18dd7f3-0">
            Punkt 5
          </note>
          <note xml:id="i-c2b5e738d375bf4a-0">
            Punkt 9
          </note>
          <note xml:id="i-d7b598dda15c9728-0">
            Punkt 10
          </note>
          <note xml:id="i-3beb6a9b5d26739c-0">
            Övriga punkter
          </note>
          <note xml:id="i-23c11b7226f47f3c-0">
            Punkt 1
          </note>
          <note xml:id="i-51faaec67591e8d4-0">
            Punkt 2
          </note>
          <note xml:id="i-46e77ec0d18dd7f3-1">
            Punkt 5
          </note>
          <note xml:id="i-a5f34f8267f2492f-0">
            Punkt 11
          </note>
          <note xml:id="i-3beb6a9b5d26739c-1">
            Övriga punkter
          </note>
          <note xml:id="i-2813a13492e104b1-0">
            10 § Anmälan om frågor för skriftliga svar
          </note>
          <note xml:id="i-f0f268076a549ea8-0">
            Anmäldes att följande frågor för skriftliga svar framställts
          </note>
          <note xml:id="i-8ca1c93ee0b6c997-0">
            den 19 januari
          </note>
          <note xml:id="i-60c1762e843272c4-0">
            Anders G Högmark
          </note>
          <note xml:id="i-de7547fbd31eda54-0">
            Marie Engström
          </note>
          <note xml:id="i-6b624392eec9a6fd-0">
            Ulla Hoffmann
          </note>
          <note xml:id="i-e16b0ab368f49b3b-0">
            Yilmaz Kerimo
          </note>
          <note xml:id="i-0598cc39134acc0e-0">
            Henrik von Sydow
          </note>
          <note xml:id="i-60c1762e843272c4-1">
            Anders G Högmark
          </note>
          <note xml:id="i-3d993706097f7e2e-0">
            Lars-Ivar Ericson
          </note>
          <note xml:id="i-ec8cd599b744b15d-0">
            Frågorna redovisas i bilaga som fogats till riksdagens snabbprotokoll
            tisdagen den 25 januari.
          </note>
          <note xml:id="i-36bebe7486303e91-0">
            11 § Anmälan om skriftliga svar på frågor
          </note>
          <note xml:id="i-c4b00939d4c04405-0">
            Anmäldes att skriftliga svar på följande frågor inkommit
          </note>
          <note xml:id="i-0b95a95a815be768-0">
            den 18 januari
          </note>
          <note xml:id="i-e16a1f84a0df062f-0">
            Christer Nylander
          </note>
          <note xml:id="i-5d62d38d23609029-0">
            Matilda Ernkrans
          </note>
          <note xml:id="i-8ca1c93ee0b6c997-1">
            den 19 januari
          </note>
          <note xml:id="i-0598cc39134acc0e-1">
            Henrik von Sydow
          </note>
          <note xml:id="i-0598cc39134acc0e-2">
            Henrik von Sydow
          </note>
          <note xml:id="i-0598cc39134acc0e-3">
            Henrik von Sydow
          </note>
          <note xml:id="i-b4c57bfa49b4b0a0-0">
            Cecilia Wigström
          </note>
          <note xml:id="i-d3980a4104e93439-0">
            Lena Adelsohn Liljeroth
          </note>
          <note xml:id="i-a9ab346745ce1bbe-0">
            Nina Lundström
          </note>
          <note xml:id="i-e0170e199798c2bf-0">
            Lars Ångström
          </note>
          <note xml:id="i-9db1405727fca9eb-0">
            Kenneth Lantz
          </note>
          <note xml:id="i-ac3dfcb4f8b4d512-0">
            Ola Sundell
          </note>
          <note xml:id="i-e31149e832d39446-0">
            Cecilia Widegren
          </note>
          <note xml:id="i-3e544d1862b41320-0">
            Svaren redovisas i bilaga som fogats till riksdagens snabbprotokoll
            tisdagen den 25 januari.
          </note>
          <note xml:id="i-c044b27b9f462885-0">
            12 § Kammaren åtskildes kl. 16.15.
          </note>
          <note xml:id="i-193bca516d75e20d-0">
            Förhandlingarna leddes
          </note>
          <note xml:id="i-fb2e77a2431d9923-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
