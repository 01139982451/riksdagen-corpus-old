<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--45</head>
          <docDate when="2003-12-09">2003-12-09</docDate>
        </div>
      </front>
      <body>
        <div>
          <note xml:id="i-83bbcfc415afbc05-0">
            ﻿
          </note>
          <note xml:id="i-b12c187dfa94f250-0">
            Riksdagens protokoll
          </note>
          <note xml:id="i-2bf3bf25a9ea16f8-0">
            2003/04:45
          </note>
          <note xml:id="i-7b00e58b4bbd1d7d-0" type="date">
            Tisdagen den 9 december
          </note>
          <note xml:id="i-cbdbfa36d7c3089e-0">
            Kl. 09:00 - 19:22
          </note>
          <note xml:id="i-65fa4ad15c644e2c-0">
            1 § Justering av protokoll
          </note>
          <note xml:id="i-5994e279e0d84f06-0">
            Justerades protokollet för den 3 december.
          </note>
          <note xml:id="i-f84ef32ab84d037a-0">
            2 § Avsägelse
          </note>
          <note xml:id="i-35f325b61829d1d0-0">
            Andre vice talmannen meddelade att Nils Fredrik Aurelius (m)
            avsagt sig uppdraget som ledamot i Valprövningsnämnden.
          </note>
          <note xml:id="i-b213c4b8a99490e6-0">
            Kammaren biföll denna avsägelse.
          </note>
          <note xml:id="i-dd9c33b71e89e985-0">
            3 § Anmälan om kompletteringsval till Valprövningsnämnden
          </note>
          <note xml:id="i-a4f329c0c3fa6c01-0">
            Andre vice talmannen meddelade att Moderata samlingspartiets
            riksdagsgrupp på grund av uppkommen vakans anmält Carl Fredrik
            Graf som ledamot i Valprövningsnämnden.
          </note>
          <note xml:id="i-f09fec5f9a290a0d-0">
            Andre vice talmannen förklarade vald till
          </note>
          <note xml:id="i-8f7a1ddef7aa494a-0">
            ledamot i Valprövningsnämnden
          </note>
          <note xml:id="i-c9a6d970b15fa148-0">
            4 § Aktuell debatt: Den svenska alkoholpolitiken
          </note>
          <note type="speaker" xml:id="i-97dc240610cd4d6e-0">
            Anf. 1 PER BILL (m):
          </note>
          <u who="per_bill_3db532" xml:id="i-b1b1802b10b939b7-0">
            <seg xml:id="i-075728f1f8cb9f22-0">
              Fru talman! Den svenska alkoholpolitiken bygger på ett kollektivt
              tänkande, på skyhöga skatter, begränsad tillgänglighet, ett monopol
              som varje dag måste tänka på att man inte får diskriminera någon
              enda produkt i hela världen, begränsningar i tryckfriheten och
              dessutom ett stort mått av förmynderi. Denna storebrorspolitik,
              fru talman, har nått vägs ände. Det är skälet till att vi moderater
              har begärt en aktuell debatt om den svenska alkoholpolitiken.
              Det är en debatt som naturligtvis kommer lägligt i skuggan av
              de skuggor som i dag finns kring vårt monopol.
            </seg>
            <seg xml:id="i-fe1d278f02282049-0">
              Fru talman! Sverige är inte längre en isolerad halvö med stängda
              gränser utan en integrerad del av Europa. Det är ett Europa där
              varor, tjänster, människor och kapital kan röra sig fritt över
              gränserna och ska så göra. Detta är mycket bra, tycker jag. Men
              det innebär också, fru talman, att omvärlden har förändrats. Detta
              tycks regeringen inte ha förstått. Våra grannländer har förstått
              det. De anpassar sina alkoholskatter till ett nytt läge, men den
              svenska regeringen gör ingenting. Detta är ett stort problem,
              som riskerar att bli ännu större med tiden.
            </seg>
            <seg xml:id="i-e5477b93e551e423-0">
              Jag hoppas därför att den här debatten kan handla om en ny, klokare
              politik en alkoholpolitik som bygger på individuellt ansvar, vetenskapligt
              baserad information, en förbättrad ANT-utbildning på våra skolor,
              konkurrenskraftiga skatter, en öppen men reglerad marknad där
              Systembolaget är en av flera aktörer, ett kraftfullt beivrande
              av alkoholrelaterade brott samt tidiga hjälpinsatser för dem som
              har problem med alkohol.
            </seg>
          </u>
          <note type="speaker" xml:id="i-51683354f12ae54f-0">
            Anf. 2 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-36fa71290ca70181-0">
            <seg xml:id="i-60f173647a8eebeb-0">
              Fru talman! Man såg det alltid först på ögonen. Min pappas ögon
              var så vackra bruna, klara och med en särskild sorts värme i.
              Det fanns som ett leende, blygt, nästan bara anat, djupt inne
              i dem. Men när han var på väg att återigen förlora sin personliga
              kamp förändrades hans ögon. De blev liksom grundare. Det var som
              skillnaden mellan att se ned i en underbar djup skogstjärn och
              en igenslammad dyig göl. Det fanns inte längre liv i dem. Också
              färgen blev annorlunda. Den klara, varma bruna blicken förbyttes
              i en gulaktig spräcklighet och blev undflyende. Hans blick blev
              som ett jagat djurs, listig och vaksam. Det var som om han visste
              att ögonen avslöjade honom och därför undvek han att möta andras
              blickar. Jag hade tidigt lärt mig att känna igen tecknen och att
              dela in helvetesvandringen i olika faser. Detta var den första.
              Snart märktes det också på humöret. Han blev retlig och lynnig.
              Han hakade upp sig på småsaker, snäste och fräste. Allt man gjorde
              störde honom. Han slutade sjunga och vissla.
            </seg>
            <seg xml:id="i-f9a2f5b83bc5b54c-0">
              Så skriver förra statsrådet Annika Åhnberg i sin bok Isprinsessan
              . Det är en berättelse om en barndom som förmörkades av pappans
              supande och satte spår för livet i barnen. Det var en otrygghet,
              en skräck och en rädsla som de flesta av oss kanske inte ens kan
              föreställa oss. Men Annika Åhnberg är inte ensam om en sådan uppväxt
              inte ens i dag. Vi räknar i dag med att ungefär 200 000 barn växer
              upp i en familj som präglas av alkoholproblem. 200 000 barn vi
              kanske ska tänka på det en liten stund. Och vi ska också tänka
              på vår gemensamma målsättning, som är att alla barn ska ha rätt
              till en trygg uppväxt. Jag tror inte att vi skiljs åt över partigränserna
              här. Vi har alla utgångspunkten att alla barn har rätt att växa
              upp med trygghet, värme och kärlek.
            </seg>
            <seg xml:id="i-11d9bb1220f5836c-0">
              Alkoholismen är ett hot mot det. Det är ett missbruk som slår
              sönder familjer och märker barn för livet. Det säger oss en viktig
              sak; det säger oss att alkohol inte är vilken vara som helst.
              Det är inte som att sälja skor, kläder, smör och bröd. Det är
              en vara som måste kringgärdas av särskilda regler och där det
              också finns ett starkt politiskt säg gärna kollektivt ansvar.
              Därför är alkoholfrågan i grund och botten en fråga om solidaritet.
              Vi som använder alkohol med måttlighet måste vara beredda att
              göra avkall på vår bekvämlighet för att förebygga att andra människor
              hamnar i missbruk.
            </seg>
            <seg xml:id="i-80ee4e551ab86619-0">
              Samtidigt vet vi att vi har en dubbelsyn på alkohol. Alkohol
              är för många förknippat med våra stora högtider, med fest och
              med glädje. Alkohol i måttliga mängder är inte skadligt. Men det
              finns hela tiden en balansgång däremellan som vi måste gå.
            </seg>
            <seg xml:id="i-bfb3c24ec19fcd5a-0">
              Staten avkräver ingen något nykterhetslöfte. Men vi har en allmän
              måttlighetslinje, och vi säger att fyra områden i livet ska vara
              fredade från alkohol: trafiken, graviditeten, uppväxtåren och
              arbetsplatsen. Jag tror att en sådan linje har stöd bland de allra
              flesta svenskar i vårt land.
            </seg>
            <seg xml:id="i-a54ed18139410ad3-0">
              Men vi ser också hoten. Vi ser att alkoholkonsumtionen har ökat
              med nästan 20 % på två år. För första gången på tio år ökar den
              alkoholrelaterade dödligheten i Sverige. Rattfylleriet ökar. Drickandet
              bland de unga ökar. Vi kan till och med nu också se att drickandet
              bland de gravida ökar.
            </seg>
            <seg xml:id="i-4eb5d0d81fa632c0-0">
              Samtidigt pressas vi av förändringar i vår omvärld. Vi ser skattesänkningarna
              i Danmark och Finland som i kombination med ökade införselkvoter
              riskerar att öka konsumtionen ytterligare.
            </seg>
            <seg xml:id="i-27d28c66356be177-0">
              Politik bygger på fyra hörnstenar: det förebyggande arbetet,
              brottsbekämpningen, missbrukarvården och det internationella arbetet.
              Det förebyggande arbetet utgår alltid från vår syn på generell
              välfärd. Vi förstår att för att bekämpa missbruk måste man också
              bekämpa fattigdom och marginalisering. Därför försöker vi föra
              en politik för minskade klyftor i samhället. Grundläggande i det
              förebyggande arbetet är också att vi försöker hålla höga alkoholpriser
              och en inskränkning av tillgängligheten. Visst kan man säga att
              de instrumenten har försvagats; det vore dumt att påstå något
              annat. Men de är fortfarande och alltjämt viktiga grundpelare
              i vår alkoholpolitik, och de ska så förbli.
            </seg>
            <seg xml:id="i-48c3043a7f4b7b7e-0">
              Den ökande införseln innebär ändå att vi kommer att få räkna
              med en större tillgänglighet till alkohol än tidigare. Men det
              innebär i sin tur egentligen bara att vi måste bli bättre på att
              använda de övriga alkoholpolitiska instrument som står till vårt
              förfogande.
            </seg>
            <seg xml:id="i-7984fe724acee836-0">
              Jag kan därför i några punkter redovisa hur vi hade tänkt göra
              framöver med den politiken.
            </seg>
            <seg xml:id="i-d331c27e2a061ec4-0">
              För det första tänker vi fortsätta satsa på det lokala förebyggande
              arbetet. Det handlar till exempel om att arbeta förebyggande bland
              ungdomar i riskzonen. De senaste åren har vi gjort stora statliga
              insatser på det området.
            </seg>
            <seg xml:id="i-cae722a07f7aed48-0">
              I dag har vi på plats 250 alkohol- och drogförebyggare i 180
              kommuner, och vi fortsätter att bygga ut det nätverket nästa år
              genom att anslå ytterligare 75 miljoner kronor för det arbetet.
              Här vill vi också förstärka kommunernas möjligheter att föra en
              ansvarstagande alkoholpolitik genom att de ska kunna vara mer
              restriktiva när det gäller alkoholtillstånden. Sådana förslag
              kommer till våren.
            </seg>
            <seg xml:id="i-e5dbc904927a19f5-0">
              För det andra vill vi förstärka brottsbekämpningen när det gäller
              alkoholrelaterade brott. Det gäller bland annat straffen för rattfylleri
              när man skadar och dödar någon annan person. Det gäller utvidgade
              möjligheter att förverka bilen för den som döms för rattfylleri.
              Det gäller också straffen för dem som tillverkar eller säljer
              vidare alkohol illegalt. Just det är kanske särskilt aktuellt
              i min del av landet, i Skåne, där vi ser detta varje dag. Vi kan
              inte acceptera att folk öppnar små egna privata systembolag hemma
              och säljer till ungarna i trappan. Rättsväsendet måste stärkas
              på den punkten, och just när det gäller de frågorna har vi en
              statssekreterargrupp som går igenom möjligheterna att göra sådana
              förstärkningar.
            </seg>
            <seg xml:id="i-4e7ecd3985fafa2d-0">
              För det tredje ska vi ytterligare begränsa möjligheterna att
              göra reklam för alkohol. Här kommer också förslag under våren.
            </seg>
            <seg xml:id="i-cb271ba902a5e4f9-0">
              För det fjärde ska vi slå vakt om Systembolaget, vårt viktigaste
              instrument för att upprätthålla åldersgränsen på 20 år. Det är
              bra att Systembolagets ledning så kraftfullt har reagerat på oegentligheter
              i bolaget, och jag är övertygad om att den rättsprocess som nu
              pågår kommer att leda till att alla sådana oegentligheter en gång
              för alla städas ut och att allmänhetens förtroende därmed kan
              återupprättas. Systembolaget är av oerhört stor betydelse för
              vår alkoholpolitik.
            </seg>
            <seg xml:id="i-e2adfd43787b83b6-0">
              För det femte ska vi fullfölja den europeiska offensiv i alkoholfrågorna
              som vi inledde i höstas. Vi vill ha genomslag för vår syn att
              alkohol inte är vilken vara som helst utan en vara som EU:s medlemsländer
              måste kunna sätta upp särskilda restriktioner kring. Alkoholpolitiken
              är i grund och botten en folkhälsofråga.
            </seg>
            <seg xml:id="i-b0d29d3ecf839f55-0">
              Minimiskatterna på alkohol i EU måste höjas för att förhindra
              en förödande skattekonkurrens. De fyra alkoholfria områdena måste
              lyftas fram också ur ett EU-perspektiv. EU-kommissionen måste
              ta fram den handlingsplan, strategi mot alkoholskador, som EU:s
              ministerråd under svensk ledning beställde redan 2001.
            </seg>
            <seg xml:id="i-f3a7ebe28ea5db5e-0">
              För det sjätte ska vi fortsätta att satsa på information och
              opinionsbildning kring alkoholfrågorna, inte minst i skolan men
              också brett i samhället. Här har vi Alkoholkommittén som jobbar
              väldigt bra.
            </seg>
            <seg xml:id="i-e6023a8455c16f65-0">
              För det sjunde måste vi göra en satsning på missbrukarvården.
              Med en ökad konsumtion följer också ökat missbruk. För att inte
              fler barn ska behöva växa upp i otrygghet på det sätt som vi kan
              se att kanske ett par hundratusen barn gör i denna dag måste vi
              göra förstärkningar också där, och det kommer vi att göra. Det
              är högprioriterat för oss socialdemokrater inför nästa års budgetförhandlingar.
            </seg>
            <seg xml:id="i-e08da52555fc1b5b-0">
              Jag ser, fru talman, fram emot att arbeta med alkoholfrågorna
              tillsammans med riksdagens partier under de närmaste åren. Jag
              vet att det finns ett starkt engagemang här för frågorna, möjligen
              med något undantag. Jag noterade bland annat Kristdemokraternas
              lista över förslag på åtgärder i går. Det är bra att känna det
              starka stöd och det engagemang som finns i den här kammaren, inte
              minst, fru talman, när vi driver de här frågorna i Europa.
            </seg>
          </u>
          <note type="speaker" xml:id="i-e37d3042fd754037-0">
            Anf. 3 PER BILL (m):
          </note>
          <u who="per_bill_3db532" xml:id="i-b1b1802b10b939b7-1">
            <seg xml:id="i-d5e0fe7e99234a8d-0">
              Fru talman! Vad är det min unge herre vill ha? En flaska Château
              La Garde, stammade jag fram, och pulsen gick upp till åtminstone
              det dubbla jämfört med vad den är nu när jag står i talarstolen.
              Den är dyr! sade damen. Ja, sade jag, ganska dyr, över 70 kr.
            </seg>
            <seg xml:id="i-c4c3b63e7e2d88e0-0">
              Ungefär så gick mitt första legala alkoholköp till i Systembolaget
              några veckor efter det att jag fyllt 20 år. Jag var utsatt för
              den restriktiva, strama, gammaldags alkoholpolitiken, där Systembolaget
              var en av hörnpelarna.
            </seg>
            <seg xml:id="i-99be0b11c0eafc8c-0">
              Tiderna har förändrats, och det har faktiskt också Systembolaget.
              Systembolaget representeras inte längre av barska damer som tittar
              nedlåtande på unga män när de köper en flaska vin. I dag är det
              i stället snabbköpsliknande självplocksbutiker som har lördagsöppet,
              som har bra produktinformation och till och med vinprovningar
              i Systembolagets lokaler. Allt detta, fru talman, anser jag är
              anpassningar åt rätt håll. Det är ett sätt att belysa också de
              goda sidorna, de sociala och kulturella värdena, som finns med
              ädla drycker.
            </seg>
            <seg xml:id="i-3444099b13e3858c-0">
              Verkligheten har anpassat Systembolaget, men Systembolaget har,
              som bekant, andra problem. Vi såg det till exempel på TV 4 i går.
              Lever Systembolaget verkligen upp till kravet att vara ett icke-diskriminerande
              monopol? Kan de säga att de varje dag gör allt för att ingen enda
              producent någonstans i världen ska ha en konkurrensnackdel jämfört
              med andra? Jag tror att EU kommer att ta sig en ordentlig titt
              på hur monopolet sköter sin icke-diskriminerande funktion.
            </seg>
            <seg xml:id="i-8b53431d7814b73a-0">
              Om verkligheten har gjort sig påmind vad gäller utformningen
              av systembutiker är förhållandena de motsatta när det gäller skatter
              och också det faktum att Sverige i dag är en del av ett öppet
              integrerat Europa. Det är ett faktum som bland annat innebär att
              en familj på besök i Danmark helt lagligt kan ta med sig 20 liter
              sprit, 180 liter vin och 220 liter öl hem till Sverige från den
              1 januari. Troligtvis kan de ta med sig mycket mer ifall bilen
              klarar detta, därför att det här är bara rekommendationer. Ifall
              man kan hävda att man ska ha någon större fest, 50-årsfest eller
              annat kan man få möjlighet att ta med sig ännu mer.
            </seg>
            <seg xml:id="i-cbb382532ad11d8c-0">
              Trots att Danmark har sänkt sina alkoholskatter och Finland är
              på väg att sänka sina för att anpassa sig till omvärldsförändringar
              har nästan ingenting gjorts av den svenska regeringen. Det är
              inga förändringar som är anpassade till verkligheten.
            </seg>
            <seg xml:id="i-efe250f93f88e263-0">
              På den gråa och svarta marknaden sker tyvärr en hel del förändringar.
              Alltfler är de som i dag kan försörja sig på att alkoholpendla,
              det vill säga åka och köpa sprit, vin och öl i Danmark och Tyskland
              och sedan åka hem och sälja detta illegalt i Sverige. Följderna
              blir att allt färre köper sin alkohol i Sverige och att de svenska
              bryggerierna får allt svårare att sälja sina produkter och att
              allt färre alkoholskattekronor når den svenska kassakistan. Lite
              förenklat kan man säga att vi exporterar arbetstillfällen och
              skattebaser, vilket enligt oss moderater, fru talman, är två av
              de dummaste sakerna ett land kan exportera.
            </seg>
            <seg xml:id="i-f7f6dff17d46b433-0">
              Öppenheten i Europa och de stora skatteskillnaderna kommer inte
              att minska. Snarare kommer de att öka. Vi har i dag en skattegradient
              som gör att det är högst alkoholskatter i norr, och de blir lägre
              och lägre ju längre söderut man kommer. Ni vet hur de här mönstren
              ser ut. Norrmännen åker till Sverige och handlar. Svenskarna åker
              till Danmark och handlar, och danskarna åker till Tyskland och
              handlar.
            </seg>
            <seg xml:id="i-06912830dbbe6329-0">
              När Estland, Lettland, Litauen, Polen med flera blir medlemmar
              i EU kommer denna alkoholgradient att förändras över en natt.
              Den 1 maj 2004 kommer den att ha upphört, och några av de länder
              där det är billigast att handla alkohol kommer att ligga mycket
              nära den svenska gränsen. Det är därför som jag tycker att det
              är så viktigt att vi har den här debatten i dag.
            </seg>
            <seg xml:id="i-27ec003ecdb7e13b-0">
              När jag lyssnar på statsrådet skulle jag vilja säga att jag ställer
              upp på många av målen. Barn ska kunna växa upp i lugn och trygghet
              utan alkoholiserade föräldrar. Vi ska inte ha någon typ av rattonykterhet
              och så vidare. Men jag är oroad över om de verktyg som man vill
              använda verkligen fungerar. Det är därför som jag tror att vi
              måste lita mer till det individuella personliga ansvaret, mer
              till vetenskaplig information och mer till arbete med förebyggande
              insatser. Jag tycker att det är väldigt trevligt att regeringen
              nu är inne på Moderaternas linje, att man ska satsa mer på det
              lokala och kanske mindre på Folkhälsoinstitutet.
            </seg>
          </u>
          <note type="speaker" xml:id="i-ce3dfa027f00b3a9-0">
            Anf. 4 BO KÖNBERG (fp):
          </note>
          <u who="bo_konberg_56250a" xml:id="i-49907d5cdd39e436-0">
            <seg xml:id="i-d833ee2feb7063f3-0">
              Fru talman! Alkoholproblemet är utan konkurrens vårt största
              sociala problem. Sverige har jämfört med många andra länder fram
              till helt nyligen varit relativt framgångsrikt i att bekämpa det
              problemet. Vi har gjort det med några medel som vi vet har haft
              effekt. All vetenskap som finns på området tyder på att de har
              haft effekt eller närmast bevisat att de har haft effekt.
            </seg>
            <seg xml:id="i-eb029de5e26959b3-0">
              Det första är att ha höga priser. Det andra är att se till att
              vi inte har vinstintressen i detaljhandeln på den här punkten.
              Det tredje är åldersgränserna. Det fjärde är att ha reklamförbud
              för de här varorna. Det femte är att försöka informera så mycket
              som möjligt i skolor och på andra ställen om problemet.
            </seg>
            <seg xml:id="i-08dce192011effea-0">
              Den politiken har, som jag nämnde, till helt nyligen varit framgångsrik
              jämfört med många andra länder. Det som har hänt på senare år
              är effekter av många saker, men i mycket stor utsträckning handlar
              det om Sveriges kapitulation vad gäller införselkvoterna. De införselkvoter
              som bestämdes för några år sedan och som nu slagit igenom i Sverige,
              från och med nästa år fullt ut, är orimligt höga i nästan varje
              jämförelse. Talare från Moderaterna har nämnt hur mycket man kan
              importera från och med nästa år.
            </seg>
            <seg xml:id="i-f9c39ef1e754335e-0">
              Det har förstås fått effekter. Det har fått effekter i våra grannländer.
              De prissänkningar som nu äger rum i grannländerna har i stor utsträckning
              varit ett resultat av införselkvoten. Om man ser på Finland som
              kommer att sänka sina priser nästa år har det att göra med att
              Estland kommer med i EU och att de orimliga införselkvoterna får
              användas. Förutom de effekterna har domen i Marknadsdomstolen
              om reklamen påverkat vad vi kan göra i Sverige.
            </seg>
            <seg xml:id="i-b7ebfcb99d8bee50-0">
              Det här är oerhört allvarligt. Det krävs åtgärder. Den allra
              första åtgärden bör, enligt vår mening, vara att på EU-nivå försöka
              göra någonting åt de införselkvoter som nu finns. Det finns ingen
              anledning att ha de kvoterna. De måste pressas ned. Det är ingen
              lätt uppgift när man nu har släppt efter, men ju större uppslutning
              vi från svensk sida och i denna kammare kan få bakom kravet på
              detta ökar förstås våra möjligheter. Det är intressant att höra
              om Moderata samlingspartiets företrädare är beredda att hjälpa
              till på den svenska sidan för att minska införselkvoten.
            </seg>
            <seg xml:id="i-d66e4077092bd3b5-0">
              Vi måste kraftigt förstärka informationen, framför allt till
              ungdomar. Vi är från vår sida bekymrade över att man från regeringens
              håll i årets budget har varit så pass återhållsam med medel till
              att förstärka informationen på olika sätt.
            </seg>
            <seg xml:id="i-5809bfe1787c21af-0">
              Vi måste behålla försäljningsmonopolet. Argumenten för det är
              ganska uppenbara. Jag tänkte gå över till dem genom att diskutera
              Moderaternas alkoholpolitik eftersom den egentligen är den enda
              som skiljer sig från övriga partiers alkoholpolitik i den här
              kammaren.
            </seg>
            <seg xml:id="i-576f49767e0d34fb-0">
              I den motion som Moderaterna har lämnat in föreslås det ett antal
              åtgärder. Det föreslås att man ska sänka priserna kraftigt. Det
              föreslås att man ska ta bort försäljningsmonopolet, visserligen
              i två steg men i steg nummer två ska starksprit försäljas i licensierade
              butiker. Man vill också att man ska se till att vi får göra reklam
              i Sverige för alkohol av olika slag. Man vill uppenbarligen också
              ha sänkt åldersgräns.
            </seg>
            <seg xml:id="i-87dc3d3efdf396e0-0">
              Mot bakgrund av det skulle jag gärna vilja höra Moderaternas
              företrädare, i något av de två inlägg som återstår från den moderata
              sidan, kommentera de här punkterna. Är det så att priset på en
              vara påverkar efterfrågan? Det är något som de flesta av oss som
              är anhängare av marknadsekonomi, och kanske även några andra,
              har lätt att inse. Sänkta priser leder till ökad konsumtion och
              höjda priser till sänkt konsumtion. Har Moderaterna någon annan
              teori på den punkten?
            </seg>
            <seg xml:id="i-3de1d45058e34e16-0">
              När försäljningsmonopolet infördes var huvudskälet att ta bort
              det privata vinstintresset från verksamheten. Det förslaget drevs
              från liberalt håll, från liberalen Ivan Bratt. Han var en stor
              anhängare av marknadsekonomi, hade stor tilltro till ekonomiska
              incitament och därför insikten att om man placerar ekonomiska
              incitament när det gäller att försälja alkohol får man en ökad
              försäljning av alkohol. Så tror vi andra. Har Moderaterna någon
              annan teori?
            </seg>
            <seg xml:id="i-46f0c59a1f73acd8-0">
              Fru talman! De som gör reklam gör det för att de tror att det
              ökar försäljningen av deras produkter. Har Moderaterna någon annan
              teori på den punkten?
            </seg>
            <seg xml:id="i-24a6f5af23d69ba8-0">
              Om man sänker åldersgränsen tror de flesta av oss att det inte
              bara blir så att de två årgångar som skulle få rätt att köpa,
              det vill säga 18- och 19-åringar, skulle få ökad tillgång det
              är självklart utan även att möjligheterna får 17-åringar, 16-åringar
              och 15-åringar att få tillgång till alkohol skulle öka. Har Moderaterna
              någon annan teori?
            </seg>
            <seg xml:id="i-0f4fde7f1bd9378d-0">
              Till sist skulle jag vilja upprepa den fråga jag ställde tidigare
              som rör vad Moderaterna vill göra på europeisk nivå för att minska
              möjligheterna till hög alkoholkonsumtion och för att försöka hjälpa
              oss att få till stånd en ordning i Europa där alkoholkonsumtionen
              kan bekämpas med bland annat höga priser.
            </seg>
          </u>
          <note type="speaker" xml:id="i-0937659227d4b0f9-0">
            Anf. 5 CHATRINE PÅLSSON (kd):
          </note>
          <u who="chatrine_palsson_c4018c" xml:id="i-012988d991af6cdd-0">
            <seg xml:id="i-40209297fc6e8ff5-0">
              Fru talman! Det är snart jul. De flesta av oss, stora som små,
              ser fram emot att det ska bli jul. Men det finns tyvärr många
              barn som känner en stor skräck och oro för de stora helgerna.
              De vet inte hur det kommer att bli där hemma. De vet inte om det
              blir våld. De vet inte om det finns någon vuxen som de kan prata
              med. Därför känns det otryggt och svårt.
            </seg>
            <seg xml:id="i-0a3e341a1eeb402b-0">
              Fru talman! Jag känner ett stort missmod inom mig när jag gång
              på gång får rapporter om att 200 000300 000 barn lever i familjer
              med grava missbruk. Det är vår uppgift att ta deras oro och otrygghet
              på allvar. Vi är överens om att det är svårigheter inom de här
              områdena, men det får inte förhindra oss att inse det stora problemet
              och att försöka att göra någonting åt det.
            </seg>
            <seg xml:id="i-951c09beae99c426-0">
              Vi vet också att var tredje sjukhussäng i dag upptas av en person
              med en alkoholrelaterad sjukdom. Vi vet att den här dagen den
              9 december kör 6 000 personer alkoholpåverkade på våra vägar.
            </seg>
            <seg xml:id="i-e1075e5438222b53-0">
              Jag tycker att det känns väldigt bekymmersamt när Socialstyrelsen
              i en rapport nyligen uppger att av pojkarna i årskurs 9 är det
              30 % som dricker en halv flaska sprit varje månad. Bland tjejerna
              i årskurs 9 är det 25 %. Detta sker trots att man inte får dricka
              alkohol förrän man har fyllt 18 år. Det är många skäl till det.
              Ett skäl som inte kommer fram så ofta är att unga kroppar inte
              är utvecklade rent fysiologiskt så att de klarar av alkoholintag.
            </seg>
            <seg xml:id="i-eb443842f6a3d96f-0">
              Det känns också bekymmersamt att, som statsrådet sade, alltfler
              kvinnor fortsätter sitt drickande efter det att de är inskrivna
              på mödravårdscentralen. Vi är många i den här kammaren som har
              lyft fram hur farligt det är för gravida kvinnor att inta alkohol.
              Den sista uppgiften är att 17 % av de kvinnor som skrevs in på
              mödravården hade ett riskbeteende och drack alldeles för mycket
              och att 30 % av dem fortsatte att dricka.
            </seg>
            <seg xml:id="i-8df03414821546ba-0">
              Det är inte för att på något sätt vara pessimist som jag lyfter
              fram siffrorna. Det är för att vi alla ska inse att detta är ett
              stort problem. Det är, kära moderater, ett mycket större problem
              än monopolets vara eller icke vara och skattesänkningar. Det här
              är en verklighet som vi lever i.
            </seg>
            <seg xml:id="i-b14eee82a4e0c2a8-0">
              Vi har bra ambitioner. Vi har ambitioner att sänka alkoholkonsumtionen.
              Men vi måste också försöka få verktyg så att detta blir allvar.
            </seg>
            <seg xml:id="i-8270822119fb9906-0">
              Fru talman! Jag tror att de allra viktigaste personerna i våra
              hem och för våra barn och ungdomar är föräldrarna. Det finns inte
              någon offentlig instans som ens kan konkurrera med dessa. Därför
              anser vi kristdemokrater att samhället bör göra allt för att uppmuntra,
              stödja och hjälpa föräldrarna att just vara denna oerhörda kraft
              för sina barn, både som föredöme och som trygghetsfaktorer.
            </seg>
            <seg xml:id="i-677b249716fb6572-0">
              Jag är glad att Morgan Johansson tog upp de vita zonerna. Jag
              ska inte upprepa det eftersom tiden går fort. Men jag känner också
              ett behov av att uppmana Morgan Johansson och regeringen: Ge aldrig
              tappt i fråga om att alkoholen är en folkhälsofråga och således
              inte en jordbruksfråga! Jag tror att detta måste göras ännu tydligare
              för att vi här i Sverige ska kunna skapa förutsättningar för att
              ha en aktiv, restriktiv och bra politik på det här området.
            </seg>
            <seg xml:id="i-ea1634c2335654c9-0">
              Jag vill också fråga Per Bill och mina moderata vänner: Skulle
              inte ni denna 9 december kunna enas med oss andra partier om att
              vi tillsammans ska föra en restriktiv alkoholpolitik? Det skulle
              bli en ännu större kraft i hela Europa om samtliga partier i Sveriges
              riksdag var överens om detta införselkvoterna minskas, vi har
              monopolet kvar och vi ska på alla sätt försöka nedbringa konsekvenserna
              av ett onormalt högt drickande.
            </seg>
            <seg xml:id="i-a9c1f4abc6c0a255-0">
              Jag har också en fråga till Morgan Johansson. Bland de 26 punkter
              som några kristdemokrater förde fram i går finns varningstexter
              på spritflaskor. Jag undrar vad Morgan Johansson anser om det.
            </seg>
          </u>
          <note type="speaker" xml:id="i-1f3103829bd2ecfd-0">
            Anf. 6 INGRID BURMAN (v):
          </note>
          <u who="ingrid_burman_114164" xml:id="i-57cbc5109128df4a-0">
            <seg xml:id="i-a4c446e61ca974fe-0">
              Fru talman! Det verkar gå en klar skiljelinje mellan Moderaterna,
              som anser att alkohol är en vara som kan flöda fritt, och de flesta
              av oss andra, som tycker att alkoholen faktiskt påverkar folkhälsan
              och att vi därför behöver ha en politik som utgår just från folkhälsoperspektivet.
            </seg>
            <seg xml:id="i-314fe68594ace478-0">
              Den svenska alkoholpolitiken vilar på totalkonsumtionsmodellen,
              det vill säga när vi lyckas hålla nere totalkonsumtionen minskar
              också de alkoholrelaterade skadorna. Det gäller ökat behov av
              vård, ökad kriminalitet, misshandel, rattonykterhet, produktionsbortfall
              med mera.
            </seg>
            <seg xml:id="i-59ff87ef60937b12-0">
              För att minska totalkonsumtionen har vi använt oss av tillgänglighets-
              och prisinstrumentet i Sverige. Vi har också under gångna tider
              varit mycket framgångsrika i vår alkoholpolitik; det kan vi se
              inte minst när vi jämför oss internationellt. Vi kan också se
              det utifrån den forskning som finns. Det här är ett väl beforskat
              område. Det, Per Bill, ska även Moderaterna ta till sig: Den svenska
              alkoholpolitiken vilar på forskning och på vetenskap. Detta finns
              väl dokumenterat.
            </seg>
            <seg xml:id="i-b45ec7db916487f7-0">
              Vad som har hänt under de senaste åren är att våra instrument
              har urholkats genom EU-inträdet. Ökade införselkvoter och en alltmer
              aggressiv skattedumpningspolitik i våra närområden gör att både
              pris- och tillgänglighetsinstrumentet har urholkats.
            </seg>
            <seg xml:id="i-ed3f36d62ba1a92e-0">
              Detta tar nu alkoholliberalerna till intäkt för att vi ska släppa
              ut alkoholen på den så kallade fria marknaden, slopa Systembolagets
              försäljningsmonopol och sänka priserna. Men det är ett budskap
              som också har en annan prislapp. Prislappen är försämrad folkhälsa,
              ökat produktionsbortfall, ökad belastning på sjukvården och fler
              misshandelsfall, inte minst misshandel av kvinnor, det som tidigare
              så missvisande kallades lägenhetsbråk.
            </seg>
            <seg xml:id="i-c1677ffffc8da256-0">
              I boken Vad kostar supen? redovisas att alkoholens samhällsekonomiska
              kostnader år 1998 var över 100 miljarder i Sverige, 100 miljarder
              per år. Om konsumtionen ökade med 30 % vi vet att konsumtionen
              har ökat sedan 1998 skulle också kostnaderna öka med 50 miljarder.
              Till detta kommer också det individuella lidandet.
            </seg>
            <seg xml:id="i-3f3549ec798d0686-0">
              Det finns alltså en prislapp på att släppa våra alkoholpolitiska
              instrument. Och vi vet vilka som i så fall får betala priset ett
              pris som vi som värnar en solidarisk alkoholpolitik byggd på ett
              folkhälsoperspektiv tycker är alltför högt.
            </seg>
            <seg xml:id="i-a2b349957b3f0a0e-0">
              I stället för att släppa alkoholen fri till Konsum- och ICA-butiker
              menar vi att vi borde införa hårdare ålderskontroll när det gäller
              folköl och ungdomar. UNF har återigen visat att ungdomar under
              18 år kan handla folköl i vanliga butiker. Det menar vi är ett
              problem som kräver åtgärder.
            </seg>
            <seg xml:id="i-fe38473d23fa3ccb-0">
              Det är inte ett problem att jag och andra får gå till en välsorterad
              butik när vi vill handla vin eller sprit och att vi tvingas planera
              våra inköp så att de räcker ett antal dagar, det antal dagar vi
              vill, när vi vet att vi på så sätt förhindrar att fler ungdomar
              och barn får tillgång till alkohol, när vi vet att de som inte
              kan planera sin konsumtion kanske då inte kan fylla på lagret
              en söndag eller en sen kväll, när vi vet att detta kanske förhindrar
              misshandel och andra brott och när vi vet att de alkoholrelaterade
              sjukdomarna då kan begränsas.
            </seg>
            <seg xml:id="i-2b02844d89a01aec-0">
              Den korruptionsskandal som nu skakar Systembolaget och kanske
              också Vin &amp; Sprit tas också till intäkt för att slopa den svenska
              alkoholpolitiken. Jag menar dock att det inte finns någonting
              som säger att mutorna eller korruptionen skulle ha varit mindre
              om Vin &amp; Sprit hade varit privatägt. I vart fall verkar det inte
              så när mängder av privata vin- och spritleverantörer radas upp
              i TV-sändningar kringgärdade av påståenden att de mutat inköpare
              på Systembolaget. Tvärtom menar jag att man genom ett statligt
              ägande kan ställa hårdare krav på kontroll både när det gäller
              hur Vin &amp; Sprit hanterar sin försäljning och hur Systembolaget
              hanterar sina inköp. Det tycker jag att vi ska återkomma till
              i riksdagen när detta har utretts. Än är det ju mest mediala påståenden
              vi ser i den debatten.
            </seg>
            <seg xml:id="i-d78c3c8b96106eb9-0">
              Fru talman! För den svenska folkhälsans skull och för alla barns
              skull som lever i miljöer där alkohol missbrukas ska vi behålla
              Systembolaget. Men vi ska också behålla det för att ha ett brett
              sortiment. Vi ska också stå emot en skattesänkning så långt som
              möjligt för att inte delta i den prisdumpningskarusell som nu
              inletts i våra närområden. I stället måste det bli en viktig uppgift
              för vår regering att i EU driva folkhälsan som grund för alkoholpolitiken,
              att folkhälsoperspektivet ska stå över varornas fria rörlighet.
              Vi ska också satsa mer pengar på information och på ANT-undervisning
              i skolan. Vi ska skärpa redskapen för att kommunerna ska kunna
              dra in tillstånd för näringsidkare som har rätt att sälja alkohol
              så snart det visar sig att de brister i ålderskontrollen.
            </seg>
            <seg xml:id="i-76ae066e2bc04fef-0">
              Det, fru talman, ska vi göra, inte släppa alkoholen fri.
            </seg>
          </u>
          <note type="speaker" xml:id="i-fe69c55d6b440dcb-0">
            Anf. 7 KENNETH JOHANSSON (c):
          </note>
          <u who="kenneth_johansson_7d251e" xml:id="i-8a9150091629ebf1-0">
            <seg xml:id="i-2fad5b19b0978540-0">
              Fru talman! Sveriges alkoholpolitik befinner sig i kris. Men
              krisen är av ett helt annat slag än den som Moderaterna har beskrivit
              i sin begäran om denna debatt.
            </seg>
            <seg xml:id="i-7c002b314464b5dd-0">
              Alkoholförbrukningen per svensk över 15 år har med dunder och
              brak brutit igenom tiolitersvallen och visar inga tecken på avmattning.
              Men det är en missvisande statistik. Vi vet att alkoholen konsumeras
              mycket ojämnt. Unga män och kvinnor ja, pojkar och flickor konsumerar
              mångdubbelt mer. Vi ser det i den kraftiga ökningen av akuta alkoholförgiftningsfall.
              Med några års eftersläpning kommer vi också att se fler alkoholberoende,
              fler narkomaner, fler sjukskrivna, fler psykiskt sjuka och fler
              hemlösa.
            </seg>
            <seg xml:id="i-bef25df6a58a2827-0">
              Jag vill också, med särskild adress till de moderater som begärt
              denna debatt, peka på den brottslighet och den otrygghet som blir
              följden av alkoholmissbruk och social utslagning. Det handlar
              om kvinnomisshandel och andra våldsbrott, inbrott och stölder.
            </seg>
            <seg xml:id="i-6f7f321f99863bfc-0">
              Jag ska också med en gång ställa en fråga till de moderater som
              oroar sig över alkholpolitikens långtgående inslag av förmynderi.
              Förnekar du, Per Bill, sambanden? Om inte vad avser du att göra
              för att motverka de tusentals mänskliga tragedier som utvecklingen
              för med sig? Eller tycker du att det är likgiltigt i jämförelse
              med fördelarna om du kan köpa vin i snabbköpet till tyska priser?
            </seg>
            <seg xml:id="i-6319871e1c138e84-0">
              Fru talman! Tro inte att jag inte ser att den svenska alkoholpolitiken
              befinner sig i kris. Även med de gamla instrumenten intakta hade
              vi sannolikt sett en ökning av konsumtionen, men nu rycks det
              ena instrumentet efter det andra ifrån oss. Införselreglerna är
              snart sådana att genomsnittssvensken skulle kunna föra in hela
              sin årskonsumtion från Tyskland eller Danmark.
            </seg>
            <seg xml:id="i-03364e8bc19d2403-0">
              För min och Centerpartiets del står det helt klart. Vi ska inte
              retirera ett steg längre än nödvändigt. Vi slår vakt om försäljningsmonopolet.
              Det bidrar till att skydda till exempel ungdomar och nyktra alkoholister
              från att konfronteras med aggressiv marknadsföring av alkoholdrycker
              i snabbköpet. Vi vet att priset har betydelse för konsumtionen.
              Om spritskatten måste sänkas ska det ske med största försiktighet.
            </seg>
            <seg xml:id="i-aabc72877d7b092a-0">
              Förtroendet för Systembolaget måste upprättas. Ledningen måste
              ges största stöd i att driva ut korruption. Städgummorna Steen
              och Johansson ska inte göras till syndabockar när de tar itu med
              gammal lort. Sverige får inte heller förtröttas i att kämpa mot
              skattedumpningen i EU. Kanske finner vi nya allierade bland de
              länder som inträder vid årsskiftet.
            </seg>
            <seg xml:id="i-c801a817b309f8e9-0">
              Men det räcker inte, fru talman. Vi behöver en ny alkoholpolitik
              som syftar till att mobilisera medborgarnas eget ansvar för sig
              själva och för varandra. Det handlar om mer information i skolan,
              om att aktivera föreningslivet och om att förstärka kommunernas
              roll. Allra viktigast är föräldraansvaret. Jag kommer att uppmana
              centerpartisterna ute i Sveriges kommuner och de är många att
              ta ytterligare initiativ till att stärka föräldrarnas engagemang,
              kunskaper och nätverk. Föräldragrupper, typ Leksandsmodellen,
              kan mycket väl stå modell.
            </seg>
            <seg xml:id="i-832fdff67c0fa65c-0">
              Den socialdemokratiska alkoholpolitiken är ett klart misslyckande,
              fru talman. Det behövs en annan politik än den nånannanism som
              har brett ut sig i Socialdemokraternas Sverige. Ansvaret har blivit
              någon annans; skolans, kommunernas, politikernas. Nu är det dags
              att vi, med några dagar kvar till luciahelgen, från den här talarstolen
              säger det som borde vara självklart: Det är du och det är jag
              som förälder, inte någon annan, som har ansvaret för att våra
              barn och ungdomar ska ha det bra. Vi måste våga sätta gränserna.
              Vi måste våga fördöma langningen. Vi måste bry oss. Jag skulle
              vilja höra samma uppfattning från Morgan Johanssons sida i den
              här debatten.
            </seg>
            <seg xml:id="i-669ed6605a003f48-0">
              Fru talman! Den gamla alkoholpolitiken räcker inte. Men den ska
              inte förkastas. Den ska ges ny kraft. Låt oss därför slå vakt
              om den restriktiva alkoholpolitiken med försäljningsmonopol och
              höga spritskatter. Låt oss verka kraftfullt inom EU mot skattedumpning
              och för rimliga införselregler. Och framför allt: Bryt nånannanismen!
              Förtydliga föräldraansvaret och väck en ny folkresning mot alkohol-
              och övrigt drogmissbruk!
            </seg>
          </u>
          <note type="speaker" xml:id="i-7ee45d1cc5aecc57-0">
            Anf. 8 LOTTA N HEDSTRÖM (mp):
          </note>
          <u who="lotta_hedstrom_01417a" xml:id="i-ee16419b2d94111b-0">
            <seg xml:id="i-429ab8ccdc0b18c2-0">
              Fru talman! Jag har tvingats rusa hit från tåget. Jag måste ta
              ett andetag först av allt.
            </seg>
            <seg xml:id="i-cdd3853b3c499746-0">
              Dagens debatt handlar om folkhälsa gentemot ekonomiska särintressen.
              Det är det som är grundfrågeställningen i dag. Man kan välja att
              se alkoholfrågorna som jordbrukspolitik. Det är vad det både naiva
              och omedvetna EU gör. Då handlar det inte alls om folkhälsan.
              Man kan också välja att se det som en näringslivsfråga, en fråga
              om konkurrens och om möjligheten att tjäna pengar. Det är vad
              det cyniska EU gör, och det är vad de svenska ekonomiska särintressena
              gör, till exempel bryggarna och vin- och spritleverantörerna.
              De vill tjäna mer pengar. Det måste vi genomskåda.
            </seg>
            <seg xml:id="i-5d2ecfed4ef19542-0">
              Man kan också välja att se det som den sociala fråga det är.
              Där är fortfarande totalkonsumtionsmodellen den som är viktig
              att förstå. Den innebär i korthet att ju mer folk dricker desto
              större blir skadorna, desto fler blir alkoholskadade. Så har det
              sett ut sedan EU-inträdet. Det har blivit en större totalkonsumtion.
              Det är en ökning på 30 % sedan mitten av 90-talet. Detta betyder
              att ungefär var tionde svensk som vi möter har alkoholproblem.
              Det är en hög siffra, och det är en ökande siffra.
            </seg>
            <seg xml:id="i-541284d165bc8482-0">
              Det betyder att skadeverkningarna uppgår till 150 miljarder kronor
              per år. Det är ett jättebelopp. Det blir inte bara skador för
              den som själv är alkoholproblematiker. Det blir också skador för
              familjer, samhälle och arbetsgivare. Det betyder också att upp
              till 7 000 personer dör av alkohol och alkoholrelaterade skador
              och att tusentals barn växer upp i sådana hem. Av våldsbrotten,
              som ökar, är tre av fyra relaterade till alkohol.
            </seg>
            <seg xml:id="i-732952d66f7f2198-0">
              Det är i högsta grad en social fråga. Det blir också en folkhälsofråga,
              för det är inte ett privat problem. Det handlar inte om personlig
              frihet. Det handlar om solidaritet, ledarskap och civilkurage.
            </seg>
            <seg xml:id="i-33b32877943dbb65-0">
              Den alkohollobby som har växt fram sedan EU-inträdet utövar i
              dag stor påverkan på oss. Det är inte bara vi i riksdag och regering
              som är bärare av frågorna, utan det är faktiskt i hög grad också
              Systembolaget och Vin &amp; Sprit.
            </seg>
            <seg xml:id="i-ef4e3ec18a7662d6-0">
              Aktiebolaget Vin &amp; Sprit beställde till exempel en rapport, 1996
              tror jag att det var, för att få fram så kallad forskning på att
              en sänkning av alkoholskatten inte skulle ha en negativ påverkan.
              Vin &amp; Sprit är också delägare i den reklambyrå, Hill &amp; Knowlton,
              som lobbar mot oss riksdagsledamöter.
            </seg>
            <seg xml:id="i-d9ef80837001efd5-0">
              Det här är otillständigt, och det är inte ett ägaransvar som
              är värdigt det land i världen som har blivit mest beundrat för
              sin restriktiva alkoholpolitik, ett land som har fått horder av
              forskare och politiker att komma hit för att kopiera den framgångsrika
              restriktiva alkoholpolitik som vi har haft, där tillgänglighet
              har stått i fokus. Mitt förslag till Morgan Johansson är: Fundera
              på vilka vackra miljoner till förebyggande och vård som en utförsäljning
              av Vin &amp; Sprit skulle kunna ge oss!
            </seg>
            <seg xml:id="i-284b528ec1fba1f1-0">
              Systembolaget är fortfarande en pärla. Trots skandaler, trots
              skattetryck, trots smuggling och trots den fabulösa införseln
              i dag ökar försäljningen på Systembolaget. Jag tycker att vi ska
              stärka det, stärka Systembolagets ledarskap.
            </seg>
            <seg xml:id="i-4a6f04a62b7bd492-0">
              Jag tycker till och med att man ska fundera på något som jag
              har motionerat om men som i och för sig inte hela mitt parti står
              bakom, nämligen att man skulle ta reda på vad det skulle ge om
              även folkölet fick trängas snarare bland de andra alkolholhaltiga
              dryckerna än bland maten i matbutiker eftersom vin går att köpa
              på nätet och eftersom man kan ta in tio liter sprit varje gång
              man åker över gränsen. Jag och en del med mig, dock inte hela
              Miljöpartiet, menar att det skulle stärka Systembolaget. Men det
              är mycket väl värt att fundera över, herr socialminister.
            </seg>
            <seg xml:id="i-ac52cd7827c46cc2-0">
              Folkölet är värt en egen mässa därför att det visar i blixtbelysning
              vad som händer när tillgängligheten är stor och när tillsynen
              är slapp. Gång på gång gör UNF, Ungdomens Nykterhetsförbund, stickprov,
              och det är inte svårt för underåriga att få tag i folköl. Och
              det är tyvärr deras favorit. De väljer det, men inte i ett fritt
              val, utan i ett val mellan grupptryck och utanförskap. Hade vi
              en alkoholmiljö där signalerna från staten var väldigt tydliga
              om att alkohol är en vuxenvara, då skulle ungdomar inte ta till
              vare sig folköl, lättöl eller alkoläsk, som också har blivit en
              försäljningssuccé. Observera att det har skett en försäljningsökning
              med 150 % på ett år för alkoläsken.
            </seg>
            <seg xml:id="i-159bc9ab7577a3a5-0">
              Vem är det som Moderaterna, bryggarna och Vin &amp; Sprit egentligen
              vill värna med sänkta skatter, med ökad tillgänglighet och med
              större möjlighet till reklam? Det är inte de unga.
            </seg>
            <seg xml:id="i-1602edb485262b1b-0">
              Jag menar att ministern bör se över hur utskänkningen sker antalet
              utskänkningstillstånd och försäljningstillstånd har ökat med 79
              % sedan 90-talet och hur tillsynen ser ut. Och sänk inte skatterna.
              Värna den solidariska och den restriktiva alkoholpolitiken.
            </seg>
          </u>
          <note type="speaker" xml:id="i-1670fce89c9f364a-0">
            Anf. 9 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-36fa71290ca70181-1">
            <seg xml:id="i-fe8ae7c63010c6a4-0">
              Fru talman! Jag har lyssnat mycket noga på debatten. Det är väl
              ganska klart hur mönstren i kammaren ser ut. Moderaterna står
              på den ena sidan, och vi andra står på den andra sidan.
            </seg>
            <seg xml:id="i-68a75f77a01285d9-0">
              Först ska jag säga några ord till dem som företräder den allians
              för en ansvarstagande alkoholpolitik som vi ändå har mellan sex
              av sju partier. Vi ska nog också vara lite försiktiga med att
              säga att alkoholpolitiken nu helt har spelat ut sin roll, att
              vi nu måste ha något nytt och att allt nu håller på att haverera.
            </seg>
            <seg xml:id="i-483b0ff4e89f0642-0">
              Jag tror att det är en poäng när det gäller försäljning av öl
              och vin att ändå lyfta fram att Systembolagets försäljning ökar
              till och med i Skåne. Försäljningen av öl ökar något, medan försäljningen
              av vin står still. Det är försäljningen av sprit som minskar.
              Det är ett mönster som vi har sett under de senaste åren att Systembolaget,
              trots ökad konkurrens, ändå har kunnat behålla sin marknadsandel.
              Det är ganska viktigt att säga.
            </seg>
            <seg xml:id="i-b2626c8dab0359c9-0">
              Jag var inne på ett systembolag i Malmö häromveckan, och det
              var knökfullt med folk. Den bilden måste man faktiskt också ha.
            </seg>
            <seg xml:id="i-6172fbf1b3488b03-0">
              Det kanske inte är så konstigt att Moderaterna nu, när Systembolaget
              har problem, försöker ta chansen att lyfta fram sina frågor. Jag
              tror att de gör ett ganska stort misstag. Jag tror att de underskattar
              kraften i den här frågan. Vi har alla någon det törs jag nästan
              svära på i vår bekantskapskrets eller i vår släkt som har eller
              har haft alkoholproblem. Det finns en erfarenhet av denna problematik
              i det svenska folkdjupet. Det gör att vi så att säga känner dessa
              problem ganska nära inpå oss och att vi klarar av att se dessa
              bekymmer. Det gör att det inte är så väldigt lätt att med framgång
              driva den populistiska linje som Moderaterna driver.
            </seg>
            <seg xml:id="i-9b88d9ae7d9492a1-0">
              Jag lyssnade noga på Per Bill. Han är ju inte i första hand socialpolitiker
              utan mer näringspolitiker. Och det är kanske symtomatiskt att
              Moderaterna inte förträds av en socialpolitiker i första hand
              i den här diskussionen. Jag försökte spåra ett socialt engagemang
              i hans anförande och försökte se hur han så att säga skulle kunna
              få ihop det på slutet. Men det gick inte riktigt bra, därför att
              det är omöjligt att företräda en linje där man säger att vi radikalt
              ska sänka priserna på alkohol, att vi ska flytta ut öl, vin och
              sprit på hyllorna i ICA-affärerna, att vi ska lämna fritt fram
              för reklam och att vi ska sänka åldersgränserna för inköp och
              ändå minska alkoholkonsumtionen och ta socialt ansvar. Det bär
              inte. Det finns ingen trovärdighet i en sådan linje.
            </seg>
            <seg xml:id="i-3631a50ce6948440-0">
              Bo Könberg frågade med adress till Moderaterna vad de tänker
              göra i Europa för att hjälpa oss i diskussionen på den europeiska
              nivån. Det har vi redan sett. Nyheterna om Systembolagets problem
              hann knappt komma ut i medierna förrän moderata Europaparlamentariker
              gick till EU-kommissionen och sade: Kan inte ni nu sätta stopp
              för Systembolaget en gång för alla. Se på dessa bekymmer.
            </seg>
            <seg xml:id="i-445598fcd07836ea-0">
              Moderaterna försökte ge bilden av att Sverige bröt mot de avtal
              som vi har med EU. De sade: Kan inte ni tvinga Sverige att avveckla
              Systembolaget?
            </seg>
            <seg xml:id="i-0eb67192fb8d8d70-0">
              Det var precis så de gjorde. Och jag blev ganska arg när jag
              hörde det därför att det egentligen vittnar om ett ganska svagt
              demokratiskt sinnelag, nämligen att när man inte kan få igenom
              sin politik i den här kammaren och när man har 85 % av denna kammare
              emot sig, då vänder man sig till EU och försöker få EU-kommissionen
              att sätta sig över landets riksdag. Det tycker jag faktiskt var
              ganska anmärkningsvärt.
            </seg>
          </u>
          <note type="speaker" xml:id="i-410df6bb2067c5cc-0">
            Anf. 10 PER BILL (m):
          </note>
          <u who="per_bill_3db532" xml:id="i-b1b1802b10b939b7-2">
            <seg xml:id="i-f5ee3de31cdac9e6-0">
              Fru talman! Det är ganska klart att vi har en allians här för
              en icke-fungerande alkoholpolitik, där Moderaterna inte tillhör
              den alliansen. Men det innebär inte att vi inte ställer upp bakom
              grundmålen, utan det innebär att vi, i stället för en kollektiv
              politik där man ser på totalkonsumtionen, vill ha en individuell
              politik där man bemöter missbruket och inte det vanliga bruket
              av alkohol. Det är inte det är jag ganska säker på varje droppe
              alkohol som är problemet, utan det är när bruket går över i missbruk.
            </seg>
            <seg xml:id="i-795e790e91c539ec-0">
              Fru talman! Jag tror att jag får ägna en del av min tid åt att
              svara på ett antal frågor. Först ska jag svara på en fråga från
              Folkpartiet, de så kallade liberalerna. Åtminstone i dessa frågor
              tycks det vara ganska långt från liberalt. Nej, vi kommer inte
              att finnas med och bidra till att få några ändrade införselkvoter.
              Vi tror faktiskt på de fyra friheterna. Vi tror på en europeisk
              marknad där varor, tjänster, människor och kapital kan röra sig
              fritt.
            </seg>
            <seg xml:id="i-0d921e257448482f-0">
              Samtidigt är det lite lustigt att folkpartisterna här i kammaren
              är så oerhört icke-liberala, medan Malmöfolkpartisterna till och
              med föreslår att monopolet ska tas bort. Det finns tydligen schatteringar
              i Folkpartiet också.
            </seg>
            <seg xml:id="i-e35e6d2275921cf2-0">
              När det gäller folkhälsan tror jag att vi alla måste fundera.
              Vad är farligast, att ha hela garderoben full med öl, vin och
              sprit eller hela källaren full med öl, vin och sprit som man fullt
              lagligt har köpt med sig på resan, eller att man då och då kan
              gå till en systembutik eller till en hårt kontrollerad licensbutik
              och köpa alkohol till priser som inte avsevärt skiljer sig från
              priserna på flaskorna i Tyskland eller Danmark som man tar med
              sig hem? Jag är fullt övertygad om att det är ganska lätt att
              ta en eller två nubbar extra om man har 40 liter nubbe i garderoben.
              Jag tror att det är mycket lättare att ta en extra burk öl eller
              ett extra glas vin om man vet att man har flera hundra liter i
              källaren. Jag tror faktiskt att vi måste anpassa vår politik efter
              hur verkligheten ser ut. Och verkligheten ser sådan ut att vi
              i dag har fler och fler familjer som har många hundra liter öl
              och vin hemma, och de kommer inte att bli färre, de kommer att
              bli fler. Och här tror jag att vi har ett större folkhälsoproblem
              långsiktigt än vad det skulle vara om skatterna anpassades till
              dansk nivå.
            </seg>
            <seg xml:id="i-9c19bd8ba199966f-0">
              Fru talman! Jag har sagt att jag inte tror på totalkonsumtionsidén.
              I stället vill jag ha nolltolerans när det gäller rattfylleri
              och ordentliga mål för att till exempel halvera antalet personer
              med alkoholskador. Låt oss hitta rimliga och vettiga mål i stället
              för att titta på varje droppe alkohol som dricks av alla oss nio
              miljoner svenskar! Det tror jag faktiskt är en bättre långsiktig
              politik.
            </seg>
            <seg xml:id="i-62a0e9bdfa16f96a-0">
              Till sist, fru talman, vill jag säga att jag inte tror på kollektiva
              straff. Om några handlare missköter sitt folkölstillstånd, ta
              då av dem deras tillstånd! Och om en systembutik inte sköter sitt
              tillstånd, ta då av den tillståndet! Så beivrar man alkoholbrott.
            </seg>
          </u>
          <note type="speaker" xml:id="i-39f61e5f0c3ca022-0">
            Anf. 11 BO KÖNBERG (fp):
          </note>
          <u who="bo_konberg_56250a" xml:id="i-49907d5cdd39e436-1">
            <seg xml:id="i-283ed96f3793001b-0">
              Fru talman! På en av mina fem frågor fick jag svar, och det svaret
              var att Moderaterna inte tänker vara med och hjälpa till så att
              vi får rimligare införselkvoter. Skälet är att den fria rörligheten
              för varor är så mycket viktigare än hur det går med de sociala
              problemen i Sverige. Det var ett klart besked. Jag kan inte hindra
              Per Bill från att kalla detta för liberalism. Det är ju en fri
              kammare och en fri debatt så det får han förstås göra. Men det
              är enligt min mening en något underlig form av liberalism.
            </seg>
            <seg xml:id="i-03cb28cfd8b44c18-0">
              Det finns de i Folkpartiet som har andra uppfattningar än jag
              inte så ofta förstås men det förekommer. På vårt landsmöte, som
              ägde rum för några veckor sedan, var majoriteten i denna fråga
              mycket klart för den ståndpunkt som jag förfäktar i denna debatt.
            </seg>
            <seg xml:id="i-3737cbaac10b40c6-0">
              Jag tycker inte att Per Bill ska smita undan de andra frågorna:
            </seg>
            <seg xml:id="i-ad4ecd99a2d81515-0">
              Är det så att sänkta priser på en vara leder till ökad konsumtion,
              eller har Per Bill någon ny ekonomisk teori på den punkten?
            </seg>
            <seg xml:id="i-81f6c5c9b8b67e1a-0">
              Är det så att om vinstintresset tas bort minskar incitamenten
              för att öka försäljningen? Är det så eller inte?
            </seg>
            <seg xml:id="i-140ccfdcd3ee577a-0">
              Ökar konsumtionen om man säljer en vara i 6 000 butiker i stället
              för i 300 butiker?
            </seg>
            <seg xml:id="i-1ac6baaebc1c173a-0">
              Ökar konsumtionen, eller minskar den kanske, om man sänker åldersgränsen
              så att det blir möjligt att langa till 15-åringar?
            </seg>
            <seg xml:id="i-6b793e46922d9606-0">
              Minskar konsumtionen om man gör reklam för varan? Är det så att
              de läsare som ser annonsen blir alltmer antagonistiska mot varan?
            </seg>
            <seg xml:id="i-ef19ad277af5c583-0">
              Det här är inte helt ointressanta frågor. De handlar ju om grunden
              för alkoholpolitiken. Dessutom råkar de tangera några saker, till
              exempel inom marknadsekonomin, som Per Bill och jag brukar vara
              överens om. Men på den här punkten vägrar Moderaterna att dra
              slutsatser. Därför är de av något helt annat skäl vilket det nu
              kan vara så oerhört angelägna om att komma bort från sådant som
              Per Bill talade om i sitt inledningsanförande. Skyhöga skatter
              och begränsad tillgång med mera allt sådant är viktigare än de
              sociala frågorna för Moderaterna, och det är djupt beklagligt.
            </seg>
          </u>
          <note type="speaker" xml:id="i-5e0baa2abbb0fbd4-0">
            Anf. 12 CHATRINE PÅLSSON (kd):
          </note>
          <u who="chatrine_palsson_c4018c" xml:id="i-012988d991af6cdd-1">
            <seg xml:id="i-4fc264e114e9e34c-0">
              Fru talman! Anledningen till att Moderaterna ville ha den här
              debatten upplever jag vara att man vill avskaffa monopolet och
              göra detta till en riksdagsfråga. Därför har också jag några frågor.
            </seg>
            <seg xml:id="i-bc574d08564304ab-0">
              Min första fråga är: Tror Per Bill att ungdomarna dricker mer
              eller att de dricker mindre om vi avskaffar monopolet?
            </seg>
            <seg xml:id="i-b12dcffff0f1e83d-0">
              Min nästa fråga riktas till Moderaterna och Per Bill. Alla är
              ju överens om att alkoholen är en inkörsport till narkotikabruk.
              Frågan är: Varför förstår inte Moderaterna att en restriktiv politik
              när det gäller alkoholfrågan också gynnar bruket, missbruket,
              av narkotika?
            </seg>
            <seg xml:id="i-2ac1b7b526c7453f-0">
              Jag vill också ställa en fråga till Morgan Johansson. Vi kristdemokrater
              förfäktar ofta familjen och föräldrarnas roll för våra barn. Vi
              är helt övertygade om att detta är en attitydfråga och om att
              man måste jobba i skolan tillsammans med föräldrarna, i partnerskap.
              Det brukar talas om glömda barn men det finns egentligen inga
              glömda barn, för alla barn går i skola. Därför undrar jag vilka
              förslag Morgan Johansson har förslag som handlar om att vi ska
              stärka föräldrarnas roll, om att vi ska uppmuntra föräldrarnas
              roll.
            </seg>
            <seg xml:id="i-d7de69963a7f239d-0">
              Sedan har jag ytterligare en fråga. Det är lite underligt att
              det när våra ungdomar ska ta körkort min dotter har alldeles nyligen
              gjort det är obligatoriskt att köra på en halkbana. Dessförinnan
              får man inte köra upp. Skulle Morgan Johansson kunna tänka sig
              att föreslå att det också ska vara obligatoriskt att genomgå en
              kurs när det gäller alkohol och droger? Att man inte får ta körkort
              förrän man gått igenom en sådan kurs tycker jag vore ett konkret
              och bra svar som Morgan Johansson kunde ge.
            </seg>
          </u>
          <note type="speaker" xml:id="i-0a18b066e1bac754-0">
            Anf. 13 INGRID BURMAN (v):
          </note>
          <u who="ingrid_burman_114164" xml:id="i-57cbc5109128df4a-1">
            <seg xml:id="i-6b53c5ce442cb8ab-0">
              Fru talman! Det går, som sagt, en skiljelinje mellan den moderata
              synen och övriga partiers syn i den här frågan. Jag har några
              frågor till Per Bill.
            </seg>
            <seg xml:id="i-fea341eeb39ce2be-0">
              Per Bill talar mycket om det individuella ansvaret. Jag undrar
              därför, Per Bill: Är du beredd att ta ett individuellt ansvar
              och säga att monopolet bör vara kvar och att vi som individer
              ska ta ansvar för att minska tillgängligheten? Utifrån forskning
              och vetenskap vet vi ju att om vi släpper på detta kommer de alkoholrelaterade
              skadorna att öka. Det kan också vara ett individuellt ansvar som
              du tar och som jag tar att faktiskt välja att planera våra inköp.
              Det är en annan typ av individuellt ansvar som Per Bill hänvisar
              till. Det skulle därför vara intressant att höra hur Per Bill
              reflekterar kring det här ansvaret.
            </seg>
            <seg xml:id="i-23443d6c946c5c08-0">
              Min andra fråga gäller detta med att ta tillbaka tillstånd, vilket
              jag tycker låter sympatiskt. Vi vet att en rad livsmedelsbutiker
              i dag har tillstånd att sälja folköl. Vi vet att restauranger
              har utskänkningstillstånd och att detta missbrukas. Inte minst
              UNF har visat på det i en rad undersökningar. Vi vet att det finns
              aktiva kommunpolitiker som försöker ta tillbaka de här tillstånden.
              Dessvärre har vi också sett en rad exempel på att länsrätterna
              lämnar tillbaka tillstånden till dessa butiks- och restaurangägare.
            </seg>
            <seg xml:id="i-a42cf8461a0f9488-0">
              Är Per Bill redo att fullfölja detta med tillståndsgivningen
              genom att se till att vi skärper reglerna och ger kommunen bättre
              redskap att ta tillbaka tillstånd just när det gäller folkölsförsäljning?
              Jag vill faktiskt rikta den frågan också till Morgan Johansson.
              Finns det alltså planer på att se till att kommunerna får bättre
              redskap i detta avseende?
            </seg>
          </u>
          <note type="speaker" xml:id="i-fae7000c9e5b9767-0">
            Anf. 14 KENNETH JOHANSSON (c):
          </note>
          <u who="kenneth_johansson_7d251e" xml:id="i-8a9150091629ebf1-1">
            <seg xml:id="i-ea8288c235dd4108-0">
              Fru talman! Jag har talat om alkoholmissbrukets höga sociala
              pris. Jag skulle också ha kunnat nämna rattonykterheten och de
              150 dödsoffren varje år eller den femtedel, som det ungefärligen
              är fråga om, av sjukfrånvaron och förtidspensionerna som har en
              koppling till missbruk. Alkoholkonsumtionen kostar många gånger
              mer än vad alkoholskatterna drar in.
            </seg>
            <seg xml:id="i-3e61de2d5f43e419-0">
              Vidare har jag slagit fast att vi i Centerpartiet för en restriktiv
              alkoholpolitik. Vi står för en sådan. Vi vill behålla Systembolagets
              monopol. Vi vill så långt som möjligt behålla prisinstrumentet.
              Vi vill att man från svensk sida i EU agerar för en förändrad
              alkoholpolitik för ökade minimiskatter och förändrade införselregler
              och för att vi själva ska kunna säga nej till all alkoholreklam.
              Vi vill också se alkolås i våra fordon och även åtgärder mot att
              ungdomar alltför lätt kan handla folköl i butiken med mera.
            </seg>
            <seg xml:id="i-32589bb00b57fef3-0">
              Men jag vill jag upprepa att det allra viktigaste är föräldraansvaret,
              att vi vuxna tar vårt ansvar. De som saknar förutsättningar att
              göra det ska ha samhällets stöd.
            </seg>
            <seg xml:id="i-ffbb4cf14df20c61-0">
              Jag har krävt besked från Morgan Johansson om han är beredd att
              stå upp för och att stödja föräldraskapet. Min uppmaning är: Missa
              inte chansen att nu inför lucia och kommande helger ge besked!
              Det är viktigt med gemensamma signaler.
            </seg>
            <seg xml:id="i-ce4e6ced4df4b72d-0">
              Jag har också krävt besked av Per Bill, som ju redovisar åtgärder
              som ökar inte minskar alkoholkonsumtionen. Vad vill ni då göra
              i stället? Ni är svaret skyldiga. Det här är avslöjande för hur
              kall och okänslig den moderata alkoholpolitiken är.
            </seg>
            <seg xml:id="i-f5092564c486cb3f-0">
              Fru talman! Alkoholen är ett av våra största hot mot folkhälsan.
              Därför måste den här debatten fortsätta och åtgärder vidtas. Alkoholkonsumtionen
              måste minskas. Vi måste helt enkelt vända nederlaget till seger
              och tränga tillbaka den sociala misär som annars hotar.
            </seg>
          </u>
          <note type="speaker" xml:id="i-1ccf1b7f6d2aee80-0">
            Anf. 15 LOTTA N HEDSTRÖM (mp):
          </note>
          <u who="lotta_hedstrom_01417a" xml:id="i-ee16419b2d94111b-1">
            <seg xml:id="i-7ec30cb2a0ea7eb5-0">
              Fru talman! Svenskarna gillar Bolaget, det är alldeles uppenbart.
              Införsel, smuggel, hembränt är hot mot Systembolaget. Det är saker
              som regering och riksdag måste ta itu med i alldeles egen ordning.
              Då får ni inte stå emot att ha ett gott monopol som gagnar folkhälsan.
            </seg>
            <seg xml:id="i-cd84a55e09346cec-0">
              En annan sak som också borde ses över är åldersgränser. Det haltar
              där i idag, och det skapar en bild för unga människor som inte
              blir begriplig. Vi måste ha ett tydligare och enhetligare förhållningssätt
              till åldersgränser i olika sammanhang.
            </seg>
            <seg xml:id="i-223075ace342d977-0">
              Det viktigaste budskapet till regeringen är: Hur tänker nu regeringen,
              med de goda ord som folkhälsoministern här har sagt, agera i EU?
              Poängen är naturligtvis högre skatter i hela EU, större insikt
              i och kunskaper i det centraleuropeiska kollektivet om alkoholens
              folkhälsoproblem. Det är det som fattas. Det är där vi kan ge
              ett bidrag. Hittills har den svenska regeringen, ända sedan medlemsförhandlingarna,
              duckat från sitt ansvar. Detta är en stor uppgift för regeringen
              framöver om vi ska klara det här.
            </seg>
            <seg xml:id="i-4d40503667393b3c-0">
              Per Bill talar om individuell politik. Ja, det är ett gängse
              moderat synsätt att individualisera det som är gemensamt och svårt.
            </seg>
            <seg xml:id="i-28862e9a2ab27487-0">
              Min fråga till Per Bill är: När kommer Moderaterna att ändra
              sin drogpolitik? När blir droganvändning ett privat problem som
              det går att göra pengar på? Du måste applicera samma logik på
              allt kemiskt beroende. Du måste se likheten mellan drogpolitik
              och alkoholpolitik. Jag vill att du svarar på det här i ditt sista
              inlägg.
            </seg>
          </u>
          <note type="speaker" xml:id="i-37d782961cac8483-0">
            Anf. 16 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-36fa71290ca70181-2">
            <seg xml:id="i-9e5cdf536329d783-0">
              Fru talman! Jag ska kort beröra några av de frågor som har varit
              uppe och som ni har velat ha svar på.
            </seg>
            <seg xml:id="i-a2726a9e9188842c-0">
              Kristdemokraterna och Centern tog upp föräldrarollen och föräldraskapet.
              Det är alldeles självklart att där ligger en stor del av lösningen
              på problemet. Alkoholkommittén har tagit fasta på det och har
              bland annat givit ut Tonårsparlören som har gått ut till alla
              som har barn i sjunde klass för att ge ett underlag för ett samtal
              mellan barn och föräldrar om alkohol och droger och över huvud
              taget den problematiken. Jag tycker att det är ett ganska bra
              initiativ, och jag vet att boken har haft en strykande åtgång.
            </seg>
            <seg xml:id="i-0830268709cf63da-0">
              Föräldrarna är en viktig del, men vi ska också komma ihåg att
              ibland är föräldrarna en del av problemet och inte en del av lösningen.
              Det gäller till exempel när vi talar om missbruksproblem där det
              finns ett socialt arv i botten. När familjen är svag måste samhället
              vara starkt. Därför står jag för en generell välfärdsmodell som
              just värnar det starka samhället.
            </seg>
            <seg xml:id="i-6b3bf9aeb8171548-0">
              Jag fick frågor om trafiken och utbildning därvidlag. Det finns
              faktiskt förslag från Vägverkets sida om en obligatorisk introduktionsutbildning
              som tar upp alla trafiksäkerhetsfrågor. Alkoholfrågorna finns
              med i utbildningen för dem som tar körkort vid en vanlig körskola,
              men det finns privat undervisning också. Men Vägverket har lagt
              fram förslag om obligatorisk introduktionsutbildning. De förslagen
              processas nu av Näringsdepartementet under Ulrica Messings ledning,
              och där finns alkoholfrågorna med.
            </seg>
            <seg xml:id="i-401cb69d52689e39-0">
              Jag har fått en fråga om folköl. Där tror jag att det viktigaste
              är att uppmärksamma att folkölet faktiskt är ett betydande problem
              för de allra yngsta. Det är den dryck som de allra yngsta 11-,
              12-, 13-, 14-åringarna berusar sig på. Det finns lika mycket alkohol
              i ett sexpack folköl som det finns i 25 centiliter starksprit.
              Det är ganska mycket.
            </seg>
            <seg xml:id="i-50d92740e04e3f4c-0">
              Det finns i dag ett regelverk för försäljning av folköl. Jag
              fick frågan om man ska dra in rätten att sälja folköl. Den möjligheten
              finns redan nu. Tillståndet dras in först antingen sex månader
              eller ett år om man missköter sig. Jag tror att man över huvud
              taget bör ägna större tid och kraft åt den frågan, och det gör
              också Alkoholkommittén, som ju driver en kampanj som heter Lag
              om leg gentemot handeln.
            </seg>
            <seg xml:id="i-fd6d4157158f69de-0">
              Varningstexter på alkohol har vi också diskuterat tidigare. Det
              är viktigt att gå fram med breda informationsinsatser. Jag är
              inte riktigt säker på att det skulle ha någon större effekt, utan
              här ser jag framför mig det arbete som Alkoholkommittén gör. Också
              Systembolaget skulle kunna spela en mer aktiv roll när det gäller
              information om de varor man säljer.
            </seg>
            <seg xml:id="i-4c25491e713babf6-0">
              Slutligen vill jag beröra EU-frågan, som jag lyfte fram i mitt
              inledningsanförande som en av de viktigaste av de sju punkter
              som jag tog upp. Det handlar om att vi måste fullfölja den offensiv
              som vi inledde i höstas under ett informellt ministerrådsmöte
              i Milano. Där lyfte vi fram just alkoholfrågorna, och vi har faktiskt
              lyckats få Irland med som kommer att ta upp frågan under sitt
              ordförandeskap. Jag kan se framför mig en politisk utveckling
              i Europa där alkoholfrågorna seglar upp på dagordningen och där
              vi också får hjälp av en rad nytillkommande länder i den europeiska
              unionen.
            </seg>
          </u>
          <note type="speaker" xml:id="i-969dbc6a6c5f4397-0">
            Anf. 17 PER BILL (m):
          </note>
          <u who="per_bill_3db532" xml:id="i-b1b1802b10b939b7-3">
            <seg xml:id="i-d4eb19422a238293-0">
              Fru talman! Det är omöjligt att svara på alla frågor på de två
              minuter som jag har kvar av talartiden.
            </seg>
            <seg xml:id="i-22b3778be74f4c50-0">
              Bo Könberg undrade om lägre priser leder till högre konsumtion.
              Normalt sett ja. Men jag tror att vi kan lära oss mycket av det
              som skedde när tobaksskatterna ändrades. Först höjdes tobaksskatterna
              drastiskt, varpå mycket av konsumtionen gick över till smuggelcigaretter.
              Sedan sänktes skatten, och en del av konsumtionen gick tillbaka
              till svenska cigaretter. Vi vet allihop och är stolta över att
              Sverige tillhör de länder som har lägst konsumtion av tobak. Det
              går faktiskt att kombinera sänkta skatter med lägre konsumtion.
              Lär av detta!
            </seg>
            <seg xml:id="i-26e263a44aada04d-0">
              Det är bra, Chatrine Pålsson, att du tar upp narkotikan. Det
              som oroar mig är: Vem sitter längst bak i smugglingskedjorna i
              Skåne, ministerns hemlän? Jo, personer som verkligen inte ens
              skyr narkotikan. Vad vi håller på att få är olika typer av gäng
              som via alkoholpolitiken kan tjäna pengar som de sedan kan använda
              för narkotikaaffärer. Jag tror att det är mycket farligt. I narkotikafrågan
              är Moderaterna precis lika restriktiva som de andra partierna
              i den här riksdagen. Där har vi precis samma farhågor. De smugglingsligor
              som nu börjar härja är potentiellt livsfarliga även när det gäller
              narkotikan.
            </seg>
            <seg xml:id="i-6b275f49574eed20-0">
              Ja, Ingrid Burman, jag vill kunna ta tillbaka tillstånd. Om en
              butik börjar sälja öl till 17-åringar kan de skaffa sig en konkurrensfördel
              på detta, som gör att man slår ut hederliga butiker. Därför, och
              också för att 17-åringarna inte ska köpa öl, ska vi ta bort tillståndet
              för den butiken.
            </seg>
          </u>
          <note type="speaker" xml:id="i-60ea36623ee0ea48-0">
            Anf. 18 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-36fa71290ca70181-3">
            <seg xml:id="i-4fd8ca3c272db17c-0">
              Fru talman! Jag ska inleda med att tacka Per Bill för initiativet
              till debatten, som jag tycker har varit väldigt klargörande för
              hur det politiska mönstret ser ut. Kanske har Per Bill svängt
              under debattens gång jag vet inte. Per Bill tar upp frågan om
              tobak. Det kanske spelar en viss roll att vi har höga skatter
              på tobak och reklamförbud. Det kanske också är en liten pusselbit
              i varför vi har lyckats minska tobakskonsumtionen i Sverige.
            </seg>
            <seg xml:id="i-a73d56b653a73fe5-0">
              Jag vill avrundningsvis säga att jag tror att alkoholfrågorna
              naturligtvis kommer att vara stora även de kommande åren när vi
              ser den här konsumtionen.
            </seg>
            <seg xml:id="i-dd3a27d69ffa0632-0">
              Det har skett en väldigt kraftig ökning, med nästan 20 % på bara
              två år. Det innebär växande sociala problem och växande problem
              också när det gäller våld och rattfylleri. Jag fick lära mig av
              Vägverket häromdagen att om totalkonsumtionen ökar med 1 % ökar
              antalet rattfyllerier med 0,7 % det sambandet var ganska tydligt.
            </seg>
            <seg xml:id="i-2327d17e8805fab8-0">
              Vi som försöker att stå för en ansvarstagande alkoholpolitik
              har ganska mycket att göra framöver. I min inledning pekade jag
              på sju områden som vi nu går fram på där jag alldeles särskilt
              vill lyfta fram de insatser som vi vill inrikta på de alkoholrelaterade
              brotten som följer i spåren jag tänker då på smugglingen i gränsområdena.
              Jag är övertygad om att vi snart kommer att kunna presentera ytterligare
              detaljer i den satsningen.
            </seg>
            <seg xml:id="i-f2b6b5d0fa94c4df-0">
              Det känns skönt att ha en så pass enig riksdag bakom sig. Det
              är oerhört viktigt, inte minst när det gäller vårt arbete med
              dessa frågor i den europeiska unionen. Så än en gång: Tack för
              den här debatten!
            </seg>
          </u>
          <note xml:id="i-e3f7a14196bbf255-0">
            Överläggningen var härmed avslutad.
          </note>
          <note xml:id="i-6945029903b82e7b-0">
            5 § Förnyad bordläggning
          </note>
          <note xml:id="i-8ced9f4cc61b45c9-0">
            Föredrogs och bordlades åter
          </note>
          <note xml:id="i-c9b488f2533e69c2-0">
            6 § Utbildning och universitetsforskning
          </note>
          <note type="speaker" xml:id="i-9db4a0090150b9ac-0">
            Anf. 19 STEN TOLGFORS (m):
          </note>
          <u who="sten_tolgfors_b0487c" xml:id="i-37fec360935f9f44-0">
            <seg xml:id="i-6f254705266924d3-0">
              Fru talman! Barndomen är mer än en transportsträcka till vuxenåldern.
              Hur barnen har det på vägen är centralt i sig. Hur känner sig
              ett barn som inte kan läsa, skriva eller räkna ordentligt, som
              aldrig får den hjälp som behövs för att nå kunskapsmålen, som
              stöts ut eller mobbas, vars drömmar om framtiden krossas redan
              i 16-årsåldern när dörrarna börjar att stängas? Vilka chanser
              på arbetsmarknaden har en ung människa utan grundkunskaper? Ingenting
              kan kompensera ett barn för förlorade år och bristande utbildning.
            </seg>
            <seg xml:id="i-d41defb141934b3a-0">
              Tillgång till god utbildning borde vara en grundläggande rättighet
              för alla svenska barn och ungdomar, men så är det inte i dag.
              Alltför många barn saknar stöd, motivation eller lust för lärande.
              Det är kunskap som är det centrala.
            </seg>
            <seg xml:id="i-9efdded1956538c3-0">
              Den som inte kan läsa och skriva kan inte ta sig an det avancerade.
              Den som i skolan får lära sig att hon inte duger kommer inte att
              ta för sig på arbetsmarknaden. Den som känner sig liten och osedd
              i skolan kommer inte att känna sig stor på andra områden i livet.
              Den som inte har verktyg för att hantera nuet kommer inte att
              kunna söka framtiden.
            </seg>
            <seg xml:id="i-8db27e128f0c7bf4-0">
              Socialdemokraterna har under flera år gjort sitt allra bästa
              för att diskutera allt utom kvaliteten i skolan. Helst diskuterar
              regeringen skolans driftsformer. Vem ska vara huvudman och hur
              ska det organiseras som om det skulle avgöra barns livsförutsättningar?
              Men vad skolan och vad den verkligen lyckas att göra hamnar i
              skymundan.
            </seg>
            <seg xml:id="i-8e5bb07142f49d4e-0">
              Dagens skolpolitik ger i verklig mening en sorteringsskola där
              unga människor sorteras bort för livet redan i unga år. Mer än
              vart fjärde barn når inte grundskolans mål i ett eller flera ämnen.
              Mer än 10 % av alla blir inte behöriga att söka till gymnasiets
              nationella program.
            </seg>
            <seg xml:id="i-ec1734d3f4d3d7c1-0">
              Jag kan se ett trendbrott, och jag hoppas att det nu vänder uppåt,
              sade skolministern i DN häromsistens, och det gjorde han med anledning
              av att andelen som fått Icke godkänd i kärnämnena minskade med
              ett par tiondels procent. Det var ett trendbrott som heter duga!
            </seg>
            <seg xml:id="i-95902f68a664b7e8-0">
              Skolministern vill numera att grundskoletiden ska bli flexibel,
              men han skriver om det enbart i samband med barn med utländsk
              bakgrund när det borde gälla alla. Han vill ha flexibel skolstart
              under året, men inte anpassad efter barnets behov och mognad.
            </seg>
            <seg xml:id="i-b6b510b1501493db-0">
              Vad är det som gör att barn kan släppas igenom under hela skoltiden
              utan att kunna läsa, skriva och räkna? Vad är det som gör att
              man först sent på högstadiet upptäcker att en kille är dyslektiker?
              Vad är det gör att ansvaret alltid finns någon annanstans?
            </seg>
            <seg xml:id="i-cf8e09f43514c64e-0">
              Högskolan pekar på brister i gymnasiet. Gymnasiet pekar på brister
              i grundskolan. Grundskolan pekar på brister hos föräldrarna, och
              föräldrarna pekar på brister i skolan. Men ytterst är det skolpolitiken
              som brister, som kväver initiativ, begränsar skolors möjligheter
              till utveckling, sviker skolledare och lärare som när politiken
              fallerar får ta tag i vardagsproblemen.
            </seg>
            <seg xml:id="i-b1effa9bc20957af-0">
              Skolledningar och lärare är bakbundna av lager på lager med politiska
              beslut. Det kan i dag finnas åttatio politiska beslutsnivåer ovanför
              en vanlig lärare. De som arbetar i skolan har alldeles för lite
              inflytande över skolans arbete. Skolans pyramider måste rivas.
            </seg>
            <seg xml:id="i-6e5cc465b8b33d0c-0">
              Riksdagen ska lägga fast nationella riktlinjer och mål för skolans
              verksamhet. Men hur målen ska nås ska avgöras av dem som verkar
              i respektive skola. Kvalitetsutvärderingen ska stärkas, vara nationell
              och ske hör och häpna, skolministern! med samma ögon för alla
              skolor oavsett huvudman. Den viktigaste kvalitetsgranskningen
              är dock den som elever och föräldrar skulle kunna stå för fullt
              ut med frihet att välja skola.
            </seg>
            <seg xml:id="i-ad96869298d53288-0">
              Regeringen är fortfarande inne på att grundskolans problem ska
              lösas på gymnasiet. Jag har noterat att det numera kallas för
              preparandår. Men poängen är ju att ingen elev ska behöva lämna
              grundskolan utan fullständiga baskunskaper. Det är kärnan.
            </seg>
            <seg xml:id="i-40c68ec373b73f67-0">
              Förra läsåret gick 16 % av alla elever gymnasieskolans år 1 på
              det individuella programmet, skrev skolministern i DN. Ja, vem
              är ansvarig för det? Det skulle bli ett undantagsprogram som blev
              till en permanent lösning. Mer än var fjärde elev går aldrig klart
              sina program.
            </seg>
            <seg xml:id="i-5a67469c292df471-0">
              I Västerås skulle alla komma in på vilken linje de ville oavsett
              betyg. Där sjönk resultaten både i grundskolan och i gymnasiet.
              Sett till meritvärde var Västerås bland de 55 svagaste kommunerna
              när det gällde grundskolan och beträffande betygen i gymnasiet
              bland de 10 svagaste. Likväl har Socialdemokraterna såvitt jag
              förstår stämmobeslut på att alla ungdomar ska komma in på gymnasiet
              oavsett vilka betyg de har.
            </seg>
            <seg xml:id="i-d4eff4d70a399593-0">
              Östros skrev också i DN: Vi kommer aldrig att acceptera sänkta
              kompetenskrav som en väg att få fler igenom systemet. Men det
              är ju precis det som Socialdemokraterna gör och har gjort under
              en längre period!
            </seg>
            <seg xml:id="i-22abcb5a719f4647-0">
              Skolans signalsystem måste vara tydligt om hur barn tillgodogör
              sig kunskap. Att denna tydlighet saknas är en anledning till att
              barn kan gå igenom hela grundskolan utan att brister i läs- och
              skrivförmågan uppmärksammas tillräckligt tydligt. Därför behövs
              betyg tidigt.
            </seg>
            <seg xml:id="i-6c93136e3ed007ab-0">
              Fru talman! Vi har inte en likvärdig skola i Sverige i dag. Det
              avgörande för vilken utbildning du får är i stället var du föds
              och var du bor detta alldeles oavsett hur man mäter, i resultat
              eller i elevkostnad.
            </seg>
            <seg xml:id="i-26190c6299206612-0">
              Kunskapssegregationen i dagens Sverige är enorm. I en större
              kommun kan det variera mellan 0 och 40 % av eleverna på de kommunala
              skolorna som inte når kunskapsmålen. Segregationen har inte ett
              dugg med friskolor att göra, även om Socialdemokratin försöker
              att göra detta gällande för att slippa diskutera de problem som
              de flesta barn upplever i den kommunala skolan.
            </seg>
            <seg xml:id="i-e68158a25368dacb-0">
              Skolministern brukar säga att det inte ska finnas några dåliga
              skolor och att barn därför inte ska behöva lämna dem. Men i Socialdemokraternas
              Sverige finns det dåliga skolor, dessvärre ganska många.
            </seg>
            <seg xml:id="i-152bb904c01d54f3-0">
              Det finns också skolor som inte passar för alla barn, och då
              hjälper det inte att sopa problemen under mattan. Men barn används
              i dag som verktyg av politiker när de hindras att byta från dåliga
              skolor till skolor där de kan utvecklas och komma till sin rätt.
            </seg>
            <seg xml:id="i-45e4b8bd02ca97f6-0">
              Elever sätts att göra skolministerns jobb när de uppmanas att
              gå kvar i skolor som inte är bra för att dessa inte ska bli sämre.
              Ingen skola blir bättre av detta, men många barn får det sämre.
              Skolan måste utvecklas så att den kan stå på sina egna ben, och
              vi ger den den möjligheten.
            </seg>
            <seg xml:id="i-a64e564ca92ad9ea-0">
              En av de främsta uppgifterna för borgerligheten under de kommande
              åren fram till valet är att bryta med den skolpolitik som präglas
              av socialdemokratisk likriktningsideologi där barns individualitet
              görs till ett problem.
            </seg>
            <seg xml:id="i-2efa741af3a2df9b-0">
              Att alla barn inte är lika vet alla som har träffat mer än ett
              barn. Barn har olika lätt för olika saker. De utvecklas i olika
              takt, och de har olika intressen. Jag tänker både på barn som
              behöver extra utmaningar för att känna stimulans i skolan och
              särskilt på barn med särskilda behov eller funktionshinder.
            </seg>
            <seg xml:id="i-6a730d2379667988-0">
              Specialskolor, särskilda klasser, särskilda insatser, pedagogiker
              eller grupper skolor för barn med särskilda behov möter hårt motstånd,
              framför allt från likhetssträvarna inom socialdemokratin. Barn
              med särskilda behov blir regelmässigt betraktade som kostnader
              och problem som kräver särlösningar, inte som människor som har
              särskilt goda möjligheter att utvecklas bara betingelserna är
              de rätta.
            </seg>
            <seg xml:id="i-5006deb8be5a7247-0">
              Vi skapar en möjlighet att välja skola för alla barn, inte bara
              för några, med en mer individanpassad resurstilldelning. Vi tillför
              skolan 300 miljoner extra i en riktad satsning inte minst på barn
              med funktionshinder. Kommunala skolor, friskolor, specialskolor
              det är egentligen oväsentligt vilken driftsform skolorna har.
              Det väsentliga är att barn utvecklas och tillgodogör sig kunskap
              och att skolan har en kvalitet och möter alla barns möjligheter
              att lära.
            </seg>
          </u>
          <note xml:id="i-8016cb4f5faef591-0">
            Jag vill därför yrka bifall till reservation nr 3 i dagens betänkande.
          </note>
          <note type="speaker" xml:id="i-9219be95e81d54e6-0">
            Anf. 20 ULF NILSSON (fp):
          </note>
          <u who="ulf_nilsson_00782a" xml:id="i-9b413e564f0ed39f-0">
            <seg xml:id="i-2328766814aa2951-0">
              Fru talman! Utbildningspolitiken handlar om de verkliga framtidsfrågorna.
              Följderna av de beslut vi fattar nu kanske vi inte kan se förrän
              om många år.
            </seg>
            <seg xml:id="i-b81613ec3b813747-0">
              För oss liberaler finns några tydliga mål i utbildningspolitiken:
              satsa på en kunskapsinriktad skola där alla kan utvecklas i en
              trygg miljö, satsa på välutbildade lärare, satsa på en högskola
              med hög vetenskaplig kvalitet och satsa på forskningen så att
              Sverige inte halkar efter. Vi tycker inte att regeringen gör de
              här satsningarna.
            </seg>
            <seg xml:id="i-ea06cc4ec40ce8a7-0">
              Just nu förbereder regeringen som bäst införandet av en ny gymnasieskola
              utifrån förslaget som Gymnasiekommittén lämnat. Dagens 17 gymnasieprogram
              ska bli åtta, skillnaderna mellan studieförberedande och yrkesinriktad
              utbildning ska bli mindre, lärlingsutbildning avvisas och förkunskapskraven
              till gymnasiet tas bort. Det första gymnasieåret tycks bli en
              förlängd grundskola där eleverna inte har möjlighet att specialisera
              sig. De problem vi ser i dag kommer att bli värre med det här
              förslaget. Flera tunga remissinstanser har sågat förslaget, och
              andra har kommit med mycket kraftig kritik. Därför yrkar nu Folkpartiet
              att förberedelserna för en ny gymnasieskola avbryts. De mellan
              en halv och en hel miljard kronor som ett genomförande kostar
              kan användas på ett mycket bättre sätt.
            </seg>
            <seg xml:id="i-5b01a2f88375ffa7-0">
              Sverige har fortfarande på många sätt en väldigt bra skola, men
              Socialdemokraternas politik gör att de mörka molnen vi ser vid
              horisonten växer för varje år. De stora problemen med lärarbristen
              ökar. I gymnasieskolan och grundskolan är två av tio lärare inte
              utbildade. I förskolan är det bara ungefär hälften som är utbildade
              förskollärare. Det här är allvarligt.
            </seg>
            <seg xml:id="i-651292f054804612-0">
              När regeringen lanserade sin satsning på det som kallades Wärnerssonpengarna
              talade man om fler vuxna i skolan. Uttrycket är betecknande. Det
              är ju inte i första hand fler vuxna som behövs, utan det behövs
              fler utbildade lärare och annan utbildad personal. Jag tillhör
              dem som tror på vad som till exempel pedagogiska institutionen
              i Göteborg kom fram till, nämligen att det är betydligt viktigare
              för eleverna att de har pedagogiskt utbildade lärare än att de
              har många vuxna i klassrummet. Men regeringen har med Wärnerssonpengarna
              konstruerat ett absurt system för att fördela pengar till personalförstärkningar.
              Systemet gör att outbildade lärare behålls, och kommunerna har
              inte råd att anställa utbildade lärare. Enligt reglerna får kommunerna
              inte säga upp någon personal för att anställa utbildade lärare,
              för då förlorar kommunen bidraget. Det kan man verkligen kalla
              ett missriktat bidrag. Det blir naturligtvis alldeles vansinnigt.
              Vi i Folkpartiet säger ja till extra pengar för skolan, men vi
              säger nej till att använda dem så dåligt.
            </seg>
            <seg xml:id="i-da377e88feb96d8d-0">
              Fru talman! Regeringen beskriver den svenska skolan i ganska
              ljusa färger. I verkligheten är Sverige det land som satsar mest
              på skolan, och det tycker vi i Folkpartiet är bra. Skolan behöver
              de pengar den kan få, men problemet är att trots de stora satsningarna
              blir resultaten ganska medelmåttiga. Det är alldeles för många
              ungdomar som hoppar av gymnasiet eller går ut med ofullständiga
              betyg. Och det är alltför många som varken har en ordentlig studieförberedande
              gymnasieutbildning eller yrkesutbildning. Vi liberaler tycker
              inte att svensk skola ska vara medelmåttig. Den ska vara bland
              de bästa.
            </seg>
            <seg xml:id="i-a67f65122b8a27a2-0">
              Folkpartiets budget när det gäller skolan skiljer sig inte så
              mycket från regeringens. Det är mer hur pengarna ska användas
              på bästa sätt som vi inte är överens om. En bra skola kostar mycket
              pengar, men en dålig skola kostar ännu mera pengar.
            </seg>
            <seg xml:id="i-20679fda8d914de5-0">
              När det gäller resurserna till förskola, grundskola och gymnasieskola
              avsätter vi i vår budget samma belopp som regeringen. Däremot
              gör vi en annan bedömning när det gäller till exempel behovet
              av vuxenutbildning. Vi tycker att den är viktig, men vi menar
              att betydligt fler skulle vilja börja jobba i dag om det blev
              fler arbetstillfällen. Därför räknar vi med lite färre platser
              än vad regeringen har räknat med. Samtidigt vill vi när det gäller
              vuxenutbildningen att alla som saknar gymnasiekompetens ska ha
              rätt att läsa in gymnasiet som vuxen. Den rätten vill vi till
              och med lagstifta om, men det har Socialdemokraterna sagt nej
              till. Däremot tycker vi inte att vuxenutbildningen ska fungera
              som ett fjärde gymnasieår för dem som ska betygskomplettera med
              redan godkända betyg.
            </seg>
            <seg xml:id="i-825a17ab943bf2be-0">
              När det gäller högskoleutbildningen, fru talman, kan vi se hur
              Socialdemokraterna länge har varit fixerade vid att sätta upp
              planmål för hur många som ska börja på högskolan. Studentantalet
              har ökat och resurserna har minskat. I dag har pengarna per student
              som går till undervisning urholkats med 2025 % jämfört med för
              tio år sedan. I dag måste högskolan ordna gymnasiekurser för många
              av studenterna därför att de är dåligt förberedda. I dag slits
              högskolelärarna mellan tvånget att antingen missköta undervisningen
              eller dra ned på forskningen.
            </seg>
            <seg xml:id="i-e8292be62a17db25-0">
              Regeringens politik har varit koncentrerad på kvantitet. Vi liberaler
              säger att det är dags att rikta in sig på kvalitet. Det är dags
              att inte bara prata om hur många som börjar på högskolan utan
              också om hur många som lämnar högskolan med goda kunskaper. I
              dag är det bara 15 % som uppnår 120 poäng på normaltiden tre år.
              Över huvud taget tar svenska studenter lång tid på sig genom utbildningssystemet.
            </seg>
            <seg xml:id="i-528b351076a3c08f-0">
              Under de senaste fem åren har Folkpartiet förespråkat en långsammare
              utbyggnad av högskolan för att i stället successivt höja kvaliteten
              på undervisningen. Vi är övertygade om att fler studenter i längden
              kommer att klara sina studier om undervisningen blir bättre. I
              dag, när vi har många studenter med annat modersmål till exempel,
              får studenterna ändå mindre undervisning och handledning än vad
              de fick för tio år sedan.
            </seg>
            <seg xml:id="i-5f15f26bfaaa60b9-0">
              När Folkpartiet för första gången för några år sedan föreslog
              en minskning i utbyggnadstakten anklagade Thomas Östros oss för
              att sänka ambitionerna. Det var ju tvärtom vi som hade ambitionen
              att varenda student skulle få en kvalificerad utbildning. Nu har
              verkligheten börjat bli besvärande. Nu kan inte högskolorna locka
              till sig så många studenter som regeringen vill. Därför får vi
              för första gången se hur regeringen föreslår att anslagen till
              nio högskolor sänks. Om ni hade lyssnat på Folkpartiet hade ni
              sluppit processen med att planera för utbildningar som inte blir
              av, och ni hade kunnat börja tidigare med att höja kvaliteten
              i studenternas grundutbildning.
            </seg>
            <seg xml:id="i-0fc91c22665014bd-0">
              För Folkpartiet finns det två huvudspår i högskolepolitiken:
              satsa på kvalitet i utbildningen och satsa på forskningen. Vår
              övergripande ideologi är tron på den fria akademin, det vill säga
              en högskola där studenterna bestämmer var de ska läsa och vad
              de ska läsa och en högskola där forskarna har möjlighet att bedriva
              fri grundforskning. För budgeten innebär den här politiken att
              vi i vårt budgetalternativ fortsätter att föra över pengar till
              kvaliteten i studenternas grundutbildning, och vi fortsätter att
              öka satsningarna på forskning. För de närmaste tre åren förslår
              vi närmare 2 miljarder kronor mer än regeringen till fri grundforskning.
              Det innebär att alla universitet och högskolor med vetenskapsområden
              skulle få 7,5 % mer i forskningspengar med Folkpartiets förslag.
            </seg>
            <seg xml:id="i-257668244ab848cd-0">
              Numera är nästan alla överens om att Sverige behöver ekonomisk
              tillväxt för att klara välfärden. För att få ekonomisk tillväxt
              behöver vi en internationellt högklassig forskning. Vi behöver
              forskning som på olika sätt kommer till glädje i företag och samhälle,
              där själva basen är den fria grundforskningen och där ingen på
              förhand kan tala om vilken nytta den kommer att ge i framtiden.
              Därför vill vi göra en satsning på fakultetsanslagen så att inte
              forskarna ute på institutionerna hela tiden behöver ragga pengar
              utifrån.
            </seg>
            <seg xml:id="i-e189c1bd16f04710-0">
              Fru talman! Jag ser ganska optimistiskt på framtiden. Jag tror
              att vi snart kan få se en skola där alla får den utbildning som
              passar och där även de som är inriktade på ett praktiskt yrke
              eller hantverk kan få en bra utbildning. Jag tror också att vi
              kan få en högskola som sätter kvaliteten främst och där begreppet
              akademisk utbildning står för kvalificerad kunskap. Jag vet också
              att det finns en massa ungdomar som vill satsa på utbildning och
              att det finns många kunniga och engagerade lärare.
            </seg>
            <seg xml:id="i-8dd7e229ab2a918b-0">
              Men för att en sådan utveckling ska bli möjlig måste vi tänka
              om i skolpolitiken. För att rädda det som är bra i skolorna och
              högskolorna i dag och för att göra dem bättre behövs en annan
              politik, en politik som inte sitter fast i gamla idéer från 70-talet.
              Jag tror också att alltfler inser att en ny utbildningspolitik
              behövs.
            </seg>
          </u>
          <note xml:id="i-4b74a21deaf0e8f5-0">
            För att spara tid nöjer jag mig med att yrka bifall till Folkpartiets
            reservation 1 under punkt 1 och till reservation 15 under punkt
            16.
          </note>
          <note type="speaker" xml:id="i-f26a22a3fece2d46-0">
            Anf. 21 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-fda59c38b18a915d-0">
            <seg xml:id="i-346fd34dc31d1e2a-0">
              Fru talman! Häromdagen fick jag ett telefonsamtal från en liten
              kille jag känner. Han ringde mig i ett viktigt ärende med stort
              allvar och darr på stämman. Han berättade om en orm som det går
              att göra bokstäver av. Den kan rulla ihop sig i en ring och bli
              ett o, och den kan ringlande lägga sig ned och bli ett s. Tänk
              vilken ahaupplevelse det är att lära nytt, att upptäcka att ormar
              kan bli bokstäver som så småningom blir hela ord. Jag önskar bara
              att den lille killen ringer lika fascinerad den dag han lärt sig
              om Pythagoras sats eller parlamentarismens principer.
            </seg>
            <seg xml:id="i-a8abc4e796306211-0">
              Barnomsorg, skola, utbildning och forskning är framtidsområden.
              Trots det låter vänsterblocket den ideologiska förblindningen
              gå först. Barn ska kallas för elever redan i ettårsåldern. Elever
              är otrygga och lär sig inte. Forskningen tappar mark. På punkt
              efter punkt efter punkt har Socialdemokraternas politik med stödhjulen
              Vänstern och Miljöpartiet havererat. Miljöpartiet har inte ens
              anmält sig till debatten. Passiviteten har blivit statskonst.
            </seg>
            <seg xml:id="i-9dbdb14c6221005d-0">
              Sverige behöver en ny familje-, skol-, högskole- och forskningspolitik
              där barn får vara barn och kunskap kunskap. Kristdemokraterna
              presenterar en rad åtgärder för detta. Det ska vara valfrihet
              i barnomsorgen och hög kvalitet i förskolan. Skolan ska präglas
              av trygghet, kunskap och ansvar. Kunskapsmålen ska styra med nationella
              prov i flera ämnen och tidigare betyg i fler steg. Ansvaret för
              elevens lärande och utveckling ska delas mellan familj, skola
              och elev i ansvarskontrakt. Högskola och forskning ska vara i
              toppklass.
            </seg>
            <seg xml:id="i-8d9d8af8871927e7-0">
              Fru talman! En färsk undersökning från Demoskop visar att 79
              % av småbarnsföräldrarna vill bestämma själva hur föräldraledigheten
              och småbarnsåren ska läggas upp. 76 % av de socialdemokratiska
              väljarna vill bestämma mer och slippa klåfingriga politiker som
              lägger sig i. Det får de inte i dag. Överförmynderiet med socialistiska
              förtecken hindrar dem. Socialdemokraternas omoderna politik går
              inte i takt med verkligheten eller ens med de egna sympatisörerna.
              I stället ökar likriktningen med maxtaxan.
            </seg>
            <seg xml:id="i-a4ddc8086110bd0d-0">
              Enligt Kommunförbundet ökar barnens tid i förskolan, och den
              ökar allra mest skrämmande nog för de yngsta. Detta leder till
              att kvaliteten urholkas. Det handlar om två timmar mer för ettåringarna
              och en timme mer för femåringarna varje vecka. Grupperna på fritidshemmen
              växer. Är det verkligen så illa att det är viktigare för regeringen
              att få in så många barn som möjligt i samma fack än ha en god
              kvalitet för de barn som redan är där?
            </seg>
            <seg xml:id="i-3c450027d65a3599-0">
              Barnen borde komma först. Sverige har skrivit på FN:s barnkonvention.
              Barnperspektivet borde styra. Vi kristdemokrater vill ha valfrihet
              genom ett barnomsorgskonto så att föräldrar kan välja den barnomsorgsform,
              till exempel förskola, dagbarnvårdare, föräldrar som är hemma
              eller någonting annat, som passar just dem.
            </seg>
            <seg xml:id="i-41ee0f90f456f800-0">
              Förskolan ska vara högkvalitativ. Därför oroar det att 15 % av
              förskollärarna förra året var långtidssjuka eller av annan orsak
              borta från jobbet. I den nya lärarutbildningen signaleras att
              färre vill bli förskollärare. Det bådar inte gott för kvaliteten.
            </seg>
            <seg xml:id="i-f6f87a15b1eb4bfd-0">
              Att Socialdemokraterna har svårt med löften vet vi. Se bara på
              löftet från valet förra året om 6 000 nyanställda i förskolan.
              Under året som gått har regeringen skjutit upp löftet om och om
              igen. Nu har inte statsrådet Lena Hallengren kommit än fast hon
              finns på talarlistan, men när hon kommer hoppas jag att hon svarar
              på när Socialdemokraterna tänker leva upp till det löfte som gavs.
            </seg>
            <seg xml:id="i-42705233938ea211-0">
              Fru talman! Skolan behöver resurser. Trots det väljer socialdemokrater
              och stödpartier att lägga pengarna på annat. År 2004 ökar statsutgifterna
              med 11 miljarder, varav kommunerna bara får futtiga 300 miljoner.
              Kristdemokraterna vill satsa 2 miljarder mer än vad regeringspartierna
              klarar av på kommunsektorn redan år 2004.
            </seg>
            <seg xml:id="i-79f8682c8920b237-0">
              För att kunna lära sig måste man vara trygg. Otrygghetens kalla
              vind drar in över skolan. Dagens barn betalar för decennier av
              den normlösa skolan. 77 000 barn ringde förra året till BRIS hjälptelefon.
              Nästan vart femte samtal, 17 %, handlade om mobbning. Bris.se
              får fler anonyma besökare, och mejlen till BRIS blir fler. 14
              % av eleverna är rädda när de går till skolan. Var femte elev
              har kränkts med sexuella ord. Vad gör skolministern Östros åt
              detta?
            </seg>
            <seg xml:id="i-01de1f0db13fd1ce-0">
              Vi kristdemokrater vill se de goda värderingar, den människosyn
              och den etik ur kristen tradition som finns i läroplanen genomsyra
              skolan. Skolorna ska årligen redovisa det som görs i värderingsarbetet.
            </seg>
            <seg xml:id="i-5fb7c79901bf5571-0">
              Problemen med lärarflykten förvärras. Under år 2001 lämnade 5
              100 av skolans lärare jobbet, mestadels för privat sektor, och
              det finns mörkertal. Var tionde lärare var långtidssjuk eller
              av annan orsak borta från skolan förra året. Thomas Östros måste
              väl ha någon idé för att lösa detta problem. Det går inte att
              bara rulla tummarna.
            </seg>
            <seg xml:id="i-1020f63e1806f062-0">
              Vi kristdemokrater vill uppvärdera lärarnas status med införande
              av lärarlegitimation, garanterad kompetensutveckling och högre
              löner.
            </seg>
            <seg xml:id="i-055f585ff7deddd2-0">
              Klappjakten på friskolor måste upphöra. De fristående skolorna
              fyller en viktig roll. Regeringen pratar numera om tillsyn, och
              det är en välkommen insikt.
            </seg>
            <seg xml:id="i-8240c626ce8579d5-0">
              I Kristdemokraternas modell ska alla skolor tillses av Skolverket
              så att läroplan och lagar följs. Det är inte minst viktigt att
              granska de kommunala skolorna.
            </seg>
            <seg xml:id="i-4bfe814a33477057-0">
              Det är bara att beklaga att den nya myndighetsorganisationen
              med två centrala skolmyndigheter, tvärtemot vad som lovades, blev
              dyrare än den gamla. Nära 100 miljoner dyrare blev det. Tänk om
              de pengarna lagts på tillsyn i stället.
            </seg>
            <seg xml:id="i-6a2616a8a83a9964-0">
              Vi vill att Ekeskolan och Hällsboskolan bevaras för de handikappade
              barn som kanske starkast behöver röster som talar för dem.
            </seg>
            <seg xml:id="i-829c9fb75723e802-0">
              Det finns redan nu skäl att oroa sig över det nya gymnasiet.
              Efter remissinstansernas sågning av Gymnasiekommitténs förslag
              är det näst intill ett mysterium hur Thomas Östros ska kunna koka
              soppa proposition på så tunn spik. De partier som står bakom den
              propositionen kommer att förhöras om hur i all världen det är
              möjligt att utgå från en utredning som enligt många remissinstanser
              inte ens går att använda som beslutsunderlag.
            </seg>
            <seg xml:id="i-1a3c0700a64d14a1-0">
              Fru talman! Nära en halv miljon människor var under förra året
              beroende av Centrala studiestödsnämnden, CSN, för att få råd med
              mat, hyra och livets nödtorft. Men CSN har problem. 150 miljoner
              ska sparas, elva kontor ska läggas ned, två kontor ska slås ihop
              och närmare 190 personer kommer att förlora jobbet. Studenterna
              oroas över konsekvenserna. Ska det nu ta ännu längre tid att få
              sina ansökningar behandlade? Riksdagens revisorer, liksom studentorganisationerna,
              har efterlyst en genomtänkt strategi från regeringen för att studenterna
              tryggt ska kunna få sina pengar och en rättssäker behandling.
              Trots det avslår Socialdemokraterna och stödpartierna förslagen.
              Utbildningsministern har här i riksdagens kammare sagt att det
              inte handlar om nedskärningar. Pyttsan! Någon förankring i verkligheten
              ska väl ändå en regering ha. Har Thomas Östros över huvud taget
              någon strategi för CSN?
            </seg>
            <seg xml:id="i-44324c990933db27-0">
              På högskolor och universitet känner sig kvinnliga doktorander
              diskriminerade. Inom humaniora, religionsvetenskap, rättsvetenskap,
              juridik, skogs- och jordbruksvetenskap, odontologi och farmaci
              har antalet aktiva doktorander minskat de två senaste åren. Forskarassistenterna
              blir färre. Bara 8 % av de relativt nya doktorerna är forskarassistenter,
              trots att det är den brukliga vägen att meritera sig. Hur ska
              högskolans och den övriga arbetsmarknadens behov av forskarexaminerade
              klaras om inget görs? Det samlade Forskar-Sverige med bland annat
              Vetenskapsrådet, Vinnova och akademierna skriver till regeringen
              och ropar på insatser. Svensk forskning förlorar, och färre resultat
              omsätts i industriell verksamhet. Inom de närmaste 15 åren går
              12 000 forskare och lärare i pension. Vad gör Thomas Östros åt
              detta?
            </seg>
            <seg xml:id="i-d11e907b2e48d9a8-0">
              För att möta resursproblemen i högskola och forskning gör Kristdemokraterna
              återigen satsningar. I vårt budgetalternativ avsätter vi 40 miljoner
              mer till grundutbildningen och 75 miljoner mer till forskningen
              än vad Socialdemokraterna och stödpartierna klarar av. Det är
              en signal.
            </seg>
            <seg xml:id="i-5a05cadcba0bb087-0">
              Fru talman! Utbildningsdepartementet har blivit ett passivitetsdepartement.
              Skulle Thomas Östros och Lena Hallengren uppträda som duo någon
              gång finge det väl bli under artistnamnet De snackande ministrarna.
            </seg>
            <seg xml:id="i-2615838a7528b1e0-0">
              Vi kristdemokrater vill se en annan väg med trygghet, kunskap
              och ansvar för barnen; valfrihet för föräldrar, möjligheter för
              eleverna samt högskola och forskning som håller. Det är den väg
              som behövs för att möjliggöra det trygga kunskapssamhället.
            </seg>
            <seg xml:id="i-c6b28d2eeeb4f011-0">
              Avslutningsvis, fru talman, vill jag säga att jag givetvis står
              bakom Kristdemokraternas samtliga reservationer i betänkandet,
              men för kammarens tids vinnande yrkar jag enbart bifall till reservationerna
              2 och 8.
            </seg>
          </u>
          <note type="speaker" xml:id="i-febfba91eb7e3e82-0">
            Anf. 22 BRITT-MARIE DANESTIG (v):
          </note>
          <u who="britt-marie_danestig_943415" xml:id="i-b27a9cb596e0d4f2-0">
            <seg xml:id="i-567a11c0af6ebd21-0">
              Fru talman! Jag blev faktiskt lite chockad när jag hörde det
              här sista, salvelsefulla inlägget och likaså Ulf Nilssons inlägg.
              Det gäller vad remissinstanserna har sagt om utredningen Åtta
              vägar till kunskap , en utredning som jag själv var delaktig i.
              Jag känner inte alls igen den här beskrivningen, och jag har ändå
              läst remissvaren väldigt noggrant. Det är klart att det finns
              kritiska synpunkter, men det finns också väldigt många positiva
              kommentarer om utredningens förslag. Jag skulle vilja påminna
              Torsten Lindström om att Kristdemokraternas ledamot i utredningen
              i allt väsentligt när det gäller de bärande principerna stod bakom
              utredningens förslag. Att Folkpartiet sedan tjurade och hoppade
              av utredningen i ett ganska tidigt skede när Thomas Östros förklarade
              att han gärna såg ämnesbetyg i stället för kursbetyg i den nya
              gymnasieskolan kan man väl bara le åt, tycker jag.
            </seg>
            <seg xml:id="i-7bbc21b3c3f1b090-0">
              Fru talman! Jag skulle egentligen vilja använda min tid till
              att prata lite grann om det här stora betänkandet, men göra det
              utifrån temat tillväxt. För Vänsterpartiet är det en oerhört viktig
              fråga. Hur ska vi kunna skapa bättre förutsättningar för tillväxt
              och därmed också öka vår välfärd?
            </seg>
            <seg xml:id="i-db74497ab5a95d5a-0">
              Jag börjar med det som gäller vuxenutbildningen, och jag kommer
              att slå ned på några punkter.
            </seg>
            <seg xml:id="i-723cab67c3e328cd-0">
              Vänsterpartiet menar att den eftergymnasiala yrkesutbildningen
              måste bli mer anpassad till den dynamiska utveckling som karakteriserar
              2000-talets samhälle. För den eftergymnasiala yrkesutbildningens
              del handlar det om att bygga nätverk och skapa former och kanaler
              för samarbete och samverkan mellan utbildningsanordnare, arbetsliv
              och myndigheter. Central för att nå de regionala utvecklingspolitiska
              målen är en väl fungerande eftergymnasial yrkesutbildning av hög
              kvalitet som främjar arbetslivets och näringslivets behov och
              kompetensförsörjning. I framtiden kommer det att bli något av
              en överlevnadsfråga för en region att kunna erbjuda attraktiva
              eftergymnasiala utbildningar inriktade mot arbetsliv eller eget
              företagande.
            </seg>
            <seg xml:id="i-4e4dfa1bbdd5a804-0">
              Vänsterpartiets ambition är att utveckla en genomtänkt sammanhållen
              politik för den eftergymnasiala yrkesutbildningen. Vi menar att
              det vore naturligt att kommunerna i högre grad samverkade även
              kring vuxenutbildningen, både på gymnasial nivå och inom den för
              regionens tillväxt så viktiga eftergymnasiala yrkesutbildningen.
              Men för att en sådan samverkan ska vara genomförbar krävs politiska
              beslut som innebär att ansvaret för hela vuxenutbildningen decentraliseras
              till kommunerna och att staten också övertar finansieringen.
            </seg>
            <seg xml:id="i-8b4049f88a57ff7c-0">
              Samtliga partier har ju i stort sett ett gemensamt politiskt
              mål, nämligen att 50 % av en årskull ska gå vidare till högre
              studier på universitet och högskolor före 25 års ålder. Det är
              bra, tycker vi. Men det är orimligt att staten inte också tar
              ansvar för de övriga 50 procenten och deras kompetensutveckling
              och behov av yrkesutbildning, särskilt med tanke på att vi år
              2007 kommer att få en ny gymnasieskola som i lägre grad än nu
              kommer att utbilda för ett visst yrke. Det finns alltså ett stort
              behov av att skapa ett reguljärt system för en eftergymnasial
              yrkesutbildning med olika specialiseringsgrad och längd. Det är
              något som vi också har utvecklat i en motion, som jag hoppas att
              vi kommer att kunna återkomma till att diskutera.
            </seg>
            <seg xml:id="i-91ebb0e219cb1408-0">
              När det gäller vuxenutbildningen har jag två frågor, särskilt
              till Sten Tolgfors eller någon annan bland moderaterna som kan
              svara på det här, och de gäller anslagen till vuxenutbildningen.
            </seg>
            <seg xml:id="i-43f3837ddb6b476a-0">
              Moderaterna slår ju samman mängder av olika anslag och lägger
              in i ett, som man kallar för Vuxnas utbildning, och det har jag
              i och för sig inget att säga om. Men det ska innehålla det statliga
              stödet för utbildning av vuxna på ungefär 1,8 miljarder, bidrag
              till kvalificerad yrkesutbildning på uppemot 800 miljoner och
              folkhögskolornas verksamhet som är 1,2 miljarder. Det gör 3,8
              miljarder totalt. Men man lägger bara tillbaka 3,4 miljarder i
              det nya anslaget. 400 miljoner försvann alltså på vägen, plus
              de 50 miljoner för uppsökande verksamhet som man också stryker.
              Eftersom man också säger i sin motion att KY ska utökas kraftigt
              måste det här innebära en mycket kännbar reducering av antalet
              utbildningsplatser inom både komvux och folkhögskolan.
            </seg>
            <seg xml:id="i-456e4fbddabbe6df-0">
              Det här är väldigt oklart: Hur stor är den tänkta utökningen
              av antalet platser inom KY, och hur stor är den avsedda minskningen
              av antalet utbildningsplatser inom komvux och folkhögskola? Det
              tycker jag är något som vi alla borde kunna få ett svar på.
            </seg>
            <seg xml:id="i-51b5448fa09cc464-0">
              Jag är lite chockad över att Folkpartiet från ett år till ett
              annat halverar det statliga stödet till vuxenutbildningen. Det
              är att sätta komvux i en totalt ohållbar situation, för att inte
              tala om alla vuxenstuderande. Det hjälper inte då att man gör
              en modest ytterligare satsning på KY med ca 100 miljoner. Det
              är ändå 840 miljoner mindre totalt för vuxnas utbildning
            </seg>
            <seg xml:id="i-299ba9746a4cceb1-0">
              Fru talman! Under nästa år kommer enligt uppgift den forskningspolitiska
              propositionen att läggas fram. Jag förutsätter att det i enlighet
              med det 121-punktsprogram som våra tre samarbetspartier har upprättat
              kommer att finnas utrymme i budgeten för en kraftig förstärkning
              av forskningsresurserna. Behovet av ökad tillväxt har lyfts fram
              i många olika sammanhang, bland annat i regeringsförklaringen,
              och en oerhört viktig faktor för tillväxt är just satsningar på
              forsknings- och utvecklingsarbete.
            </seg>
            <seg xml:id="i-37f4649615eede2c-0">
              Vänsterpartiet ser satsningar på utbildning, forskning och utveckling
              inte som kostnader utan som nödvändiga investeringar för framtiden,
              på samma sätt som man kan betrakta infrastruktursatsningar. Svensk
              forskning är framstående. När det gäller naturvetenskap och teknik
              låg vi i topp enligt OECD:s undersökningar avseende antal publicerade
              artiklar per tusen invånare år 2001. Det är en följd av att vi
              satsar mest i världen på forskning och utveckling i förhållande
              till vår bruttonationalprodukt. Men sedan tar det stopp.
            </seg>
            <seg xml:id="i-82186d41a673d22c-0">
              Till skillnad från USA, Japan eller för den delen mera näraliggande
              Storbritannien och Finland är vi dåliga på att kommersialisera
              våra forskningsresultat. Bland OECD-länderna låg vi först på tionde
              plats år 2001. Det problemet är vad man brukar kalla den svenska
              paradoxen. Investeringarna i forskning och utveckling ger inte
              särskilt hög avkastning. Orsakerna till det är flera, och jag
              vill nämna några. Det här är någonting som vi anser att vi måste
              ägna tid och kraft åt att försöka förändra.
            </seg>
            <seg xml:id="i-a36f9f48ee5e3c80-0">
              Det saknas, tycker vi, i flera avseenden en slagkraftig offentlig
              innovationspolitik. Forskningsresurserna är uppdelade på olika
              departement, vilket enligt min mening är olyckligt. Det finns
              också en obalans mellan satsningar på grundforskningen och den
              behovsmotiverade industrinära forskningen. Vi behöver öka den
              process- och produktionsinriktade forskningen som kan generera
              flera jobb och därmed öka tillväxten och välfärden. Vi har också
              brist på riskvilligt kapital, särskilt det initiala såddkapitalet.
              Lärarundantaget är ett hinder för utveckling av forskningsresultaten.
            </seg>
            <seg xml:id="i-c9c1ff595f053f7f-0">
              Det råder brist på fokusering. I ett litet land som vårt måste
              vi våga prioritera. Tillväxten i FoU har kunnat hänföras till
              några få storföretag, inte till den offentligt finansierade forskningen.
              Vi behöver stimulera mindre och medelstora företag att satsa mer
              på FoU.
            </seg>
            <seg xml:id="i-b16e4206dd8029a4-0">
              Det finns av tradition fortfarande en brist på akademiskt entreprenörskap.
              Vi tycker att belöningssystemet för framgångsrika forskare inte
              är tillräckligt attraktivt. Forskningsinstituten är för små, och
              ägandet är otydligt. Staten måste här ta ett betydligt större
              ansvar. Samverkan mellan universiteten och näringslivet sker i
              dag i en gråzon utan tydliga regler. Det måste förbättras.
            </seg>
            <seg xml:id="i-0f6afba1b63755e6-0">
              Jag kan inte i det här inlägget jag ser att min tid snart är
              slut fördjupa mig ytterligare i vad som skulle behövas för att
              skapa tillväxt och välfärd. Vi står inför ett arbete som innehåller
              mycket spännande, viktiga avvägningar och prioriteringar som måste
              göras.
            </seg>
            <seg xml:id="i-ddd55e6d54e0db39-0">
              Därmed vill jag säga att Vänsterpartiet står bakom förslaget
              i utbildningsutskottets betänkande nr 1 utom i ett fall. Vi har
              en reservation, och den kommer Lennart Gustavsson att beröra längre
              fram.
            </seg>
          </u>
          <note type="speaker" xml:id="i-5dd50fde316c22a9-0">
            Anf. 23 ULF NILSSON (fp) replik:
          </note>
          <u who="ulf_nilsson_00782a" xml:id="i-9b413e564f0ed39f-1">
            <seg xml:id="i-c7d067282e1c1733-0">
              Herr talman! Inledningsvis vill jag ta upp vuxenutbildningen.
              De totala kostnaderna för vuxenutbildningen i år är omkring 5
              miljarder kronor i riket. Regeringen har själv bantat dem jämfört
              med 2002, med en avsevärd summa. Folkpartiet lägger med sitt budgetförslag
              närmare 5 miljarder på vuxenutbildningen. Det är en ganska liten
              del vi sparar på. Det beror bland annat på att vi tycker att man
              ska komma till rätta med problemet med konkurrenskomplettering,
              som inte är komvux främsta uppgift. Det beror också på att vi
              har en annan aktivare politik för att sätta fler människor i arbete.
            </seg>
            <seg xml:id="i-6161fc555e1ab4d2-0">
              Britt-Marie Danestig talade om Gymnasiekommittén. Jag är den
              folkpartist som hoppade av kommittén, dock inte i ett tidigt skede
              utan i ett sent skede. Det var inte när utbildningsministern kommenterade
              ämnesbetyg, för ämnesbetyg tycker vi är ganska bra. Vi vill gärna
              ha en utveckling i riktning mot ämnesbetyg i gymnasieskolan. Det
              som gjorde att vi lämnade Gymnasiekommittén var att ministern
              talade om att vi skulle avskaffa förkunskapskraven. Det har blivit
              en kraftig reaktion mot det. Det skulle leda till det system som
              flera har vittnat om, att nästa stadium hela tiden ska ta hand
              om vad det tidigare stadiet i skolan har misslyckats med.
            </seg>
            <seg xml:id="i-5609990d4bbb5fbb-0">
              Det är många tunga remissinstanser som verkligen har dömt ut
              förslaget. Högskoleverket säger tydligt att med det förslaget
              kommer studenterna inte att vara förberedda för högskolan. Svenskt
              Näringsliv säger att eleverna inte kommer att vara förberedda
              för yrkeslivet. Hantverksorganisationerna säger att man inte kommer
              att vara förberedd för yrkeslivet. Lärarnas Riksförbund varnar
              för att det första året på gymnasiet kommer att bli en förlängd
              grundskola.
            </seg>
            <seg xml:id="i-7f3e32f163363a1e-0">
              Min enkla fråga är: Tar inte Britt-Marie Danestig något intryck
              av den väldigt seriösa och allvarliga kritiken mot Gymnasiekommitténs
              förslag?
            </seg>
          </u>
          <note type="speaker" xml:id="i-c7a0aaa7314d4173-0">
            Anf. 24 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-b27a9cb596e0d4f2-1">
            <seg xml:id="i-8c66573406f9aed6-0">
              Herr talman! Först vill jag ta upp Folkpartiets halvering av
              stödet till utbildning av vuxna. Regeringens förslag under anslaget
              25:16 Statligt stöd för utbildning av vuxna, och därmed också
              Vänsterpartiets förslag, ligger på 1 785 529 000 kr. Folkpartiets
              förslag till minskning är 900 miljoner. Det är ungefär en halvering.
              Det är drygt en halvering, om man ska vara riktigt noga, men det
              sade jag inte. Det måste naturligtvis sätta sina spår någonstans.
              En så kraftig minskning kan inte gå komvux spårlöst förbi. Det
              är klart att vi instämmer i att konkurrenskomplettering inte är
              bra. Det är förkastligt. Men att göra en så kraftig nedskärning
              nästa år, 2004, när vi fortfarande har kvar den gymnasieskola
              vi har i dag är oerhört drastiskt. Det måste väl Ulf Nilsson också
              förstå.
            </seg>
            <seg xml:id="i-680d64844657afad-0">
              Jag kan tänka mig att man kan spara på de delarna efter 2007,
              när vi har genomfört den nya gymnasieskolan. Ett av syftena med
              det är att få ned behovet av konkurrenskomplettering. Med det
              förslag som föreligger tror jag att vi ska kunna åstadkomma det.
            </seg>
            <seg xml:id="i-c59f711934258ccb-0">
              Remissinstanserna har visat på en del problem i Gymnasiekommitténs
              förslag. De har bland annat pekat på att det kan finnas problem
              med det fria söket. Man har diskuterat kring det. Men att, som
              Ulf Nilsson, säga att remissinstanserna har sågat Gymnasiekommitténs
              betänkande är en grov överdrift. Jag är övertygad om att departementet
              i arbetet med att ta fram en proposition kommer att ta stor hänsyn
              till remissinstansernas tyckande. Så är det väl alltid. Det finns
              en villighet att lyssna till alla instanser.
            </seg>
          </u>
          <note type="speaker" xml:id="i-f012cd3530354b4e-0">
            Anf. 25 ULF NILSSON (fp) replik:
          </note>
          <u who="ulf_nilsson_00782a" xml:id="i-9b413e564f0ed39f-2">
            <seg xml:id="i-18f8016d732c0aae-0">
              Herr talman! Det är ett bollande med siffror när det gäller vuxenutbildningen.
              Man kan lätt få intrycket att Folkpartiet vill halvera satsningarna
              på vuxenutbildning i Sverige. Vi minskar kraftigt på det extra
              statliga bidraget, men det är bara en liten del av vuxenutbildningen.
              Den större delen av pengarna ingår i kommunbidraget. Där kan man
              göra olika bedömningar. Jag vill påminna om att förra året, 2002,
              var majoritetens statsbidrag 2,8 miljarder. Sedan har ni sänkt
              det med närmare 1 miljard kronor på ett år. Ni har också gjort
              en drastisk nedskärning utan att tala om att det är en kraftig
              försämring.
            </seg>
            <seg xml:id="i-9f8a67eceb704b43-0">
              Genomgående när det gäller vuxenutbildningen har vi legat på
              en något lägre nivå. Ni har kommit efter, ett eller två år efteråt,
              och hamnat på samma nivå. Det finns olika bedömningar av vilket
              behov som finns. Vi satsar mer på att få människor i arbete, att
              få jobb i stället för bidrag generellt. De som verkligen är motiverade
              för studier ska naturligtvis beredas möjlighet till det. Men det
              är absolut inte någon drastisk nedskärning. Av Britt-Maries anförande
              kunde man få intrycket av att Folkpartiet föreslår en halvering
              av det totala anslaget till vuxenutbildning, men så är det inte.
            </seg>
            <seg xml:id="i-4d3d81ba1e74aff8-0">
              Jag har inte sagt att alla remissinstanser har sågat Gymnasiekommitténs
              förslag. Jag är övertygad om att många kommuner där det är samma
              majoritet som i regeringen yttrar sig ganska positivt. Men de
              tunga remissinstanserna Högskoleverket, Svenskt Näringsliv, Lärarnas
              Riksförbund, hantverks- och branschorganisationer är mycket kritiska.
              Det handlar om att förkunskapskraven slopas, att man inte får
              någon riktig yrkesförberedande utbildning och att det första gymnasieåret
              blir ett förlängt grundskoleår.
            </seg>
            <seg xml:id="i-19d28e48d119edc6-0">
              Vårt förslag är att i ett pressat läge skjuta upp en stor förändring
              av gymnasieskolan och försöka jobba med förbättringar när det
              gäller alla de stora problem vi har i dag. Jag förstår att Britt-Marie
              Danestig inte går med på det. Men jag skulle vilja höra vilket
              intryck Britt-Marie Danestig har tagit av kritiken.
            </seg>
          </u>
          <note type="speaker" xml:id="i-ff6dde53f07011e0-0">
            Anf. 26 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-b27a9cb596e0d4f2-2">
            <seg xml:id="i-a6df4ad62dc428aa-0">
              Herr talman! Jag kan återkomma till halveringen av vuxenutbildningen
              när vi kommer fram till nästa utgiftsområde, utgiftsområde 15,
              där det tydligt framgår vad Folkpartiet sparar på. Det är de kortutbildade
              vuxna som har svårigheter på arbetsmarknaden. Det är ganska avslöjande
              för Folkpartiets elitistiska kunskaps- och människosyn.
            </seg>
            <seg xml:id="i-7118a5e8e4de6f3f-0">
              Som en av deltagarna i utredningen kan jag säga att Lärarnas
              Riksförbund och även Lärarförbundet nära följde hela utvecklingen
              av arbetet. De flesta kommuner har varit mycket positiva och är
              positiva till utredningens förslag, Ulf Nilsson. Lärarförbundet
              är också positivt. Många av universiteten och högskolorna tycker
              också att det är spännande. Det finns varierande åsikter kring
              Gymnasiekommitténs betänkande. Om man sammanfattar det kan man
              säga att kommittén har fått ett positivt mottagande. Sedan får
              vi se vad det kommer att bli när det blir en färdig proposition.
            </seg>
          </u>
          <note type="speaker" xml:id="i-ede0d3bc475dba5a-0">
            Anf. 27 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-fda59c38b18a915d-1">
            <seg xml:id="i-8e7db3371533d886-0">
              Herr talman! Trots de annars himmelsvida skillnaderna mellan
              det socialistiska blocket och kristdemokratin finns det en likhet
              som den välvillige kan se mellan Vänsterpartiet och Kristdemokraterna.
              Det är att vi vill ta ansvar. Vi vill vara med och påverka och
              göra det bästa av en situation, även när omständigheterna kunde
              vara bättre, till skillnad från de mer avhoppande plakatbärarna
              som finns i Folkpartiet. Därför, herr talman, är det helt korrekt
              som Britt-Marie Danestig säger att Kristdemokraterna fullföljer
              Gymnasiekommittén, men vi reserverar oss på avgörande punkter.
            </seg>
            <seg xml:id="i-24a57e4c3c1ecd5e-0">
              Britt-Marie Danestig måste väl inse och medge att när ett antal
              mycket tunga remissinstanser kommit med avgörande kritik Högskoleverket
              avstyrker hela förslaget, Ekonomistyrningsverket anser att konsekvenserna
              är otillfredsställande utredda, Riksrevisionsverket säger att
              betänkandet inte ens fyller elementära krav borde till och med
              Vänsterpartiet lyssna och ta intryck.
            </seg>
            <seg xml:id="i-afe6b3512c448400-0">
              Även Vänsterpartiet borde inse att om det ska bli en förändring
              av gymnasieskolan, som vi i och för sig kan vara överens om behövs,
              måste man lyssna på synpunkterna och göra någonting betydligt
              bättre när det gäller kvalitet, kunskap och yrkesutbildning än
              vad Gymnasiekommitténs socialistiska majoritet klarade av när
              den avslog de förslag som Kristdemokraterna lade fram i kommittén.
            </seg>
            <seg xml:id="i-77b1b59bb9228209-0">
              Jag konstaterar också, herr talman, att Britt-Marie Danestig
              i sitt anförande inte sade ett enda ord om tryggheten i skolan.
              Jag är intresserad av att höra henne kommentera situationen med
              mobbning och otrygghet i skolan. Vad har Vänsterpartiet för recept?
            </seg>
          </u>
          <note type="speaker" xml:id="i-75a03b8b8f7917ac-0">
            Anf. 28 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-b27a9cb596e0d4f2-3">
            <seg xml:id="i-7611ac7b998b7176-0">
              Herr talman! Man kan ha olika uppfattningar. Jag menar att reservationerna
              från Kristdemokraternas ledamot inte rörde avgörande punkter eller
              de principiella övervägandena utan var mera marginella.
            </seg>
            <seg xml:id="i-adbf5987b0912f9b-0">
              Jag tycker att skolan är oerhört viktig för oss alla. Den är
              så viktig att vi måste försöka sträva efter att hitta breda överenskommelser
              över blockgränserna just för att vi ska kunna ge skolan trygghet
              och möjligheter att utvecklas så som den behöver. Därför tycker
              jag att det är olämpligt att, som Kristdemokraterna gör i det
              här fallet, använda Gymnasiekommitténs betänkande och försöket
              att skapa en ny struktur i gymnasieskolan som partipolitiskt slagträ
              i debatten. Det är inte att skapa trygghet i skolan.
            </seg>
            <seg xml:id="i-17dbc06233f3f3d9-0">
              När det gäller mobbning och elevvård kommer Lennart Gustavsson
              att utveckla detta. Vi har skrivit en mycket fyllig motion där
              vi beskriver ett batteri av åtgärder som vi vill få till stånd
              för att just skapa större trygghet, bättre förhållanden och en
              förbättrad elevhälsa i skolan. Det återkommer alltså Lennart till.
            </seg>
          </u>
          <note type="speaker" xml:id="i-b607f8502bf4d400-0">
            Anf. 29 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-fda59c38b18a915d-2">
            <seg xml:id="i-ea00946c72a14180-0">
              Herr talman! Ibland är det nyttigt att som riksdagsledamot lämna
              Helgeandsholmen. Den här hösten har jag ägnat en väsentlig tid
              till att besöka gymnasieskolor och prata med elever, lärare, skolledare
              och kommunalpolitiker av alla de schatteringar och politiska färger.
              Det entydiga intrycket från dessa samtal är en skepsis, en oro
              och ett bekymmer inför de förslag som kommit från Gymnasiekommittén
              och som Britt-Marie Danestig nu hyllar.
            </seg>
            <seg xml:id="i-2104f786f9029419-0">
              När det finns så allvarlig kritik och så mycket oro borde väl
              till och med en vänsterpartist kunna inse att man måste ta intryck
              och göra någonting betydligt bättre och annorlunda än det som
              Gymnasiekommittén kommit fram till. Britt-Marie Danestig kan börja
              med att läsa de kristdemokratiska synpunkterna och reservationerna,
              till exempel om yrkesutbildning som Britt-Marie Danestig ägnade
              en väsentlig del av sitt anförande till att tala om.
            </seg>
            <seg xml:id="i-17c014aae9c77b1c-0">
              När det så gäller tryggheten ska jag med stort intresse lyssna
              till Lennart Gustavsson senare. Det ska bli oerhört intressant
              att höra vad Vänsterpartiet har att säga. Vänsterpartiet personifierar
              i hög grad den normlösa, neutrala och värdelösa skolan alltså
              skolan utan värden. Samtidigt noterade BRIS, Barnens rätt i samhället,
              en ökning av samtalen förra året. De statistikförda samtalen ökade
              med 7 %, och 17 % av samtalen handlade om mobbning. Nog vore det
              intressant att höra hur detta normlösa parti skulle vilja lösa
              det hela.
            </seg>
            <seg xml:id="i-93360ace0f20219b-0">
              Vi kristdemokrater står för de goda värderingarna, men vad står
              egentligen Vänsterpartiet för numera?
            </seg>
          </u>
          <note type="speaker" xml:id="i-06fe0189b0e50bb3-0">
            Anf. 30 BRITT-MARIE DANESTIG (v) replik:
          </note>
          <u who="britt-marie_danestig_943415" next="cont" xml:id="i-d81ba7c80e098e7b-0">
            <seg xml:id="i-10497a01551b75c6-0">
              Herr talman! Jag tror att de flesta av oss är mycket angelägna
              om bra samtal med lärare, elever, skolledare och föräldrar. Själv
              har jag varit ute på ungefär 15 platser och träffat mellan 50
              och 100 lärare varje gång då jag berättat om Gymnasiekommitténs
              förslag. Det är klart att jag fått frågor, men sammantaget har
              jag upplevt att lärarkåren i gemen ställt sig väldigt positiv
              till förslaget. Där befinner vi oss tydligen i två olika verkligheter,
              och kanske är det så, Torsten Lindström, att man i vissa fall
              lyssnar på dem som bekräftar ens fördomar.
            </seg>
            <seg xml:id="i-3ac33ff1b1a08ae5-0">
              Kristdemokraternas reservationer till kommitténs betänkande rörde
              bland annat lärlingsutbildningen. Det är ju inget nytt. Lärlingsutbildning
              finns i gymnasieskolan, och om det förslag som Gymnasiekommittén
              lagt fram genomförs kommer den att finnas kvar som en del i gymnasieskolan.
            </seg>
            <seg xml:id="i-1161878d9b4ad7e3-0">
              Ni hade också en reservation om IV-programmet som jag inte riktigt
              förstod eftersom den är så oklar, och egentligen tycker jag att
              Kristdemokraterna där slår in öppna dörrar. När det gäller mobbning
              är det ganska fräckt att säga att vi skulle vara ett normlöst
              parti. Det är också en förolämpning, tycker jag, mot alla de lärare
              och elever som jobbar i skolan.
            </seg>
            <seg xml:id="i-05c164bca300e366-0">
              Torsten Lindström tycker ofta om att berätta om sina personliga
              erfarenheter. Jag har ganska många barnbarn som går i skolan,
              och jag är imponerad och glad över de samtal som de berättar att
              de har om många viktiga frågor. Det handlar om hur man relaterar
              till varandra, vad som är bra och vad som är dåligt, hur man tar
              hand om varandra och tar hänsyn till varandra kort sagt det som
              både Torsten och jag skulle säga är ett kärleksbudskap.
            </seg>
            <seg xml:id="i-bf4d8a7d34e7414f-0">
              Detta arbetar man intensivt med i skolorna, och man är också
              väldigt duktig på det. Därför tycker jag att det nästan är förolämpande,
              både mot mitt eget parti och framför allt mot alla de lärare och
              elever som finns i skolorna och verkligen försöker jobba med det,
              att påstå att skolan är normlös.
            </seg>
            <seg xml:id="i-ed32940b177612d6-0">
              Men skolan är också, Torsten Lindström, en spegling av samhället.
              Vi har i dag ett hårt samhälle med stor utslagning och en stor
              och ökande segregation. Det är en grogrund för problem i skolan,
              och kanske skulle Kristdemokraterna kunna hjälpa till att lösa
              de problemen. Det gör vi dock inte inom det här utgiftsområdet,
              utan det görs på annat sätt.
            </seg>
          </u>
          <note xml:id="i-f343d7146908ffb0-0">
            Anf. 31 BIRGITTA SELLÉN (c):
          </note>
          <u who="britt-marie_danestig_943415" prev="cont" xml:id="i-0ecc25c802fb748b-0">
            <seg xml:id="i-a3f054917c5474b9-0">
              Herr talman! Elever, lärare och föräldrar väntar otåligt på utlovade
              vallöften om att skolan ska stärkas. Alla är vi väl medvetna om
              att det kommer att saknas 16 500 nya lärare per år fram till 2010.
              Vi kan inte sitta stilla och se på, utan nu gäller det att skapa
              förutsättningar för att fler studerande kan börja på lärarutbildningarna.
              Det är ju den utbildning som lockar flest sökande till högskolorna,
              så studenter som är intresserade finns.
            </seg>
            <seg xml:id="i-7a01179c536271b9-0">
              Det gäller att redan i förskolan satsa på en bra miljö för eleverna.
              I dag är barngrupperna stora, och det fattas utbildade förskollärare.
              I valrörelsen utlovade Göran Persson kraftiga satsningar på förskolan.
              Statsrådet Lena Hallengren utlovade därefter 6 000 nya förskollärare
              men inte förrän 2005. Jag hoppas att vi får ett svar av statsrådet
              i dag, precis som Torsten Lindström sade i sitt anförande, när
              det gäller dessa satsningar. Löftet till föräldrar och personal
              i förskolan verkar endast ha varit valfläsk. Regeringen försvarar
              sig med att säga att Skolverket håller på att utreda frågan.
            </seg>
            <seg xml:id="i-5ca01ef59a96232a-0">
              Det finns en enklare lösning än att invänta en utredning för
              att se hur stort behovet är. Gör studiebesök på några förskolor
              och fråga personal och föräldrar så är svaret ganska klart. Det
              behövs fler vuxna i barngrupperna för att kunna erbjuda en bra
              arbetsmiljö och hög kvalitet på undervisningen.
            </seg>
            <seg xml:id="i-809c61c0e3b31f88-0">
              Herr talman, riksdagsledamöter och andra åhörare! Tänk dig för
              ett ögonblick att du och dina arbetskamrater måste jobba i exakt
              samma tempo och lösa alla arbetsuppgifter på samma sätt. Ingen
              vuxen skulle acceptera en arbetsplats som fungerade på det sättet,
              utan alla skulle med säkerhet protestera. Men för många av våra
              barn ser vardagen i skolan ut just på det sättet. Socialdemokraterna
              har nämligen skapat en skola där alla måste lära sig lika snabbt
              eller lika långsamt.
            </seg>
            <seg xml:id="i-e6b9f64f15b73c17-0">
              Den sortens skola passar inte alla elever. I dag styr elevernas
              ålder mer än den kunskaps- och mognadsnivå som de befinner sig
              på. Det passar inte alla elever att börja skolan i augusti och
              sluta i juni. Det passar inte heller alla elever att lära sig
              läsa, skriva och räkna i samma takt.
            </seg>
            <seg xml:id="i-1ed2e5763d83106f-0">
              Därför vill vi i Centerpartiet införa flexibel skolstart och
              lämna dagens fyrkantiga skola. Det handlar om att ge möjligheter
              för elever att börja förskoleklass, grundskola och gymnasieskola
              vid fler tidpunkter än bara på höstterminen. En flexibel skolstart
              öppnar för att vissa elever kommer att gå snabbare fram medan
              andra ges möjlighet att ta längre tid på sig utan hindrande tidsstrukturer.
              Det blir mer fokus på att kunna uppnå kunskapsmålen.
            </seg>
            <seg xml:id="i-cbebd7b3def87fe5-0">
              Flexibel skolstart är en naturlig följd av den skolutveckling
              som pågår i dag. Vi vet också att det redan finns ett stort intresse
              hos ett antal kommuner att genomföra försöksverksamhet med flexibel
              skolstart. Centerpartiet bejakar det.
            </seg>
            <seg xml:id="i-4d6d5bdbb21e8dad-0">
              Om skolan ska vara till för alla elever måste vi anpassa skolan
              efter elevers olika förutsättningar och inte tvärtom. Vi får aldrig
              ta den lättaste vägen och fastna i att det ibland kan vara svårt
              att organisera. Frågan är om utbildningsministern också anser
              det.
            </seg>
            <seg xml:id="i-5548ef06c9c75789-0">
              Vi vet att alltför många elever slutar skolan med stora kunskapsluckor.
              Våren 2002 saknade drygt 25 % av de elever som gick ut grundskolan
              betyg i ett eller flera ämnen. Det är viktigt att påpeka att många
              skolor redan i dag har hittat bra lösningar och gör ett fantastiskt
              jobb med att stärka helhetssynen på lärandet, individanpassa skolan,
              utveckla nya arbetssätt och mycket mer. Låt oss som politiker
              ta lärdom av de goda exemplen, våga tänka om och inte låta oss
              hindras av föråldrade strukturer som leder till negativa studieresultat
              för många elever.
            </seg>
            <seg xml:id="i-34113ac98cddb04a-0">
              Den socialdemokratiska skolpolitiken har endast lett till att
              grundskolans problem förskjuts till gymnasieskolan. Gymnasieskolans
              individuella program har vuxit och är i dag det näst största gymnasieprogrammet.
              Regeringens insatser för skolan har varit alltför otillräckliga.
            </seg>
            <seg xml:id="i-908b5ebdf5feed9b-0">
              För oss i Centerpartiet är det viktigt att skolan har öppna dörrar.
              Selma, 8 år, i Mark Levengoods och Unni Lindells bok säger: I
              verkligheten måste man jobba och jobba och gå i skolan och göra
              saker hela tiden. Men i fantasin kan man dansa och segla och sola
              sig. Fast inte förr i tiden för då hade de väldigt hårda tag som
              de måste hålla på med.
            </seg>
            <seg xml:id="i-b11921fa68ac83a8-0">
              I den beskrivningen från Selma kan man tolka både positiva och
              negativa tankar. Jag ser i varje fall det som Selma säger som
              en möjlighet. Du måste givetvis jobba i skolan för att nå kunskaper.
              Men om man lägger upp undervisningen så att det passar varje enskild
              elev kan man också tänka sig att de seglar ganska lätt genom skolan.
              Låt oss hoppas att framtidens skola inte känns som hårda tag att
              hålla på med som Selma beskrev.
            </seg>
            <seg xml:id="i-51a2d7feaf0f0edb-0">
              Herr talman! Centerpartiets visioner för en bättre skola är att
              det är kunskapsmålen och inte tiden i grundskolan som är det viktigaste.
              Hur klarar vi då det? Jo, genom att vi genomför en individuell
              studieplan för varje elev. Därför vill vi, som jag har sagt tidigare,
              införa en flexibel skolstart. Tillsammans ska föräldrar, elev
              och lärare upprätta ett kunskapskontrakt. Det innebär att alla
              har ett gemensamt åtagande att hjälpas åt så att den enskilde
              eleven når kunskapsmålen innan eleven lämnar grundskolan.
            </seg>
            <seg xml:id="i-82c9e517139dbe54-0">
              Centerpartiet anser att elevens rätt till kunskap inte handlar
              om rätten att gå nio år i grundskolan som dagens skolplikt innebär.
              Det handlar om att alla har rätt till kunskap. Det innebär som
              vi ser det att skollagen måste förändras. Vi anser också att kommunerna
              ska ta ett ansvar för att följa eleverna tills de har nått kunskapsmålen.
            </seg>
            <seg xml:id="i-b56c788a186b9d9d-0">
              För att det ska vara genomförbart behövs det mycket mer resurser
              till skolan. Först och främst behöver fler lärare utbildas. Till
              det har vi avsatt 50 miljoner till utbildningsplatser. Vi anser
              också att Wärnerssonpengarna ska gå direkt till kommunerna utan
              att regeringen ska sitta med pekpinnen och visa vad de behövs
              till. Behoven ute i kommunerna är välkända för lokalpolitikerna,
              och de vet bäst vad pengarna ska användas till inom skolan. För
              att kunna hjälpa elever med inlärningsproblem behövs det dessutom
              pengar till läs- och skrivutveckling. Till det har vi avsatt 400
              miljoner per år under den här treårsperioden. Jag vill därför
              yrka bifall till reservation 4 under punkt 4.
            </seg>
            <seg xml:id="i-2288ba47ddb8dfb4-0">
              I Centerpartiet vill vi inte skjuta problemen framför oss till
              gymnasieskolan. Vi vill inte se att fler och fler elever börjar
              gymnasiet utan godkända kunskaper från grundskolan. Vi ser problemen
              och vill lösa dem. Vi vill inte göra som utbildningsministern.
              Han säger själv i en debattartikel i DN: Trots att den svenska
              skolan står sig väl i internationella studier lämnar en tiondel
              av alla elever grundskolan utan godkänt i de ämnen som ger dem
              behörighet till gymnasieskolan. Andra rapporter visar på en ökande
              segregation i skolan. Trots det skjuter regeringen problemen framför
              sig.
            </seg>
            <seg xml:id="i-33e9a82c662aa6bc-0">
              Herr talman! Hur ska gymnasieskolan arbeta i framtiden? Ja, det
              vet vi inte riktigt ännu. Det finns dock gymnasieskolor som arbetar
              efter nya metoder. Det är skolor som jobbar på det sätt som Gymnasieutredningen
              föreslår. En sådan skola är Vittra gymnasium. Dess arbetssätt
              gör att eleverna skaffar sig bra kunskaper genom sina breda temastudier,
              case eller fallstudier, som de kallar det. Dess undervisningsmetod
              har granskats och kritiserats. Eftersom den inte passar in i mönstret
              bestraffas skolan och riskerar att fråntas sina utbildningsrättigheter
              av Skolverket. Vittra har en arbetsmetod som bör fungera som förebild
              när vi ska besluta om framtidens gymnasieutbildning.
            </seg>
            <seg xml:id="i-fcee303c2d590fb1-0">
              Därför undrar jag om utbildningsministern är beredd att titta
              på skolans undervisningsmetod och även ta del av den kritik som
              Skolverket lämnat och opartiskt studera om kritiken är berättigad
              eller inte.
            </seg>
            <seg xml:id="i-106be81c21d2fbaf-0">
              Herr talman! Jag står bakom alla reservationer som Centerpartiet
              har, men för tidsvinning yrkar jag bifall bara till reservation
              4.
            </seg>
          </u>
          <note type="speaker" xml:id="i-958583fd3f33b2ff-0">
            Anf. 32 SÖREN WIBE (s):
          </note>
          <u who="soren_wibe_e19508" xml:id="i-e434e2e60c4c0797-0">
            <seg xml:id="i-654322918d186760-0">
              Herr talman! Jag vill börja med att yrka bifall till utskottets
              förslag i alla punkter. Det är som många har påpekat ett mycket
              viktigt område som vi diskuterar här i dag. Utbildningen på alla
              nivåer har avgörande betydelse för morgondagens samhälle.
            </seg>
            <seg xml:id="i-9b6029e452ec1446-0">
              Låt mig genast säga att vi socialdemokrater inte alls är blinda
              för att det finns problem av skilda slag inom hela vårt utbildningsväsende.
              Det har det alltid gjort, och problem kommer det alltid att finnas.
              Vi ska givetvis alltid arbeta för att undanröja dessa. Men samtidigt
              är vi rätt övertygade om att vår skola står sig väl i internationell
              jämförelse, åtminstone vad avser kunskapsläget.
            </seg>
            <seg xml:id="i-893f22a3e2b88c0a-0">
              I de undersökningar som gjorts och görs av kunskaper i kärnämnena
              ligger Sverige ofta i topp. Sverige ligger kanske inte allra främst
              men regelmässigt bland de fem sex bästa. Vi ska inte förhäva oss
              och förneka problemen. Men jag tror det är mycket viktigt att
              säga att vad avser det rena kunskapsintaget fungerar den svenska
              skolan i huvudsak väl, åtminstone så länge vi använder utvecklingen
              i vår omvärld som måttstock.
            </seg>
            <seg xml:id="i-0b13840035088d50-0">
              Jag ska koncentrera mig till en aspekt av utgiftsområdet, nämligen
              högskolepolitiken och forskningen. Mina partivänner kommer senare
              att ta upp andra områden. Som de flesta här i kammaren säkerligen
              vet har just denna del av utbildningen utvecklats på ett enastående
              sätt i Sverige sedan början av 1990-talet. Antalet registrerade
              studenter vid våra universitet och högskolor har nära nog fördubblats,
              från ca 200 000 i början av 90-talet till 385 000 år 2003. Antalet
              uttagna examensbevis har samtidigt ökat från ca 30 000 till 47
              000 tretton år senare. Det är, tror jag, en utveckling som inte
              står något land efter.
            </seg>
            <seg xml:id="i-3cf0b87d69b4bee8-0">
              På samma sätt har vi ökat den del av vår bruttonationalprodukt
              som går till forskningen. 1989 allokerade vi drygt 3 % av vår
              BNP till forskning och utveckling. För hela OECD-området var andelen
              då drygt 2 %. Sedan dess har vår andel ökat till 4 %. Den har
              stagnerat inom hela OECD-området. Det är egentligen bara ett fåtal
              mindre länder kanske Finland och Norge som kan visa på en motsvarande
              ökning. Andelen årsverken, andelen personer som arbetar med forskning
              och utveckling, har ökat från 55 000 år 1989 till 67 000 år 1999.
            </seg>
            <seg xml:id="i-16318c00002da88d-0">
              Har då denna satsning gett några resultat? Ja, ska vi döma efter
              vetenskaplig publicering, som är det allmänt vedertagna måttet
              på vetenskaplig produktion, finns det två länder som är i särklass,
              och det är Sverige och Schweiz. Sverige har, vilket kanske förvånar
              många, en vetenskaplig produktion i form av artiklar som är nära
              nog dubbelt så hög som vad den är i USA om man mäter per invånare.
              Även om vi nu lägger till vad som anses vara ett mått på den vetenskapliga
              kvaliteten på den här artikelproduktionen, nämligen antalet citat
              per artikel, hamnar Sverige klart före såväl USA som Storbritannien,
              Frankrike och Tyskland. Det finns, om vi mäter denna kvalitetsjusterade
              produktion, egentligen bara ett land som ligger före oss i tabellerna,
              nämligen Schweiz.
            </seg>
            <seg xml:id="i-cf0693cefce065ea-0">
              Det är naturligtvis lång tid från det att vi genomför en satsning
              på forskning och utveckling till dess att den ger resultat i form
              av till exempel ekonomisk tillväxt. Men det är också viktigt att
              påpeka att det heller inte är meningen att det alltid ska finnas
              ett sådant direkt samband. Då vi till exempel satsar på humaniora
              gör vi det inte främst för att öka den ekonomiska tillväxten utan
              för att öka vårt samhälles mångfald och kultur, vår livskvalitet
              i bred bemärkelse. Vi får aldrig begränsa våra satsningar på högskola
              och forskning till att enbart omfatta saker vilkas resultat kan
              mätas i pengar. Ett sådant samhälle blir fattigt, men i en mycket
              speciell men ändå mycket konkret mening.
            </seg>
            <seg xml:id="i-da9e1b1cca0cf3d3-0">
              Naturligtvis är det ekonomiska resultatet betydelsefullt. Då
              kan vi bara konstatera, såvitt vi nu kan mäta det, att Sverige
              ligger mycket väl till. Vi har överlägset flest patent per invånare
              i EU och också jämfört med USA. Vi har mer än fördubblat denna
              siffra från början av 1990-talet. Om vi ser till vad som ska vara
              slutresultatet av allt detta, alltså ekonomisk tillväxt, kan vi
              bara konstatera att i jämförelse med andra länder har utvecklingen
              i Sverige under 1900-talet varit bättre än i de allra flesta länder.
            </seg>
            <seg xml:id="i-2fb6d7105421a46a-0">
              Herr talman! Jag påstår naturligtvis inte att den här ekonomiska
              utvecklingen, kanske inte ens till huvuddelen, kan hänföras till
              en lyckad högskole- och forskningspolitik. Många andra saker har
              här bidragit. Jag vill till exempel framhålla betydelsen av att
              vi under hela detta decennium har haft möjlighet att föra en egen
              penningpolitik och en egen valutapolitik med en egen valuta. Sådant
              har naturligtvis haft en mycket stor betydelse i det här sammanhanget.
            </seg>
            <seg xml:id="i-e894ce68ffc606d8-0">
              Jag påstår inte heller, herr talman, att den utveckling vi ser
              saknar problem. Det finns problem inom våra högskolor och inom
              forskningen. Vi har till exempel för få sökande till naturvetenskapliga
              utbildningar. Vi har, trots att vi ligger i internationell toppklass,
              ännu inte nått vårt mål om 50 % övergång till högskolan före 25
              års ålder. Vi har en könsmässig obalans på många utbildningar
              och slutligen en alldeles för låg andel kvinnor på höga poster,
              framför allt professorer, inom högskolan.
            </seg>
            <seg xml:id="i-3c47b9b2543445df-0">
              Herr talman! Som jag har sagt tidigare finns det alltid problem.
              Alla länder har sina problem, också inom utbildningen. Men då
              vi jämför oss med omvärlden det är egentligen den enda relevanta
              måttstocken, eftersom all kunskap är tids- och omvärldsberoende
              tror jag att vi med fog kan säga att den svenska högskoleutbildningen
              och forskningen står sig gott.
            </seg>
            <seg xml:id="i-1f6b110c47fa1700-0">
              Som vanligt gäller vår regel att vi inte ska vara nöjda, men
              jag tror att vi med gott samvete kan säga att vi har fog för att
              vara lite stolta.
            </seg>
          </u>
          <note type="speaker" xml:id="i-c380aa0eb7ba3cb9-0">
            Anf. 33 STEN TOLGFORS (m) replik:
          </note>
          <u who="sten_tolgfors_b0487c" xml:id="i-37fec360935f9f44-1">
            <seg xml:id="i-7756ff02a16d3330-0">
              Herr talman! En grundbult i den socialdemokratiska skolpolitiken,
              eller förhållningssättet till skolan, är relativisering: att relativisera
              skolans resultat, att relativisera de problem som gör att vi i
              dag, i ordets allra djupaste bemärkelse, har en sorteringsskola,
              där barn i 16-årsåldern redan sorteras bort från livets framtida
              möjligheter.
            </seg>
            <seg xml:id="i-f95b70df620eab05-0">
              Det finns olika sätt att mäta det här på. Att mäta elevers kunskaper
              kan man göra till exempel via betyg. Skolor kan vi kvalitetsgranska,
              och det borde ske i mycket större utsträckning än vad Sören Wibe
              och hans kolleger är beredda att göra. När det gäller skolpolitiken
              som helhet kan vi titta på makroresultat. Då ser vi en situation
              där mer än var fjärde inte når målen, där mer än 10 % inte blir
              behöriga till gymnasiet och där bara tre fjärdedelar av dem som
              går där blir färdiga inom fyra år.
            </seg>
            <seg xml:id="i-eff70fe1569319eb-0">
              Skolministern säger sig se ett tydligt trendbrott, därför att
              någon tiondels procent fler från ett år till ett annat klarar
              målen. Jag vill fråga om Sören Wibe tycker sig se samma tydliga
              trendbrott, om han är nöjd över detta och om han känner att han
              är stolt över skolans resultat.
            </seg>
            <seg xml:id="i-faa59b99334a6dc5-0">
              Jag skulle vilja fråga om han tycker att det är så här svensk
              skola ska vara, där en fjärdedel fallerar i grundskolan därför
              att de inte får tillräckligt individualiserat stöd. En fjärdedel
              faller igenom.
            </seg>
            <seg xml:id="i-9bb3059cc8be082d-0">
              Jag vill fråga om han är glad, stolt och nöjd över att i en vanlig
              svensk kommun varierar resultaten mellan skolorna, där ett antal
              har 0 % underkända och ett antal andra har 4050 % underkända.
              Det är det konkreta resultatet av socialdemokratisk skolpolitik.
            </seg>
            <seg xml:id="i-edf7bb3c410d719d-0">
              Jag skulle avslutningsvis vilja fråga, om han inte är totalt
              stolt och nöjd, vad det är han då vill göra de kommande åren för
              att förändra den här situationen när barn inte klarar kunskapsmålen
              i skolan.
            </seg>
          </u>
          <note type="speaker" xml:id="i-72660e6ca6207044-0">
            Anf. 34 SÖREN WIBE (s) replik:
          </note>
          <u who="soren_wibe_e19508" xml:id="i-e434e2e60c4c0797-1">
            <seg xml:id="i-c1d7fba1c491fec2-0">
              Herr talman! Jag vet inte om Sten Tolgfors hörde mina avslutande
              ord, då jag sade att jag inte var nöjd. Det är kännetecknande
              för oss socialdemokrater i hållningen inte bara till det här området
              utan också till andra områden. Det är klart att det här liksom
              på alla andra samhällets områden finns brister, och vår uppgift
              är att försöka undanröja de bristerna.
            </seg>
            <seg xml:id="i-9c5b34cef7f2c362-0">
              Den konkreta fråga som herr Tolgfors hade var vad man kan göra
              åt detta. Jag skulle vilja säga att det är ett tålmodigt arbete,
              som kommer att ta många år. Men det innefattar naturligtvis tillförande
              av resurser och att utbilda både personal och andra som sysslar
              med det här för att de bättre ska kunna handskas med de problem
              som finns.
            </seg>
            <seg xml:id="i-7aa71f5e2f2a2e32-0">
              Det centrala är följande. Jag uppfattar att det var en kritik
              mot relativiseringen, som vi socialdemokrater står för. Men kan
              man egentligen mäta framgång på något annat sätt än att jämföra
              med omvärlden? Då kan vi bara konstatera att visst finns det brister
              i den svenska skolan, men när vi jämför med vår omvärld, inte
              minst då det gäller kunskapen, ligger den svenska skolan i topp.
              Är det inte den enda måttstock som vi har att hålla oss till?
            </seg>
          </u>
          <note type="speaker" xml:id="i-83c0ea50550b6250-0">
            Anf. 35 STEN TOLGFORS (m) replik:
          </note>
          <u who="sten_tolgfors_b0487c" xml:id="i-37fec360935f9f44-2">
            <seg xml:id="i-5227ec245f8f6356-0">
              Herr talman! Sören Wibe sade att det kännetecknar socialdemokratin
              att man inte är nöjd. Jag kan säga att det kännetecknar oss också.
              Vi är inte nöjda med att se att en fjärdedel inte når målen. Man
              kan fråga sig i hur många år Socialdemokraterna ska ha makten
              för att de ska kunna se till att bli nöjda. Då blir Sören Wibes
              svar: många år. Och det är väl det enda vi har förstått inom skolpolitiken:
              Makten vill man ha, men man vet mindre om vad man ska göra med
              den.
            </seg>
            <seg xml:id="i-10886ab1774614b1-0">
              Relativiseringen fortsatte i Sören Wibes andra inlägg. Han talade
              om att jämföra oss med andra länder. Om andra länder blir sämre
              är det tydligen okej att Sverige också blir sämre. Då är det okej
              att fler barn i Sverige också faller igenom. Det tycker inte jag.
              Jag noterade också när Sören Wibe höll sitt anförande i talarstolen
              att det var på det sättet. Han valde att jämföra precis rätt undersökningar
              med Sverige. Hur det går för den svenska skolan varierar ju när
              man tittar på olika årskurser. Men Sören Wibe tar fasta på det
              som passar honom.
            </seg>
            <seg xml:id="i-a83a16f7b7a28ada-0">
              Den socialdemokratiska relativiseringen stannar inte här. Bara
              nu under hösten har man plötsligt blivit för lärlingsutbildning,
              men inte nu och inte som borgerligheten vill. Man är för flexibel
              skolstart, men inte individanpassad. Man vill lista program som
              kan användas mot mobbning, men inte de forskningsbaserade och
              man ska inte ställa krav på skolan att använda dem. Man är för
              betyg, men inte tidigt. Man kritiserar det individuella programmet,
              men man ser inte till att förbättra grundskolan på ett sådant
              sätt att vi slipper de problem som vi ser i dag på gymnasieskolan.
            </seg>
            <seg xml:id="i-f18f70783447b8d2-0">
              Allt detta är en relativisering. Socialdemokraterna borde vakna
              upp och se att det finns tusentals barn i de svenska skolorna
              som skulle kunna bättre givet att förutsättningarna förändras
              för barnen till individuellt lärande och för skolan att ge dem
              möjligheter till individuellt lärande. Men då måste Sören Wibe
              och hans kamrater inom socialdemokratin träda tillbaka och släppa
              skolan fri så att den i sann mening kan individanpassas.
            </seg>
            <seg xml:id="i-3da8dfe0654df473-0">
              Jag välkomnar att Sören Wibe nu vill ha mer pengar till skolan.
              Han kan ju börja med att försöka nå upp till de moderata nivåerna
              när vi inför den nationella skolpengen.
            </seg>
          </u>
          <note type="speaker" xml:id="i-38b6911c4a9bbf86-0">
            Anf. 36 SÖREN WIBE (s) replik:
          </note>
          <u who="soren_wibe_e19508" next="cont" xml:id="i-6bb1161a78e55d05-0">
            <seg xml:id="i-30773ca602ba09b1-0">
              Herr talman! Jag tror inte att jag kan komma längre än jag gjorde
              i min föregående replik. När man försöker mäta kunskap finns det
              inga absoluta nivåer som man kan hålla detta emot. När vi lever
              i ett samhälle i en viss tidsepok kan vi egentligen bara mäta
              framgång gentemot de andra länderna. Det är ungefär samma sak
              som om man har industriell konkurrenskraft eller inte.
            </seg>
            <seg xml:id="i-9235a688267c5ff6-0">
              Den absoluta kunskapsnivån huruvida du har uppnått viss kunnighet
              i matematik, fysik eller sådana saker har faktiskt blivit högre
              under de senaste åren. Det gäller naturligtvis framför allt därför
              att vetenskapen över huvud taget går framåt. Även på det planet
              tycker jag att den kritik som Moderaterna här har är obefogad.
              Den svenska skolan står sig i internationell jämförelse väldigt
              gott, och det är det bästa betyg vi kan ge den. De problem som
              finns kan man förstås åtgärda på olika sätt, och det är klart
              att de är beroende av den mängd resurser som man tillför det hela.
              Men jag kan bara notera att Moderaternas allmänna inställning
              till den offentliga sektorn över huvud taget inte alls präglas
              av någon vilja att satsa. Den präglas tvärtom av omfattande och
              ofinansierade skattesänkningar. Jag förstår alltså inte hur Moderaternas
              alternativ ska kunna förbättra något i det här fallet kvaliteten
              i den svenska skolan.
            </seg>
          </u>
          <note xml:id="i-de85278aa4e1b81a-0">
            Anf. 37 BIRGITTA SELLÉN (c) replik:
          </note>
          <u who="soren_wibe_e19508" prev="cont" xml:id="i-4e68bb5c72f03ecc-0">
            <seg xml:id="i-bee41c5ef590d182-0">
              Herr talman! Högre utbildning och forskning är viktigt för det
              livslånga lärandet. Det ställer vi upp på, precis som Sören Wibe
              pratade om här. Centerpartiet har varit med och jobbat för en
              utbyggnad av den högre utbildningen över hela landet. Det har
              vi gjort för att motverka den regionala klyvningen i Sverige.
            </seg>
            <seg xml:id="i-b7739e9271780bc9-0">
              Utbyggnaden har också inneburit en enorm mångfald av universitet
              och högskolor som känns väldigt rolig. Nu är det viktigt att ta
              vara på mångfalden och tillåta de olika lärosätena att utvecklas
              efter regionens behov och profil. Det känns viktigt för mig som
              centerpartist att få passa på att säga det.
            </seg>
            <seg xml:id="i-a86d450c197b0f02-0">
              Alla människor som har nödvändiga kunskaper ska kunna ha möjlighet
              att komma in på den högre utbildningen. Det är där som min fråga
              kommer in.
            </seg>
            <seg xml:id="i-a62b78504b3451b0-0">
              Tänk er att ni har gått ut gymnasiet i dag och har godkända betyg,
              men inte tillräckligt höga för att komma in på den utbildning
              som ni vill. Jag träffade till exempel en gammal elev och frågade:
              Vad gör du i dag? Jag står i en klädbutik, svarade eleven. Jaha,
              det var väl trevligt! sade jag. Men jag vill ju bli läkare, sade
              eleven. Och vad är det som gör att du inte har kunnat börja med
              det? frågade jag. Svaret blev: Jag har inte tillräckligt bra betyg,
              och för att komma in där får jag inte tentera upp betygen. Jag
              kan bara göra högskoleprovet.
            </seg>
            <seg xml:id="i-ccacfea362cb02ed-0">
              Det är kanske inte så lätt alla gånger att klara alla orden på
              högskoleprovet. Däremot skulle man genom att tentera upp ett betyg
              mycket väl kunna komma in och passa bra som läkare. Därför undrar
              jag hur Sören Wibe ser på problemet med att man inte kan få tentera
              upp redan godkända betyg.
            </seg>
          </u>
          <note type="speaker" xml:id="i-aa67b868b2371292-0">
            Anf. 38 SÖREN WIBE (s) replik:
          </note>
          <u who="soren_wibe_e19508" next="cont" xml:id="i-6bb1161a78e55d05-1">
            <seg xml:id="i-7c5fe37d9143bd56-0">
              Herr talman! Jag tycker att det problemet i princip löstes i
              sina huvuddrag genom introduktionen av högskoleprovet. Högskoleprovet
              är naturligtvis mycket bredare än ett enskilt ämne. Men det innebär
              ändå att om man uppgraderar sin allmänna kompetens så har man
              genom högskoleprovet en möjlighet att komma in.
            </seg>
            <seg xml:id="i-0abf0a4bba5a2815-0">
              Jag kan se fördelar med att man får tentera om ett ämne, men
              jag kan också se nackdelar. Det skulle kunna innebära att man
              ägnar väldigt mycket tid åt detta enda ämne, och de som har råd
              och möjlighet att göra om detta fem sex gånger kan också göra
              det. Men de som inte har råd och möjlighet kan inte klara av det.
              Jag tycker att lösningen med ett allmänt högskoleprov är tillräcklig.
            </seg>
          </u>
          <note xml:id="i-fb63d7a0e593836f-0">
            Anf. 39 BIRGITTA SELLÉN (c) replik:
          </note>
          <u who="soren_wibe_e19508" prev="cont" xml:id="i-4e68bb5c72f03ecc-1">
            <seg xml:id="i-17029a62e0806df1-0">
              Herr talman! Det var en tråkig upplysning. Man bör ju förutsätta
              att alla får komma in på de utbildningar som de vill och ge dem
              förutsättningarna för det. Om någon vill tentera upp sina betyg
              bör man kunna ha den möjligheten.
            </seg>
            <seg xml:id="i-d0f0ee7d36c696af-0">
              När vi ändå är inne på högskoleprovet ska jag kanske passa på
              att ställa en annan fråga, som gäller de synskadade. De har i
              dag möjlighet att göra högskoleprovet bara två gånger, och sedan
              är det kört för dem. Jag tycker att det är högst orättvist, och
              jag skulle vilja höra en kommentar till detta.
            </seg>
            <seg xml:id="i-89ff6e0c6e3b4cb1-0">
              Avslutningsvis vill jag också passa på att säga att när det gäller
              högre utbildning så ser jag mycket fram emot att högskolan i VästernorrlandJämtland,
              Mitthögskolan, snart blir ett universitet. Jag längtar till 2005!
            </seg>
          </u>
          <note type="speaker" xml:id="i-8ed6e62ab2b6ba33-0">
            Anf. 40 SÖREN WIBE (s) replik:
          </note>
          <u who="soren_wibe_e19508" xml:id="i-e434e2e60c4c0797-2">
            <seg xml:id="i-4a417d9d42c23b88-0">
              Herr talman! Det senare ligger inte inom mitt kompetensområde.
              Jag kan inte avgöra om det ska bli ett universitet eller inte.
            </seg>
            <seg xml:id="i-da051afd7749cdca-0">
              Men när det gäller det första ska de synskadade naturligtvis
              inte ha mindre möjligheter än de seende att skriva högskoleprovet
              ett antal gånger. Uppriktigt sagt känner jag inte till sakförhållandena
              i det här fallet, men den allmänna inställningen är naturligtvis
              att vi inte ska ha några skillnader som beror på olika slag av
              handikapp.
            </seg>
          </u>
          <note type="speaker" xml:id="i-557deccf7991330d-0">
            Anf. 41 TORSTEN LINDSTRÖM (kd) replik:
          </note>
          <u who="torsten_lindstrom_a7e218" next="cont" xml:id="i-35b6cd6baaa880b5-0">
            <seg xml:id="i-21d53249f1df5ce4-0">
              Herr talman! Sören Wibe ger uttryck för en välkommen insikt när
              han säger att socialdemokratin förstår att det finns problem.
              Det är en insikt och ödmjukhet som man möjligen skulle kunna önska
              sig att fler i regeringspartiet omfattades av. Måhända skulle
              man kunna kommentera detta med att konstatera att socialdemokratin
              ju har haft regeringsmakten i 61 av 70 år, och då är det kanske
              just det som är problemet. Politiken är för enahanda, för mycket
              från ovan och för lite förankrad i den verklighet som borde vara
              utgångspunkten.
            </seg>
            <seg xml:id="i-da94d816cfc59632-0">
              Sören Wibe försöker inte slå blå dunster. Däremot målar han en
              verklighet i rosenröda färger. Han talar om hur bra det går för
              Sverige. Sören Wibe och jag kan vara fullkomligt överens om att
              det går väldigt bra för stora delar av skolan tack vare alla de
              lärare som trots regeringen och trots den rådande politiken gör
              ett professionellt, dugligt och bra arbete. Men det duger inte.
              Det finns andra undersökningar som visar hur illa det är ställt.
              De vetenskapliga publikationerna som Sören Wibe talade om sjunker
              nu. Vet inte Sören Wibe om det?
            </seg>
          </u>
          <note xml:id="i-196d157f87fc32ba-0">
            (SÖREN WIBE (s): Jo.)
          </note>
          <u who="torsten_lindstrom_a7e218" prev="cont" xml:id="i-4c141a12e70b83a0-0">
            <seg xml:id="i-556f18e98b437ce4-0">
              Herr talman! Sören Wibe talar mycket om hur väl allt står till.
              Han säger ingenting om lärarflykten att var tionde lärare i grund-
              och gymnasieskola är långtidssjukskriven. Han säger ingenting
              om tryggheten. Hur i all världen ska man kunna lära sig om man
              inte har kunniga lärare och inte har en trygg miljö att vistas
              i? Det vore verkligen intressant att höra Sören Wibe kommentera
              det.
            </seg>
          </u>
          <note type="speaker" xml:id="i-f0e0c4011692cf22-0">
            Anf. 42 SÖREN WIBE (s) replik:
          </note>
          <u who="soren_wibe_e19508" xml:id="i-e434e2e60c4c0797-3">
            <seg xml:id="i-5d36568af5b2a729-0">
              Herr talman! Det var lite allmänna reflexioner, tyckte jag, från
              herr Lindström.
            </seg>
            <seg xml:id="i-1a95c38b4faa9027-0">
              Låt mig börja med påpekandet om lärarna. Det är fullständigt
              självklart att det är lärarna som gör det tunga jobbet och att
              vi politiker aldrig kan ersätta det jobbet. Det är klart att vi
              kan göra det lättare för dem genom att ställa ekonomiska resurser
              och allehanda hjälpmedel till deras förfogande, men det är fullständigt
              självklart att de som undervisar våra barn och de som åstadkommer
              det goda resultatet är våra lärare. Där skiljer vi oss inte åt.
            </seg>
            <seg xml:id="i-9f5ee73f30cf4608-0">
              Att så många är sjukskrivna tror jag sammanhänger med den allmänna
              trend som har varit inom alla yrkesområden. Men det är naturligtvis
              också ett misslyckande som vi försöker åtgärda på olika plan,
              liksom vi försöker komma till rätta med de brister som finns när
              det gäller att alla inte klarar alla mål.
            </seg>
            <seg xml:id="i-522b7414e008402f-0">
              Jag vill även hänvisa lite grann, herr Lindström, till vårt regeringsinnehav.
              Vi har trots allt hanterat verkligheten och den svenska skolans
              utveckling i kanske 70 år av den svenska demokratin. Då är vår
              erfarenhet inte alldeles oväsentlig. Inte heller de resultat som
              har kommit av det här är helt misslyckade, utan tvärtom är resultaten
              rätt tillfredsställande.
            </seg>
            <seg xml:id="i-0bea6e1200e3a622-0">
              Jag vet inte om jag svarade på alla de frågor som kom, men jag
              tyckte att de var så allmänna att jag hade väldigt svårt att få
              grepp om dem.
            </seg>
          </u>
          <note type="speaker" xml:id="i-36e8ab738b5e72f2-0">
            Anf. 43 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-fda59c38b18a915d-3">
            <seg xml:id="i-f0d6a1228f678dcc-0">
              Herr talman! Låt mig vara mycket specifik, Sören Wibe. Jag håller
              i min hand en skrivelse som regeringen har fått och som vi också
              har fått för kännedom.
            </seg>
            <seg xml:id="i-a7bb15d3b5cc5b88-0">
              Sören Wibe talade här i rosenröda färger om tillståndet i högskola
              och universitet. I den här skrivelsen, som är undertecknad av
              vetenskapsråd, forskningsråd, Vinnova, högskolor, universitet
              och akademier, konstateras det att det inte står väl till med
              högskola och forskning i Sverige.
            </seg>
            <seg xml:id="i-06197655e1089d06-0">
              Alla företrädare för vetenskapssamhället efterfrågar och ropar
              på åtgärder och insatser. De vill ha starkare forskningsmiljöer.
              De vill ha karriärtjänster för forskare. Jag påminner Sören Wibe
              om att jag i mitt anförande berättade om hur antalet doktorander
              sjunker och om hur få det är av de nydisputerade doktorerna som
              arbetar som forskarassistenter.
            </seg>
            <seg xml:id="i-afa4fed79b462bf9-0">
              Akademierna och forskarsamhället vill ha en bättre infrastruktur
              för forskning. De vill ha en behovsmotiverad forskning. De vill
              ha särskilda satsningar på inkubatorer. Allt detta är nödvändigt
              för att Sverige ska stå väl rustat i kunskapssamhället. Forskarsamhället
              påvisar att Sverige kommer att förlora stort i striden om kunskapssamhället
              om detta inte sker, herr talman.
            </seg>
            <seg xml:id="i-61df0ac1cee26575-0">
              Vi kan då till denna verklighetsbild av högskolor och universitet,
              som regeringen sitter och administrerar, lägga problemen i grund-
              och gymnasieskolan med sjuka lärare, lärare som inte finns, lärare
              som inte har de förutsättningar som de skulle behöva för att klara
              undervisningen och obehöriga lärare. Vi kan till detta också lägga
              otrygga barn och ungdomar, alla elever som utsätts för kränkningar
              på grund av sitt kön, sitt etniska ursprung eller någonting annat.
            </seg>
            <seg xml:id="i-139d07d0bcd35fc4-0">
              Herr talman! Jag undrar mycket specifikt vad Sören Wibe egentligen
              gör åt allt detta.
            </seg>
          </u>
          <note type="speaker" xml:id="i-b19e1ddff4f9f16d-0">
            Anf. 44 SÖREN WIBE (s) replik:
          </note>
          <u who="soren_wibe_e19508" xml:id="i-e434e2e60c4c0797-4">
            <seg xml:id="i-c724770de7d55828-0">
              Herr talman! Jag personligen kan nog inte lösa alla de problemen.
              Jag kan bara återigen hänvisa till att den politik som vi för
              ändå leder och har lett till en skola som är relativt lyckosam
              i jämförelse med övriga länder; något annat tycker jag inte är
              relevant.
            </seg>
            <seg xml:id="i-c45c5cab6b78b310-0">
              Det fanns en poäng som jag kanske bör kommentera. Herr Lindström
              har fullständigt fel då det gäller minskningen av antalet publicerade
              artiklar. Så är det inte alls, utan det har tvärtom ökat de senaste
              åren. Det man har fäst uppmärksamheten på i den skrivelse som
              herr Lindström refererar till är det faktum att antalet citeringar
              ur svenska artiklar har minskat inom ett område, nämligen det
              medicinska, vilket i och för sig inte är så underligt. Det ligger
              fortfarande över världsgenomsnittet, men citeringarna har minskat.
              Men även om man tar hänsyn till det har vi fortfarande betydligt
              högre produktion än till exempel USA även på det här området.
            </seg>
            <seg xml:id="i-751280e47028f467-0">
              Den intressanta förklaringen, som man inte går in på i skrivelsen,
              är att vi får mycket fler samförfattare. Om man författar med
              forskare från andra länder kommer genomsnittet med matematisk
              nödvändighet, det har alltså ingenting att göra med det innehållsmässiga,
              att närma sig ett världsgenomsnitt. Det är en av huvudförklaringarna
              till detta.
            </seg>
            <seg xml:id="i-5a5b894b1fb771c5-0">
              Det är ett par punkter till som jag vill kommentera. Det gäller
              att färre och färre doktorander arbetar som forskare. Ja, men
              det är faktiskt en ganska naturlig följd av att antalet doktorander
              och doktorer ökar. Det är inte meningen att alla doktorer ska
              stanna kvar på högskolan och vara forskare. De ska ut i samhället.
              Det är själva poängen med det hela. Vi är en del av utbildningen
              också, och bara en mindre del ska stanna kvar på högskolan. Så
              jag tycker att kritiken även i den delen, herr talman, faller
              aningen platt till marken.
            </seg>
          </u>
          <note type="speaker" xml:id="i-ca96c346e14dc8fb-0">
            Anf. 45 ULF NILSSON (fp) replik:
          </note>
          <u who="ulf_nilsson_00782a" xml:id="i-9b413e564f0ed39f-3">
            <seg xml:id="i-ff7198d20325c267-0">
              Herr talman! Jag ska försöka koncentrera mig till två frågor.
            </seg>
            <seg xml:id="i-f4c2825b6a07efa6-0">
              Den första gäller de internationella erfarenheterna och undersökningarna,
              som Sören Wibe refererade till. De visar att Sverige i stort sett
              är medelmåttigt. Den stora OECD-jämförelsen, som gjordes förra
              året, visar att vi, när det gäller matte, på många håll ligger
              strax under eller strax över medel. Den visar att våra invandrare
              i skolan lyckas väldigt dåligt jämfört med invandrare i andra
              länder vi kommer på 17:e plats av 24 jämförda OECD-länder. Den
              visar att vi ligger väldigt lågt när det gäller hur många som
              avslutar skolan utan att ha klarat av en gymnasieutbildning. Vi
              är ganska bra när det gäller läsförmågan, men som helhet är vi
              ganska medelmåttiga.
            </seg>
            <seg xml:id="i-a834cb6cdd816a72-0">
              Då är min första fråga: Är Sören Wibe nöjd med att vi är medelmåttiga
              när vi satsar mer än något annat land i Europa på skolan?
            </seg>
            <seg xml:id="i-9161e163641ad3c2-0">
              Den andra frågan gäller forskningen. Sören Wibe formulerade sig,
              tycker jag, väldigt sympatiskt om att det är viktigt med fri forskning
              där man inte alltid kan avläsa en omedelbar nytta, samhällsnytta
              eller ekonomisk nytta. Det är nämligen sådan fri grundforskning
              som är basen för framtida tillämpad och beställd forskning. Det
              betonar vi väldigt kraftigt från Folkpartiets sida.
            </seg>
            <seg xml:id="i-fa24184f51356df7-0">
              För bara några veckor sedan var jag på besök på Cancerfonden.
              Jag konstaterade, för att ta ett exempel, att merparten av pengarna
              till cancerforskningen i Sverige jag tror att det var 7080 % kommer
              från fonden och inte från statliga bidrag. Var man än kommer hör
              man forskare beklaga sig över hur lång tid det tar att fylla i
              ansökningar och formulera dem rätt och över att man ofta inte
              är garanterad lön för mer än den närmaste månaden. Och var man
              än kommer finns en önskan om höjda fakultetsanslag det vet väl
              Sören Wibe som själv är forskare. Det är de anslag som går direkt
              till universitet och högskolor. Varför avslår ni Folkpartiets
              förslag sedan flera år tillbaka om att höja anslagen direkt till
              högskolorna?
            </seg>
          </u>
          <note type="speaker" xml:id="i-fef74705c7b94e1f-0">
            Anf. 46 SÖREN WIBE (s) replik:
          </note>
          <u who="soren_wibe_e19508" xml:id="i-e434e2e60c4c0797-5">
            <seg xml:id="i-4a02ac9b78cc0f9e-0">
              Herr talman! Svaret är väldigt enkelt. Vi tror att det är bättre
              att man får anslag efter en prövning av experter genom Vetenskapsrådet
              än att ha ett direkt anslag till fakulteterna.
            </seg>
            <seg xml:id="i-24fe973d70812633-0">
              Låt mig först säga, herr Nilsson, att det här är en avvägningsfråga
              där det inte finns något vetenskapligt svar när det gäller exakt
              var man ska lägga sig. Det är en glidande skala.
            </seg>
            <seg xml:id="i-017c5b7e221b0a26-0">
              Man måste alltid lägga en fast del på universiteten i form av
              fakultetsanslag. Och en annan del måste man, för att tillåta vetenskapen
              att utvecklas och för att ta hänsyn till de nya problem som kommer
              upp, lägga i form av en forskningsstiftelse av något slag som
              ger anslag efter projektansökningar.
            </seg>
            <seg xml:id="i-5c913dd912b5ba5f-0">
              Jag ska villigt erkänna att det inte finns något definitivt svar
              på frågan om exakt hur man ska lägga detta. Vi har gjort bedömningen
              att det, om vår vetenskap ska vara dynamisk och kunna utvecklas,
              är väldigt bra att ha en stor andel som ligger, i det här fallet,
              i Vetenskapsrådet, som i huvudsak styrs av forskarsamhället självt.
              Där gör man då bedömningar utifrån respektive projektansökans
              kvalitet. Vi tycker att det hittills har fungerat väl. Det har
              givetvis bara fungerat ett par år, men hittills tycker vi inte
              att det finns någon anledning att ompröva det hela.
            </seg>
            <seg xml:id="i-a9c3ab4b61ac6a81-0">
              Att sedan, herr Nilsson jag skulle ha sagt herr Lindström också,
              herr talman forskarna själva och universiteten själva naturligtvis
              vill ha de flesta anslagen som fasta medel ligger i sakens natur.
              Jag tycker inte att det att man vill ha mer pengar är ett argument
              som i det här sammanhanget väger så oerhört tungt. Jag förstår
              det, men jag vet inte exakt hur mycket man ska beakta det.
            </seg>
          </u>
          <note type="speaker" xml:id="i-f807a76380968f10-0">
            Anf. 47 ULF NILSSON (fp) replik:
          </note>
          <u who="ulf_nilsson_00782a" xml:id="i-9b413e564f0ed39f-4">
            <seg xml:id="i-0d3ab138b489609b-0">
              Herr talman! I den senaste forskningspropositionen var det en
              tydligt angiven riktlinje att fakultetsanslagen, de medel som
              går direkt till högskolor och universitet, ska minska. Som jag
              tolkar Sören Wibe tänker han och Socialdemokraterna fortsätta
              med den inriktningen även inför nästa forskningsproposition. Det
              tycker jag är olyckligt. Just det som Sören Wibe talade så varmt
              om, möjligheten att forska och att bli bedömd på vetenskapliga
              grunder men inte vara bunden av att formulera ansökningar utan
              kunna pröva sig fram och pröva sådant som ofta får samhällsnytta
              om 1020 år, minskar om utrymmet för fri nyfikenhetsbaserad forskning
              minskar. Jag upprepar det än en gång.
            </seg>
            <seg xml:id="i-9275b4700baab988-0">
              Jag tycker att det behövs mycket mer pengar till forskning, men
              det var inte det jag tog upp nu. Det var den principiella frågan
              att vi behöver mer pengar som fördelas för fri grundforskning
              där forskarna själva får ta initiativ. Sören Wibe måste vara medveten
              om att oavsett om man vill ha mer pengar eller inte alla vill
              ha mer pengar och jag tycker att det behövs mer pengar så hör
              man verkligen detta önskemål från de flesta håll på högskolorna.
              Det är också så att fakultetsanslagen i stort sett har legat stilla
              samtidigt som studentantalet har fördubblats. Det frestar naturligtvis
              också på konflikten mellan att orka med både bra undervisning
              och bra forskning. Man klarar det inte.
            </seg>
            <seg xml:id="i-aaa33fa23caf757a-0">
              Sören Wibe hann inte med att svara på min fråga om man ska vara
              nöjd med att svensk skola är medelmåttig när vi lägger ned mer
              pengar än något annat land i Europa.
            </seg>
          </u>
          <note type="speaker" xml:id="i-bb9d39805a18b3a3-0">
            Anf. 48 SÖREN WIBE (s) replik:
          </note>
          <u who="soren_wibe_e19508" xml:id="i-e434e2e60c4c0797-6">
            <seg xml:id="i-506138c86f68e832-0">
              Herr talman! Jag ska svara på den sista frågan först. Nej, jag
              är inte nöjd. Jag delar dock inte bedömningen. Jag tycker inte
              att en samlad bedömning av de rapporter som har getts ut man får
              se till helheten ger vid handen att vi är medelmåttiga. Jag tycker
              att de visar att vi ligger bland de främsta. Men jag skulle inte
              säga att jag är helt nöjd förrän vi ligger alldeles i topp.
            </seg>
            <seg xml:id="i-07b2db8c2c44b9a1-0">
              Jag återvänder till forskningsproblemet. Det framställs som om
              man har två val. Antingen satsar man på grundforskning, och det
              får man genom fakultetsanslag, eller så satsar man på vetenskapsråd
              där man får söka för projekt, och då kommer det inte att ges utrymme
              för den nydanande grundforskningen. Det tror jag är fullständigt
              fel synsätt.
            </seg>
            <seg xml:id="i-3ab66788c474f295-0">
              De som sitter och bedömer ansökningarna till Vetenskapsrådet
              är ju forskarsamhället självt. Om det finns några som har förståelse
              för grundforskning utan någon som helst praktisk nytta, eller
              i alla fall praktisk nytta vars konkreta former ligger 20-30 år
              framåt, så är det forskarsamhället. Min erfarenhet av sådana här
              forskarråd som vi har haft i en eller annan form i alla tider
              inom det svenska universitetsväsendet är att man har nästan oproportionerligt
              stor förståelse för den forskning som inte har omedelbar nytta.
              Det har i alla fall varit den vanliga kritiken mot dem att de
              har satsat för mycket på sådant. Jag tror inte att vi får någon
              sämre satsning på grundforskning när vi kanaliserar de här anslagen
              genom vetenskapssamhället och genom projektansökningar till vetenskapsråd.
            </seg>
            <seg xml:id="i-6efa618c059dc721-0">
              Jag vill dock slutligen svara på herr Nilssons fråga att jag
              inte vill att jag ska tolkas som att vi kommer att fortsätta att
              minska fakultetsanslagen.
            </seg>
          </u>
          <note type="speaker" xml:id="i-f3d2d2271b16c7ce-0">
            Anf. 49 Utbildningsminister THOMAS ÖSTROS (s):
          </note>
          <u who="unknown" xml:id="i-5a95bfa0af5fc476-0">
            <seg xml:id="i-3905582cda742654-0">
              Herr talman! Låt mig börja med att tacka för en mycket intressant
              förmiddag. Det är en viktig diskussion. Vi jobbar med de frågeställningar
              som kanske betyder mest för barns och ungdomars utveckling och
              möjligheten till ett gott liv. Det är också frågeställningar som
              betyder så oerhört mycket för vuxna människors möjlighet att växa,
              komma tillbaka på en arbetsmarknad och känna att de lever ett
              gott liv. Det är dessutom frågeställningar som på många sätt avgör
              vårt lands långsiktiga välstånd. Utbildning, forskning och utveckling
              spelar allt större roll för ekonomisk tillväxt.
            </seg>
            <seg xml:id="i-10f9dad8ea964e40-0">
              Samtidigt finns det ett sorgligt drag över delar av debatten,
              när man lyssnar på framför allt de borgerliga partierna och kanske
              i synnerhet de högerinriktade partierna. Det pågår en högervridning
              av utbildningspolitiken, numera ledd av Folkpartiet men Moderaterna
              försöker komma i fatt och bidra på sitt sätt.
            </seg>
            <seg xml:id="i-6fbbd77d3543137e-0">
              Det handlar om allt ifrån de små barnen upp till de vuxna. Det
              handlar om en sorteringsskola med mindre resurser. Högerpartierna
              föreslår att kommunerna nästa år ska ha mindre pengar att röra
              sig med. I ord låter det som att det skulle innebära att barn
              som har problem i skolan skulle få mer hjälp. Det handlar om att
              sänka kunskapskraven för stora grupper av barn och ungdomar, för
              dem som högerpartierna har bestämt sig för inte behöver så mycket
              teoretisk kunskap. De är praktiska begåvningar. De ska redan i
              tioårsåldern få syssla med det praktiska och lämna det teoretiska
              åt sidan.
            </seg>
            <seg xml:id="i-29932e879f2d7bc4-0">
              Det kanske mest cyniska handlar om att man inte heller vill ge
              unga människor en andra chans. Samtidigt som man inför en sorteringsskola
              med lägre kunskapskrav för stora grupper av elever slaktar man
              vuxenutbildningen: Ni får inte chansen i grund- och gymnasieskola.
              Kom inte tillbaka sedan och begär att få chansen i vuxenutbildningen!
            </seg>
            <seg xml:id="i-3a008fdad4efe9d4-0">
              Det är en hårdare och mer cynisk utbildningspolitik som växer
              fram, ledd av Folkpartiet som verkligen har intagit en högerytterposition
              i svensk utbildningspolitisk debatt. Det är sorgligt att se. Men
              det finns kraft i kammaren för att bedriva en mycket bättre utbildningspolitik
              än så. Den får vi alla hämta inspiration ifrån.
            </seg>
            <seg xml:id="i-61381430fa8653f8-0">
              Vi har några verkligt stora utmaningar framför oss i hela vårt
              samhälle. Det kommer att beröra utbildningspolitiken mycket. Det
              handlar om befolkningsutvecklingen. Vi är ett åldrande samhälle.
              Det är oerhört viktigt för oss att vi tar till vara alla människor
              som kan bidra i vårt samhälle. Vi har inte råd att sortera bort
              någon. Vi har inte råd att säga till människor att de inte behövs.
              Alla måste få komma med.
            </seg>
            <seg xml:id="i-ebe818a76cbd9f66-0">
              Då handlar det om att se till att alla går ut grundskolan med
              godkända baskunskaper, att alla får chansen till en bra gymnasieutbildning
              och att alltfler kommer in på högskolan. Kunskapssamhället utvecklas
              vidare i mycket snabb takt. Internationella mätningar visar att
              Sverige är det land som leder utvecklingen mot ett alltmer kunskapsbaserat
              samhälle och en alltmer kunskapsbaserad produktion och arbetsmarknad.
              Det innebär att man inte kan ha låga ambitioner i kunskapspolitiken.
              Man måste se till att alla får möjligheten och chansen.
            </seg>
            <seg xml:id="i-6539ec93671aaef6-0">
              När det handlar om internationaliseringen kommer Sveriges attraktionskraft
              att i mycket hög utsträckning avgöras av hur vi uppfattas när
              det gäller utbildning, forskning och utveckling. Vi ligger bland
              de länder som är allra mest attraktiva i dag. Men vi måste se
              oss omkring och se att många andra också satsar strategiskt. De
              vill komma i fatt Sverige. Det är viktigt för oss när det gäller
              forskningspolitikens framtid men också för hela utbildningspolitiken.
            </seg>
            <seg xml:id="i-ea841cd3f41d7441-0">
              Det måste hänga ihop. Det börjar i förskolan. Lena Hallengren
              kommer att diskutera de förskolesatsningar som vi har framför
              oss. I all utbildningspolitik spelar förskolan och inte minst
              den allmänna förskolan en grundläggande roll. Här får vi chansen
              att ge alla barn, inte bara de privilegierade, chansen till tidig
              stimulans. Det kommer också att märkas i grundskolan att vi får
              en ännu bättre utveckling.
            </seg>
            <seg xml:id="i-d9dac0c9da32fccd-0">
              I grundskolan genomför vi ett kvalitetsprogram som vi nu är mitt
              inne i med 5 miljarder öronmärkta resurser för att förbättra kvaliteten.
              Det är också ett mycket ambitiöst kvalitetsprogram när det gäller
              uppföljning av alla våra skolor och alla våra kommuner för att
              vi ska se till att hela tiden skärpa arbetssättet och sprida de
              goda arbetsidéerna för att förbättra resultaten.
            </seg>
            <seg xml:id="i-1ecfb0021a2b4f41-0">
              Vi ska individualisera skolan med insikt om att barn är olika.
              De lär sig på olika sätt och i olika takt. Det är oerhört viktigt
              att hålla samman en skola och en skolidé. En gemensam skola ger
              alla barn god utveckling, men vi ska individualisera så att vi
              verkligen kan ge en god utveckling åt alla våra barn.
            </seg>
            <seg xml:id="i-be9a4e39fa3ab6f1-0">
              De ska få hjälp tidigt naturligtvis. Det får inte vara så att
              man inte gör insatser i tidigt skede för barn i skolan. Då behövs
              det ju mer resurser, inte att man, som Folkpartiet och Moderaterna
              vill göra, drar undan resurser för skolan. Varje skola ska årligen
              redovisa sin kvalitet på ett mer likartat sätt över landet så
              att vi kan följa upp skolan och stötta skolor som behöver extra
              stöttning.
            </seg>
            <seg xml:id="i-3bccc081c9248c8c-0">
              Dessutom behövs naturligtvis insatser för trygghet och studiero.
              Ingen kunskapspolitik är möjlig om inte barn känner sig trygga
              i skolan. Ett stopp för kränkningar och mobbning i skolan och
              ett engagerat arbete för tryggheten i skolan är oerhört viktigt.
            </seg>
            <seg xml:id="i-d622d67bcba82fc7-0">
              De senaste tio åren har vi sett en fördubbling av antalet elever
              som går en lång treårig gymnasieutbildning. Det har varit ett
              framsteg för vårt land. Men det räcker inte.
            </seg>
            <seg xml:id="i-6d9383059c883b03-0">
              De stora utmaningar vi har framför oss i gymnasiepolitiken är
              att bättre stötta och hjälpa de grupper av ungdomar som har drabbats
              av skoltrötthet, som kanske har sociala problem hemma och som
              inte riktigt finner fotfäste i tillvaron. Då handlar det först
              och främst om att se till att stärka grundskolan. Där ska man
              få de nödvändiga baskunskaperna. Men man får inte göra som Folkpartiet
              föreslår, nämligen överge de ungdomar som nu inte har de baskunskaper
              de behöver. De måste få stöd och hjälp, stimulans och mer resurser
              för att kunna nå en gymnasieutbildning. Vi vet i dag att utan
              gymnasieutbildning får du inget arbete, och du återfinns senare
              som bidragstagare och lite utstött ur samhället.
            </seg>
            <seg xml:id="i-ec85bef42e2e8321-0">
              Detta är de stora utmaningar vi har framför oss. Då räcker det
              inte att säga: Vi bygger en vallgrav mellan grund- och gymnasieskolan.
              Då krävs det insatser för dessa ungdomar så att de kommer vidare
              i sin kunskapsutveckling.
            </seg>
            <seg xml:id="i-04f0ceee35ea0d9c-0">
              Alltfler läser på högskolan. Vi är på väg att nå målet om att
              50 % av en ungdomskull går vidare till högre utbildning. Vi har
              minst en stark högskola i varje län, och dessa spelar i dag en
              väldigt stor roll för länens och regionernas framtidsförhoppningar
              och drömmar om vad man ska satsa på i framtiden. Det har varit
              en oerhört framgångsrik politik, hela tiden under motstånd från
              högerkrafterna i riksdagen men med mycket starkt stöd från befolkningen.
              Över hälften av landets högskolestudenter kommer i dag från hem
              där varken mamma eller pappa har studerat på högskolan. Men det
              räcker inte. Vi måste gå vidare.
            </seg>
            <seg xml:id="i-5ddf3bf28975a0cb-0">
              Vi ska se över tillträdesreglerna till högskolan för att se till
              att uppmuntra studier också i de svåra ämnena i gymnasieskolan
              så att man har med sig bra och grundläggande kunskaper när man
              kommer vidare till högre utbildning. Vi ska stärka de ungas möjligheter
              att komma vidare, in i högskolan. Vi har en kraftig ökning, från
              20 % av en ungdomskull till över 40 %, men unga måste få större
              chanser att komma in tidigt. Vi behöver fortsätta att internationalisera
              vår högskoleutbildning. Vi ska kunna jämföra oss med de 40 länder
              som deltar i Bolognaprocessen och säga att vi har en utbildning
              som är internationellt attraktiv och jämförbar och där vi uppmuntrar
              studenter att komma till Sverige och våra studenter att resa.
            </seg>
            <seg xml:id="i-01c562bb23864c65-0">
              Vi ska fortsätta att minska den sociala snedrekryteringen. För
              första gången på årtionden är det ett faktum att fler från hem
              utan studietradition kommer till högre utbildning.
            </seg>
            <seg xml:id="i-7fa8e4c7b620d986-0">
              Sverige har en forskning som ligger i världsklass. Sören Wibe
              har redovisat statistiken, och det är tydligt att vi ligger där
              bland de allra, allra främsta ett litet land som lyckas hänga
              med de stora. Men just det faktum att vi är ett litet land kräver
              också att vi vågar och orkar prioritera. Vi kan inte vara bäst
              på vetenskapens alla fält och områden.
            </seg>
            <seg xml:id="i-d7d9f3674f34a62f-0">
              Grundforskningen är central. På strategiska grundforskningsområden
              som de medicinska vetenskaperna, biotekniken och materialtekniken
              ligger vi långt framme. Där ser vi också näringslivsutvecklingen
              komma. Nya företag kommer i stor utsträckning att vara kopplade
              till avancerad forskning och teknisk utveckling.
            </seg>
            <seg xml:id="i-cafc97f26d9d65bf-0">
              Under den här perioden ökar vi anslagen fram till 2005 med 1,7
              miljarder. Vi lägger fram en forskningsproposition i mitten av
              mandatperioden som kommer att ta ny ansats i grundforskningens
              villkor men också i innovationsförmågan kring våra svenska högskolor,
              att stärka det akademiska entreprenörskapet, att se till att vi
              också får fler företag och mer företagsamhet nära vår forskning.
            </seg>
            <seg xml:id="i-7834093b050105b0-0">
              Det är stora skiljelinjer i utbildningspolitiken i dag. Folkpartiet
              och Moderaterna driver ett högertema och verkar nu få med sig
              också Kristdemokraterna om att minska kunskapskraven för elever
              som man inte tror kommer att klara ämneskunskaperna. Jag tror
              att det är alldeles fel väg att gå. Vi behöver en samling kring
              höga kunskapskrav men också hjälp och stöd till de elever som
              behöver det och insikt om att samhället runtomkring påverkar skolan
              mycket. Ska vi lyckas vara motkraft och ge stöd till lärare och
              skolor att vara den motkraft som behövs för att ge dessa barn
              och ungdomar en chans, då behövs det uppslutning i riksdagen kring
              mer resurser till skolan, mer individualiserad utbildning och
              stöd tidigt till dem som behöver det inte att man sorterar bort
              barn och ungdomar. Då återfinns de senare utanför samhället, utanför
              möjligheten till påverkan och utanför arbetsmarknaden.
            </seg>
          </u>
          <note type="speaker" xml:id="i-c2f4b903d314cfc5-0">
            Anf. 50 STEN TOLGFORS (m) replik:
          </note>
          <u who="sten_tolgfors_b0487c" xml:id="i-37fec360935f9f44-3">
            <seg xml:id="i-f3f50432d5cf0c2d-0">
              Herr talman! Det är synnerligen intressant att höra den man som
              ger den svenska sorteringsskolan ett ansikte prata om allt annat
              än sin egen politik. Här är det moderater, folkpartister och kristdemokrater
              som är problemet inte att en fjärdedel av barnen inte klarar målen,
              inte att 10 % inte når behörighet till gymnasieskolan.
            </seg>
            <seg xml:id="i-37d015e0669a3143-0">
              Thomas Östros problem är Moderaterna, inte verkligheten. Jag
              förstår det, för den utgör ett svidande underkännande av hans
              egen insats som minister under ett antal år. I stället för att
              erkänna det är det bättre att prata om något annat och låtsas
              som om det regnar. Kanske någon går på det. Kanske slutar barn
              uppleva att de är mobbade. Kanske slutar föräldrar uppleva att
              de till exempel inte har möjlighet att välja just den skola som
              passar deras barn. Kanske slutar lärare känna frustration över
              att inte kunna påverka sin egen yrkesroll.
            </seg>
            <seg xml:id="i-a89cd68b54954512-0">
              Vad gäller resurser, herr talman, är Thomas Östros välkommen
              tillbaka i den här debatten när han ligger i närheten av det Moderaterna
              presterar i dagens budgetalternativ. Vi lägger 300 miljoner extra
              för att finansiera valfrihet för dem som allra bäst behöver den,
              det vill säga barn med funktionshinder. Det är för övrigt, herr
              talman, dessa barns skolor som Thomas Östros stänger. Vi lägger
              300 miljoner extra på att finansiera barnskolan, det flexibla,
              tidiga lärandet. Var finns Thomas Östros där? Jo, på läktaren
              i vanlig ordning. Vi lägger ett par miljarder mer än Socialdemokraterna,
              herr talman, när vi inför den nationella skolpengen. Östros är
              välkommen tillbaka när han finns i närheten och kan föra diskussionen
              med någon trovärdighet.
            </seg>
            <seg xml:id="i-1bcdde30edbc0160-0">
              Det är kombinationen av å ena sidan valfrihet, individanpassning
              och frihet för lärare och skolpersonal att utforma skolan och
              å andra sidan finansiering som gör att det kan bli utveckling
              i den svenska skolan, inte politisk toppstyrning och förnekande
              av problemen.
            </seg>
            <seg xml:id="i-91dbe6f404b47d8a-0">
              Thomas Östros ger relativiseringen av den svenska skolans problem
              ett ansikte. Jag tycker att hans anförande här i dag på ett väldigt
              bra sätt understryker varför det varit så svårt för skolan att
              komma till rätta med sina problem.
            </seg>
          </u>
          <note type="speaker" xml:id="i-4883ae9d294611a5-0">
            Anf. 51 Utbildningsminister THOMAS ÖSTROS (s) replik:
          </note>
          <u who="unknown" xml:id="i-5a95bfa0af5fc476-1">
            <seg xml:id="i-5a769316e77a86e4-0">
              Herr talman! Jag menar att skolan behöver mer resurser. Moderaterna
              har i sitt budgetalternativ gett kommunerna 4 miljarder mindre
              för nästa år. På vilket sätt kommer det, herr talman, att innebära
              att skolan får mer resurser? Det är besparingar som väntar. Det
              är klart att det kommer att drabba skolan. Det är klart att det
              kommer att innebära att det blir färre lärare och andra specialister
              i skolan och mindre hjälp till dem som behöver det. Det är inte
              konstigt, för Moderaterna måste få plats för sina skattehöjningar.
            </seg>
            <seg xml:id="i-171fcbbacef872de-0">
              En annan viktig fråga är att Moderaterna nu har bytt strategi.
              Tidigare har ni sagt att man ska ha en statlig skolpeng på en
              gång. Nu säger ni att man ska vänta lite grann. Fredrik Reinfeldt
              själv valde ju detta som exempel på ett område där ni hade gått
              för fort framåt. Jag förstår det.
            </seg>
            <seg xml:id="i-899c3563d06b502b-0">
              Jag har i flera år jagat Moderaterna om hur den här skolpengen
              ska fungera. Kommuner som Helsingfors och Pajala har höga skolkostnader,
              men med en statlig skolpeng blir det ju ett genomsnitt. De skulle
              förlora ungefär 20 000 kr per elev med en statlig skolpeng, vilket
              motsvarar ungefär 4 000 lärare i Helsingfors. Det är klart att
              man vill vänta med att införa ett sådant system. Man har ju ännu
              inte funderat ut det.
            </seg>
            <seg xml:id="i-b73952fb441ba2f4-0">
              Hur ska en statlig skolpeng ta hänsyn till att elever har olika
              behov? Jag vill ha en skola där man tar ansvar för att elever
              med särskilda behov får stöd och hjälp tidigt, men hur går detta
              till med en skolpeng av er modell? Vem ska fastställa de behoven?
              Några barn med handikapp kan man säkert identifiera och ge ett
              särskilt stöd, men vad händer med de elever som inte får den diagnos
              som gör att de får en extra slant? De står där ensamma med sin
              skolpeng och får inte den hjälp och det stöd de behöver.
            </seg>
            <seg xml:id="i-76a13c975f7fdbcb-0">
              Mindre resurser, mer marknad, skolpeng som gör att det blir svårare
              att ge stöd till elever med särskilda behov det är den moderata
              politiken. Vår politik är mer resurser, kvalitetsprogram för skolan,
              starkare stöd tidigt i skolan, följande av barnens utveckling
              hela vägen från grundskolan upp till gymnasieskolan med rätt insatser
              i rätt tid och en tuffare kvalitetsuppföljning på nationell nivå.
              Det är skillnad, det!
            </seg>
          </u>
          <note type="speaker" xml:id="i-1cada8cb1bb7a42b-0">
            Anf. 52 STEN TOLGFORS (m) replik:
          </note>
          <u who="sten_tolgfors_b0487c" xml:id="i-37fec360935f9f44-4">
            <seg xml:id="i-819c45c943254e15-0">
              Herr talman! Det är intressant att se skolministern så stressad
              att han pratar om moderata skattehöjningar när det är skattesänkningar
              vi står för. Det är också intressant att höra att han nu tvingas
              erkänna det han har förnekat ett antal år, nämligen att skolpengen
              faktiskt kan och ska individualiseras efter barns behov för att
              kunna följa barnet ända in i klassrummet och där garantera att
              till exempel en assistent kan komma till hjälp. Det ska inte vara
              som Östros hävdar, nämligen stora påsar till stora system som
              inte garanterar det enskilda barnets behov.
            </seg>
            <seg xml:id="i-261f8dcb701a0459-0">
              Låt mig ta upp en specifik fråga. Thomas Östros har skrivit att
              Myndigheten för skolutveckling ska ta fram en forskningsöversikt
              och visa på erkänt effektiva metoder mot kränkande behandling.
              Vad då erkänd? Av vem? Varför ställer Östros inga krav på att
              det ska vara forskningsmässigt utvärderade och certifierade metoder
              mot mobbning? Varför ställer Östros inga krav på att skolorna
              ska använda dessa välfungerande metoder, bara att en översikt
              ska tas fram? Här har vi ännu ett exempel på Thomas Östros relativisering,
              denna gång av barns rättigheter.
            </seg>
            <seg xml:id="i-4754d47e7dbc4a87-0">
              När en tjej i Säve blev så mobbad att hon inte längre kunde fungera
              sade Socialdemokraterna att man hade gjort så gott man hade kunnat.
              Det räcker inte att vilja väl när det gäller mobbning. Man måste
              veta vad man gör.
            </seg>
            <seg xml:id="i-48687db705113cbe-0">
              Vi vet att det finns vägar som skulle kunna halvera mobbningen
              i Sverige på några års sikt. Det är väl känt hur. Men Thomas Östros
              väljer att avstå. Det är ett oerhört tungt ansvar gentemot de
              100 000 barn i det här landet som regelmässigt får lära sig att
              de inte duger, att de inte är värda någonting, att skolan inte
              är till för dem. Det är barn som Thomas Östros ålägger att vistas
              i skolan med skolplikt, och sedan kan han inte garantera säkerheten
              för dem.
            </seg>
            <seg xml:id="i-d30669837d1d289e-0">
              Här finns forskningsbaserade och forskningsmässigt utvärderade
              program som ger bevisad effekt. Östros säger: Jaha. Det finns
              inte något krav på att använda dem, inte ett krav på att skolan
              ska ha kvalitet i arbetet mot mobbning, bara att barnen ska vistas
              i en viss lokal i nio år. Det duger inte!
            </seg>
          </u>
          <note type="speaker" xml:id="i-d058fb6c2de35a96-0">
            Anf. 53 Utbildningsminister THOMAS ÖSTROS (s) replik:
          </note>
          <u who="unknown" next="cont" xml:id="i-acf268ceda46643c-0">
            <seg xml:id="i-7ec8e22effb6990a-0">
              Herr talman! Jag hoppas att kammaren noterade att frågan om resurser
              till skolan försvann ur Sten Tolgfors resonemang när han utmanades
              på den punkten. Det är fråga om 4 miljarder mindre till kommunerna
              nästa år. Det kommer naturligtvis att drabba skolan. Om skolan
              får bära hela ansvaret handlar det om ungefär 12 000 lärare.
            </seg>
            <seg xml:id="i-aad278d11c1da1c0-0">
              På vilket sätt innebär det att barn med särskilda behov får stöd?
              På vilket sätt innebär det att ett av de mest effektiva sätten
              att arbeta mot mobbning att se till att det finns lärare och andra
              specialister, vuxna, i skolan som ser, upptäcker och agerar som
              vuxna gör att det blir tryggare i skolan? Det är klassisk moderat
              politik som man nu försöker skyla över från partiledningens håll.
              Man vill inte tala om det. Men effekterna finns där i ert budgetförslag.
            </seg>
            <seg xml:id="i-3c28e7623e3c4d7e-0">
              På samma sätt är det med skolpengen. Nu har ni skjutit fram genomförandet
              av skolpengen. Jag förstår det. Hur ska detta gå till? På vilket
              sätt ska en statlig myndighet kunna identifiera varje elevs särskilda
              behov och ge rätt kvantifierad peng på ett sådant sätt att man
              kan gå med pengen till skolan och säga att man behöver en extra
              insats?
            </seg>
            <seg xml:id="i-9050ebe820a5aad0-0">
              Tolgfors kommer att märka att när skolan privatiseras på det
              sättet, får en skolpeng att köpa utbildning för, kommer man sedan
              att stå där med sin skolpeng och få beskedet från skolan: Just
              din skolpeng räcker inte för det du begär för dina barn och ungdomar.
              Du får söka dig någon annanstans. Sedan får man shoppa runt och
              leta efter hjälp och stöd för sitt barn. Det är en skolpolitik
              som leder till ökade klyftor.
            </seg>
            <seg xml:id="i-b3f705b811fcdead-0">
              Lägg därtill att ni slaktar vuxenutbildningen. Det finns något
              cyniskt i att ta bort de särskilda utbildningsinsatser som görs
              för vuxnas lärande, de särskilda studiemedel som finns för vuxnas
              lärande. Att säga till de vuxna att de inte har en chans att komma
              tillbaka och att de får klara sig själva leder säkert till utrymme
              för sänkta skatter någon gång i framtiden, men det innebär också
              ett mycket hårdare och kallare samhälle. Det står Sten Tolgfors
              för med sin politik.
            </seg>
          </u>
          <note xml:id="i-97b53ab56f501f6f-0">
            Anf. 54 BIRGITTA SELLÉN (c) replik:
          </note>
          <u who="unknown" prev="cont" xml:id="i-44d6d29febfcc233-0">
            <seg xml:id="i-f4024c6f8d7f1a0f-0">
              Herr talman! Utbildningsministern sade bland annat i sitt anförande
              att tillträdesmöjligheterna till högskolorna ska ses över. Därför
              vill jag passa på att upprepa den fråga jag ställde till Sören
              Wibe om elever som har godkända betyg från gymnasieskolan men
              som behöver tentera upp dem. Är det enbart högskoleproven som
              gäller eller är regeringen redo att titta på att man ska kunna
              få tentera upp godkända betyg till ännu högre betyg?
            </seg>
            <seg xml:id="i-d8c75458369bb7d7-0">
              Likadant vill jag gärna ha en förklaring angående de synskadade.
              Jag har hört viskas att någonting kanske är på gång, men i dag
              är det bara två prov som gäller.
            </seg>
            <seg xml:id="i-ec4c0ee59dbf44ca-0">
              Det har talats en hel del om kränkningar, om mobbning och om
              eleverna känner trygghet i skolan. Men en sak som över huvud taget
              inte har nämnts i dagens debatt är folkhälsan. Jag vill därför
              komma in lite grann på den. Vi ser i dag hur våra barn och elever
              i samhället blir rundare och rundare. Det gäller att få in en
              känsla för att röra på sig mer och att arbeta förebyggande för
              en bra folkhälsa i framtiden. Nu har mycket hänt. Utbildningsministern
              har på ett föredömligt sätt följt Riksidrottsförbundets rekommendationer
              om en halvtimmes rörelse varje dag. Det står även i skolförordningen.
            </seg>
            <seg xml:id="i-119fd3ba33b67d9e-0">
              Men du vet att det finns många goda exempel. Vi har hört om Bunkeflomodellen
              som har vandrat runt hela Sverige. Mitt eget län, Västernorrlands
              län, ligger i topp med fem olika skolor som utgör bra exempel.
              Jag har besökt en skola med ett bra schema i Olofström. Alla de
              goda exemplen borde på något sätt initiera Skolverket att ta fram
              en sammanställning. Kommer utbildningsministern att ta initiativ
              för att sprida de goda exemplen så att det blir en bred kunskap
              om hur man ska bedriva förebyggande arbete med rörelse för att
              få en god folkhälsa?
            </seg>
          </u>
          <note type="speaker" xml:id="i-1838ebe932cfac53-0">
            Anf. 55 Utbildningsminister THOMAS ÖSTROS (s) replik:
          </note>
          <u who="unknown" next="cont" xml:id="i-acf268ceda46643c-1">
            <seg xml:id="i-1c3b41e3a3cbf8bb-0">
              Herr talman! Jag delar Birgitta Selléns engagemang i flera av
              de frågor som hon har tagit upp.
            </seg>
            <seg xml:id="i-b3e2e996db56904b-0">
              Först och främst har vi folkhälsoproblematiken. Det råder inget
              tvivel om att det är en oroväckande trend bland barn, ungdomar
              och vuxna i vårt samhälle att röra sig för lite med risk för sämre
              folkhälsa. Samtidigt vet vi att den jätteviktiga idrotten i skolan
              inte fångar alla barn och ungdomar på det sätt som skulle behövas.
              Det är därför så viktigt i vårt gemensamma framtida arbete att
              få in rörelse i skolan på ett mer naturligt sätt också vid sidan
              av idrottstimmarna.
            </seg>
            <seg xml:id="i-8454bfc068aa77d9-0">
              Här är vårt samarbete med idrottsrörelsen kolossalt viktigt.
              Det handslag vi har tagit med idrottsrörelsen, med den miljard
              man får för att utveckla ungdoms- och barnverksamheten, kommer
              också att riktas mot skolan. Jag märker i länen att många av de
              regionala organisationerna har börjat samtala med skolan för att
              se hur de kommer vidare. De sprider också information.
            </seg>
            <seg xml:id="i-315d059cf3f8c396-0">
              Förra veckan gav regeringen klartecken för ett resurscentrum
              för idrott och hälsa i skolan vid Örebro universitet. Det ska
              ha som uppgift att sprida de goda exemplen och driva på utvecklingen.
              Vi har också gjort förändringar i läroplanen för att tydligt ge
              målet, nämligen att varje barn får rätt att röra på sig varje
              dag. Det är viktigt att vi gör detta tillsammans. Det kräver engagemang
              och breda satsningar.
            </seg>
            <seg xml:id="i-3efed5d5cd438a98-0">
              Det är på samma sätt med diskussionen om mobbning och kränkande
              behandling i skolan. Jag menar att vi måste skärpa arbetet med
              handlingsplanerna ute på skolorna. Vi måste se till att Skolutvecklingsmyndigheten
              visar vägen och se vilka handlingsplaner som fungerar, såsom skedde
              häromveckan i en skrift för att visa modeller att arbeta med och
              som man kan lära sig av i skolorna.
            </seg>
            <seg xml:id="i-bd18b2cbb2188859-0">
              Det ingår också i Skolverkets uppföljning att följa upp och kvalitetsgranska
              om man jobbar aktivt mot kränkande behandling.
            </seg>
            <seg xml:id="i-503848f783a11f0f-0">
              Jag ska på tre sekunder säga några ord om högskolans antagningsregler!
              Vi måste ha fler vägar in i högskolan. Gymnasiebetygen är viktiga.
              Högskoleprovet är viktigt. Det kan utvecklas, och jag vet att
              utredaren tittar på detta. Men jag menar att vi också bör ha en
              flora av möjligheter till lokal antagning. Det är inriktningen
              med arbetet med nya antagningsregler till högskolan.
            </seg>
          </u>
          <note xml:id="i-d82a62621b668215-0">
            Anf. 56 BIRGITTA SELLÉN (c) replik:
          </note>
          <u who="unknown" prev="cont" xml:id="i-44d6d29febfcc233-1">
            <seg xml:id="i-324875dcdd845079-0">
              Herr talman! Då kan jag förhoppningsvis leva på hoppet när det
              gäller intagningen till högskolorna.
            </seg>
            <seg xml:id="i-af37044ff579bfc4-0">
              I mitt anförande lyfte jag fram några saker jag gärna skulle
              vilja ha en kommentar till. Det gäller bland annat flexibel skolstart.
              Vi tycker att det är oerhört viktigt att vi individanpassar skolstarten
              för varje elev. En elev som är fem år och är mogen för att börja
              läsa bör få kunna göra det. Men den kanske inte är mogen för att
              fullt ut börja skolan eftersom den sociala utvecklingen inte har
              nått så långt. Det skulle jag vilja ha en kommentar kring.
            </seg>
            <seg xml:id="i-90263bdce5a5f34a-0">
              Vittra gymnasium är en bra förebild för hur vi vill att man ska
              jobba i framtidens gymnasieskolor. Som ministern känner till har
              det hänt en del tråkiga saker. Det är dessvärre gamla saker, och
              utredningen bör fräschas upp. Jag är intresserad av att höra om
              utbildningsministern opartiskt kan tänka sig att gå in och titta
              på hur de jobbar, hur Skolverket har agerat och så vidare för
              att se om det är en modell vi kan ta till oss när det gäller den
              nya gymnasieskolan.
            </seg>
          </u>
          <note type="speaker" xml:id="i-6ac0c7b1ac4f2a95-0">
            Anf. 57 Utbildningsminister THOMAS ÖSTROS (s) replik:
          </note>
          <u who="unknown" xml:id="i-5a95bfa0af5fc476-2">
            <seg xml:id="i-cadc8d603afa49ee-0">
              Herr talman! Låt mig konkret också följa upp en av frågorna från
              det tidigare anförandet, nämligen möjligheten att tentera upp
              betyg. Det finns goda möjligheter i dag via konkurrenskomplettering.
              Det är snarare ett område där vi alla är överens om att vi måste
              strama åt. Det är inte en vettig användning av resurser. Sedan
              finns också möjlighet att mot avgift tentera gymnasieskolans betyg.
              Jag ser kanske inte det som ett område att fortsätta utöka möjligheterna
              på. Men finns det goda argument får vi naturligtvis resonera om
              detta.
            </seg>
            <seg xml:id="i-e343d14d866f6a8b-0">
              Jag vill ju ha en individualiserad skola som står på den gemensamma
              skolans grund. Jag tror att det är en farlig utveckling som vi
              ser bland högerpartierna att de så kraftfullt går in för sorteringsskolan.
              Här tror jag att Centerpartiet och socialdemokratin på många sätt
              ligger ganska nära varandra. Vi kan få en sansad diskussion om
              vad det här innebär.
            </seg>
            <seg xml:id="i-dd99e8e1e6529447-0">
              Flexibel skolstart vill vi titta närmare på. Det finns naturligtvis
              konsekvenser som vi måste vara medvetna om. Vad innebär det för
              grundskolans längd? Vad innebär det för steget mellan gymnasium
              och grundskola. Det måste vi naturligtvis titta seriöst på. Skolverket
              har fått det uppdraget.
            </seg>
            <seg xml:id="i-2fb50a90a8fea9ba-0">
              Men en sansad diskussion om hur vi med goda kunskaper från lärarnas
              egna erfarenheter går vidare med att individualisera välkomnar
              jag verkligen. Jag tror att Centerpartiet har mycket att bidra
              med där.
            </seg>
            <seg xml:id="i-c6319aed74a6dd3a-0">
              När det gäller Vittraskolan vill jag direkt till talmannen säga
              att jag är förhindrad att uttala mig om den här typen av enskilda
              fall, som ju dessutom står under en statlig myndighets tillsyn.
              Vad jag förstår finns det en del allvarliga, kritiska invändningar
              från myndigheten. Jag litar på att de följer lagar och förordningar
              när de arbetar med detta.
            </seg>
            <seg xml:id="i-c43b67a4576c5ebf-0">
              Jag tycker att det i princip är positivt att vi har fått ett
              skolverk som har blivit alltmer aktivt vassare och tuffare. Det
              är precis så jag vill ha det. De ska finnas ute i kommuner och
              ute på fristående skolor för att se till att det vi bestämmer
              här om de grundläggande riktlinjerna det är sannerligen inga detaljer,
              utan det är de grundläggande riktlinjerna följs ute i skolvärlden.
              Det är en politik som jag driver mycket, och jag är glad över
              att se att de är mer aktiva än tidigare.
            </seg>
          </u>
          <note type="speaker" xml:id="i-ac7b75110e2d48a6-0">
            Anf. 58 ULF NILSSON (fp) replik:
          </note>
          <u who="ulf_nilsson_00782a" xml:id="i-9b413e564f0ed39f-5">
            <seg xml:id="i-e95641fe77b0f3e2-0">
              Herr talman! Jag hade välkomnat, och kanske innerst inne lite
              grann hoppats på, att utbildningsministern hade erkänt en del
              problem som faktiskt finns i den svenska skolan och också visat
              en strategi för hur vi ska jobba tillsammans för att fler elever
              än i dag ska lyckas i skolan. I stället griper han efter väldigt
              svaga argument och försöker göra ett generalangrepp på bland annat
              Folkpartiet. Vi avsätter i princip lika mycket pengar till förskola,
              grundskola och gymnasieskola som Socialdemokraterna. Vi säger
              också ja till de extra satsningarna på personalförstärkningar.
              Men vi vill använda pengarna annorlunda.
            </seg>
            <seg xml:id="i-3c8c1c809333123d-0">
              Så till det här med att vi slaktar vuxenutbildningen. Låt mig
              för tydlighetens skull säga en gång till: Merparten av den fina
              vuxenutbildning som vi har i Sverige i dag sköts av den kommunala
              vuxenutbildningen. En stor del sköts av folkhögskolorna och studieförbunden.
              Det är extra statsbidrag vi har olika uppfattning om. Det sänkte
              regeringen själv på ett år med ca 1 miljard kronor. Då var det
              inte tal om att slakta. Sådant kan man göra olika bedömningar
              av, men alla partier är överens om att ett antal miljarder av
              bland annat kommunernas skolsatsningar ska gå till vuxenutbildningen.
            </seg>
            <seg xml:id="i-de6bef469d3577b8-0">
              Sorteringsskola? Det är ju det som är problemet: Att vi i dag
              har en skola som sorterar ut alla elever som misslyckas på olika
              nivåer. Vi har en skola där elever i värsta fall inte upptäcker
              det här förrän det är dags att klara gymnasiet. Då visar det sig
              att över 40 % inte når upp till gymnasieskolans mål. Det är i
              dag vi har en sorteringsskola. Det är i dag vi har en A-skola
              och en B-skola där alltför många går ut utan att varken vara förberedda
              på högre studier eller ha en riktigt bra yrkesförberedande utbildning.
            </seg>
            <seg xml:id="i-b997cff2ac0daede-0">
              Det skulle vara intressant om utbildningsministern kunde ägna
              en del av de här två minuterna till att svara på vilken strategi
              han har för att inte hälften av våra elever ska sorteras ut från
              gymnasieskolan utan något betyg och utan någon yrkesutbildning.
            </seg>
          </u>
          <note type="speaker" xml:id="i-b69ea39f6b906731-0">
            Anf. 59 Utbildningsminister THOMAS ÖSTROS (s) replik:
          </note>
          <u who="unknown" xml:id="i-5a95bfa0af5fc476-3">
            <seg xml:id="i-a3c28888bdbe2205-0">
              Herr talman! Låt mig börja med att ta den här principiella diskussionen
              om sorteringsskolan. Det är ju uppenbart att Folkpartiets strategi
              går ut på att tidigt sortera barnen i olika grupper och ha olika
              höga kunskapskrav på de grupperna. Jag tror att det ger ett mycket
              dåligt resultat. Det ger ett dåligt resultat både för de elever
              som inte har framgång i skolan och för de elever som Folkpartiet
              skulle kunna känneteckna som en elit. Det finns länder som har
              testat det här systemet under lång tid. Tyskland har en väldigt
              utpräglad sorteringsskola som har mycket dåliga resultat.
            </seg>
            <seg xml:id="i-68645794605bb6cf-0">
              Sverige ligger över genomsnittet i alla de här mätningarna. Ibland
              ligger vi i topp. Ibland ligger vi strax under toppen. Men Tyskland
              ligger konsekvent mycket dåligt till. Ändå gör de just så som
              Ulf Nilsson vill. De försöker hitta dem som har en teoretisk begåvning
              och sortera ut dem. De försöker hitta dem som har en praktisk
              begåvning och sortera ut dem. Det görs redan i 1011-årsåldern.
              Det är Folkpartiets politik i dag. Jag tror att den leder till
              förskräckande resultat.
            </seg>
            <seg xml:id="i-d3e0593662f28320-0">
              Det gäller att inse att en sammanhållen grundskola kräver individualisering.
              Det kräver mer resurser. Det kräver ett arbetssätt som gör att
              man följer upp eleverna tydligare från start till grundskola.
              Det kräver individuella utvecklingsplaner med insatser på de områden
              där eleverna behöver insatser och bättre kommunikation mellan
              hem och skola så att också hemmen känner ansvaret att stödja barn
              och ungdomar i deras utveckling. Det är inte sortering och mindre
              resurser som krävs det som Folkpartiet förespråkar. Det är 3 miljarder
              mindre till kommunerna i Folkpartiets samlade budgetalternativ.
              Drabbar det bara skolan, och det kommer i stor utsträckning att
              drabba bara skolan, är det 9 000 lärare. På vilket sätt blir det
              då bättre?
            </seg>
            <seg xml:id="i-b9d32923ffa0935e-0">
              Lägg därtill statlig skolpeng. Vi vet att Moderaterna har kämpat
              med denna fråga i tio år utan att kunna redovisa hur det ska gå
              till. Man vet att den dag man presenterar förslaget är vi där
              direkt tillsammans med oroliga föräldrar och frågar: Hur garanterar
              ni hjälp och stöd till de elever som behöver extra stöd när man
              ska få en peng till köksbordet och sedan gå ut och handla skola?
              Man får nöja sig med den pengen även om den inte räcker.
            </seg>
          </u>
          <note type="speaker" xml:id="i-935400a36697f504-0">
            Anf. 60 ULF NILSSON (fp) replik:
          </note>
          <u who="ulf_nilsson_00782a" xml:id="i-9b413e564f0ed39f-6">
            <seg xml:id="i-3c01bcc03d30fb26-0">
              Herr talman! De kommunala besparingar som Folkpartiet gör är
              inte avsedda att drabba skolan. Men det hinner vi inte diskutera
              nu.
            </seg>
            <seg xml:id="i-94d321418a134135-0">
              Jag kan inte förstå hur utbildningsministern kan mena att det
              är fel att ge elever tidigt stöd i grundskolan. Det skulle vara
              fel att ge elever som behöver det ett extra år i grundskolan.
              Det skulle vara fel att, som i Helsingfors, upptäcka elever som
              ligger efter med läs- och skrivinlärning redan i årskurs 3 och
              sätta in extra stöd med speciallärare och fler timmar i svenska.
              Det är inte fel. Det är inte att sortera ut. Det är tvärtom att
              få med alla elever och acceptera att en del elever behöver ta
              lite mer tid på sig än andra.
            </seg>
            <seg xml:id="i-e42849841423f6ee-0">
              Vi är överens om att vi ska ha en sammanhållen och gemensam grundskola.
              Däremot tycker jag och Folkpartiet att det är förvånande att man
              nu ska börja släta ut gymnasieskolan så att eleverna inte ens
              i gymnasieskolan ska kunna välja en inriktning beroende på intresse.
              Man ska släta ut gränserna mellan dem som är väldigt praktiskt
              yrkesinriktade och dem som är mer studieinriktade.
            </seg>
            <seg xml:id="i-58f98e584925813f-0">
              Sanningen är ju, och det är därför hantverksorganisationer, Svenskt
              Näringsliv och andra är bekymrade över Gymnasiekommitténs förslag,
              att de som har en rejäl yrkesinriktning i gymnasieskolan kommer
              att ha väldigt svårt att hitta möjligheter. Jag vill gå så långt
              som att säga att jag tycker det är mycket märkligt att ett parti
              som kallar sig ett arbetarparti nedvärderar handens arbete på
              det sätt som ni gör genom att inte erkänna att människor som är
              17 år eller 19 år kan ha lite olika inriktning.
            </seg>
            <seg xml:id="i-351c28845500d127-0">
              Fortfarande kvarstår frågan. Det är alltså snart hälften som
              går ur gymnasieskolan utan att ha nått gymnasieskolans mål. Den
              utvecklingen kan inte utbildningsministern vara nöjd med. Han
              kan inte ens vara stolt över den.
            </seg>
          </u>
          <note type="speaker" xml:id="i-749ff7014f7f9736-0">
            Anf. 61 Utbildningsminister THOMAS ÖSTROS (s) replik:
          </note>
          <u who="unknown" xml:id="i-5a95bfa0af5fc476-4">
            <seg xml:id="i-8247072611717780-0">
              Herr talman! De 3 miljarder som kommunerna ska spara enligt Folkpartiets
              budgetalternativ här i riksdagen ska inte drabba skolan, är det
              meningen. Jag måste nästan gå på den debatt som säkert sker om
              äldreomsorgen här i kammaren och höra om folkpartisten där säger
              att de 3 miljarderna är avsedda att drabba äldreomsorgen. Eller
              är det en bluff? 3 miljarder innebär, om det drabbar skolan, 9
              000 färre lärare. Därmed spricker den bubbla som ni har blåst
              upp om att ni satsar på skolan.
            </seg>
            <seg xml:id="i-fe2a5773fbc92980-0">
              Jag tror inte att sänkta kunskapskrav är vägen framåt. Jag vill
              ha en gymnasieskola som är starkare förankrad i arbetslivet och
              som gärna ser till att fler elever får bättre chanser att få en
              större del av utbildningen förlagd ute i arbetslivet. Jag vill
              ha en gymnasieskola som gärna ser till att elever som ännu inte
              har fått godkänt för att komma vidare på nationellt program får
              chansen att finnas ute i arbetslivet men också att arbeta med
              sina teoretiska studier för att få tillbaka motivationen, lusten
              att läsa. Vi vet att om de sorteras bort får de ett mycket tufft
              liv utan arbete. De blir med stor sannolikhet bidragsberoende
              och får mycket lite inflytande i samhället. Jag tror inte att
              lösningen för de ungdomarna är att säga att ni stannar kvar i
              grundskolan tills ni fyller 18. Sedan tar vi vår hand ifrån er.
            </seg>
            <seg xml:id="i-5bded0e44f6eb81e-0">
              Prata med de lärare som jobbar med dessa ungdomsgrupper. Om jag
              berättar för dem vilka förslag som Folkpartiet har för dessa ungdomsgrupper
              säger de att det kommer att bli förskräckligt. Avhoppen kommer
              att öka, studiemotivationen kommer att försvinna, och vi kommer
              att få en stor utslagning i skolan. Här har ni inte stöd av Centerpartiet.
              Jag tror inte att ni har stöd från Kristdemokraterna heller, om
              de inte är på glid i frågan. Men ni har stöd av Moderaterna. Men
              det kommer sig av att ni inte är förankrade i den här ungdomsgruppen
              över huvud taget. Ni ser bara den lilla eliten framför er och
              vill skapa en skola för den och sortera bort störande inslag under
              vägen. Men det kommer ni inte att få folkligt stöd för. Det är
              jag alldeles övertygad om.
            </seg>
            <seg xml:id="i-3b61330c713cef25-0">
              Samtidigt sparar ni mycket på vuxenutbildningen, 2 miljarder
              på rekryteringsstödet, och på antalet platser som staten stöder.
              Det är en cynisk politik mot dem som behöver mer utbildning.
            </seg>
          </u>
          <note type="speaker" xml:id="i-f0611e4eabbc4aba-0">
            Anf. 62 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-fda59c38b18a915d-4">
            <seg xml:id="i-84afd524fce9699f-0">
              Herr talman! Inte en enda av de frågor som har ställts svarade
              Thomas Östros på när han hade chansen. I stället snackade och
              snackade ministern så att sicksackretorikens dimma låg tät över
              kammaren. Det är häpnadsväckande, herr talman. Jag begär att utbildningsministern
              ger klarare besked än han klarade av i sitt anförande.
            </seg>
            <seg xml:id="i-8d310c4d73521bac-0">
              Utbildningsministern talar om kunskapskrav. Hur i all världen
              går det ihop med förslagen att inte stärka kunskapens ställning
              i skolan utan tvärtom urholka den? Hur går det ihop med förslaget
              från Gymnasiekommittén att ta bort förkunskapskraven för antagning
              till gymnasieskolan? Visst borde väl Thomas Östros här i kammaren
              i dag kunna ge besked om att åtminstone den tanken är avskriven
              nu när vi ser att Västeråsmodellen har havererat? Paradfönstret,
              skyltfönstret för socialdemokratins förslag har havererat. Då
              borde väl Thomas Östros kunna ta sin hand från det.
            </seg>
            <seg xml:id="i-aa864ed3231901a5-0">
              Herr talman! Medan Kristdemokraterna föreslår fler nationella
              prov och fler betyg sviker socialdemokratin. Gymnasiekommittén
              föreslår att det individuella programmet ska läggas ned. Hur kommer
              det att hjälpa de människor som behöver mer hjälp och mer stöd?
              Hur kommer det att hjälpa dem som Thomas Östros påstår sig värna?
              Även på den punkten vore det smickrande och klargörande med ett
              ordentligt besked från ministern.
            </seg>
            <seg xml:id="i-4ea1493c9bef712d-0">
              Sedan noterar jag särskilt att Thomas Östros inte sade ett ord
              om situationen för Sveriges studenter. Det vore klargörande om
              ministern gav ett besked till alla de oroliga studenter som i
              dag bekymrar sig över hur det ska gå med CSN.
            </seg>
          </u>
          <note type="speaker" xml:id="i-5a76ad8dac88ef7d-0">
            Anf. 63 Utbildningsminister THOMAS ÖSTROS (s) replik:
          </note>
          <u who="unknown" xml:id="i-5a95bfa0af5fc476-5">
            <seg xml:id="i-cd7aa157720108f2-0">
              Herr talman! Torsten Lindström har synpunkter på retoriken. Jag
              kan ha synpunkter på en del av det pastorala tonfallet. Jag kan
              också ha synpunkter på att utbildningspolitikerna i kd även i
              budgetsammanhang tenderar att lätta en aning från jordens yta.
              Låt mig räkna upp en del av de ambitioner som ni har och som ni
              inte finansierar ett dugg.
            </seg>
            <seg xml:id="i-2b3b16daf7510bf2-0">
              Varje lärare ska ha ansvar för högst 15 elever 15 elever i varje
              klass. Modersmålsundervisningen ska ges med mycket mindre krav
              än nu och utökas enormt mycket. Studiestödet ska förbättras. Det
              har ni föreslagit i åratal utan att ha en krona till finansiering.
              Så där håller ni på. Och nu låter det som om att ni gör gigantiska
              forskningssatsningar och att det händer enorma saker med resurserna
              ute på högskolor och universitet.
            </seg>
            <seg xml:id="i-b5edc70f10dd1071-0">
              Men vi som är tråkiga nog att gå till luntorna och titta på tabellerna
              ser att det nästan aldrig finns någonting där. Oftast handlar
              det om en liten nettobesparing. Ni sparar till exempel 260 miljoner
              på skolutveckling, utvärdering och tillsynsarbete, det som måste
              vara en väldigt viktig del i en nationell strategi för att öka
              kvaliteten i skolan. Ni vill också avveckla Rekryteringsdelegationens
              arbete för att bredda rekryteringen till högskolan och lägga ned
              nätuniversiteten som leder till att så många som bor ute i bygder
              och som har långt till en högskola läser på distans och ger dem
              en chans till högre utbildning. Inte minst lärare och sjuksköterskor
              ser vi där.
            </seg>
            <seg xml:id="i-9a6ba8096ffb2cb6-0">
              Jag vill ha en gymnasieskola som ger alla ungdomar djupa kunskaper
              både i det yrke som man riktar in sig mot och i de kärnämnen som
              är så viktiga. Det handlar om språk, matematik och svenska. Jag
              vill ha historia där också eftersom jag tror att det är bra för
              alla. Jag har respekt för yrkesarbetet, och jag vet att ett yrkesarbete
              i dag också kräver breda kunskaper. Vad säger Torsten Lindström
              om det? Börjar ni vackla där? Ska inte en byggnadsarbetare kunna
              sin historia, kunna sin engelska eller kunna sin matematik? Det
              är ett väldigt viktigt ideologiskt vägval som Kristdemokraterna
              gör där. Vad säger ni om Folkpartiets förslag om att bygga vallgravar
              mellan grundskola och gymnasieskola? Är ni mot programinriktade
              individuella program, det som ni tidigare har stött i kammaren?
            </seg>
          </u>
          <note type="speaker" xml:id="i-91b65ddf8482f321-0">
            Anf. 64 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-fda59c38b18a915d-5">
            <seg xml:id="i-149609aa35d104ee-0">
              Herr talman! Fortfarande inga svar från Thomas Östros på frågorna.
              Fortfarande ord i mängder, men inga svar.
            </seg>
            <seg xml:id="i-3b86de64712b91e0-0">
              När det gäller hur detta med kunskapens skola ska kunna klaras
              av satsar vi kristdemokrater, till skillnad från regeringen, på
              skolan. Medan regeringen har skurit ned år in och år ut på hela
              den kommunala sektorn Kommunförbundets siffror visar tydliga nettonedskärningar
              under hela tiden med socialdemokratisk politik gör Kristdemokraterna
              år in och år ut förslag till satsningar på kommunerna. Inför 2004
              har vi föreslagit 2 miljarder mer. Det säger Thomas Östros nej
              till. Hur ska då den här kunskapen bli möjlig? Hur ska den bli
              möjlig när socialdemokratin inte är beredd att ge verktygen?
            </seg>
            <seg xml:id="i-9ba4418feaf1f4d7-0">
              Sedan noterade jag att Thomas Östros inte sade ett ord till Student-Sverige.
              Han får en chans till. Student-Sverige oroas över situationen
              med CSN. 150 miljoner sparas, och man planerar att eventuellt
              säga upp 190 personer. När jag frågade Thomas Östros om detta
              i kammaren sade han den 20 november att CSN inte är utsatt för
              någon besparing. Tala om ett häpnadsväckande och, tycker jag,
              ganska cyniskt påstående.
            </seg>
            <seg xml:id="i-6d2b8fd8ccab9a07-0">
              Vad ger Thomas Östros för besked till Sveriges studenter när
              hans parti avslår vartenda förbättringsförslag när det gäller
              CSN som Riksdagens revisorer har lagt fram och som vi behandlar
              här i kammaren i dag? Har regeringen över huvud taget någon strategi?
              Riksdagens revisorer föreslår att regeringen borde ha en strategi.
              Det säger Socialdemokraterna nej till. Kan det bli tydligare att
              socialdemokratin saknar strategi för att klara studiemedelssystemet?
              Thomas Östros får en chans till att ge ett klart och tydligt besked
              på den punkten. Han får också chansen att svara på hur regeringen
              tänker klara av situationen när Sverige under de närmaste 15 åren
              kommer att förlora 12 000 forskare och lärare.
            </seg>
          </u>
          <note type="speaker" xml:id="i-63c08880fecbfd1c-0">
            Anf. 65 Utbildningsminister THOMAS ÖSTROS (s) replik:
          </note>
          <u who="unknown" xml:id="i-5a95bfa0af5fc476-6">
            <seg xml:id="i-1b1073df8e76c217-0">
              Herr talman! Frågan om CSN är en bra fråga när det gäller att
              testa Kristdemokraterna. Som vanligt får CSN inte några mer resurser
              om Kristdemokraterna får bestämma. Strategin för CSN är att vi
              ska se till att fortsätta stötta CSN:s utveckling när det gäller
              att använda ny teknik för att underlätta hela processen från ansökan
              till utbetalning av studiemedel. Där har man mycket kraftigt ökat
              den automatiska behandlingen av ansökningarna. Det har dessutom
              skett en mycket kraftig minskning av det antal som söker sig till
              myndigheten med nya ansökningar. Det har inneburit att flera kontor
              inte har haft arbetsuppgifter fullt ut. Självklart ska man då
              koncentrera sina insatser på att ge ordentlig service i fråga
              om de andra verktyg som finns telefonservice, dataservice och
              sedan se till att ha goda kontor med gott om arbetsuppgifter på
              de områden där man koncentrerar sig.
            </seg>
            <seg xml:id="i-ad3034d7934e1e5f-0">
              Men Kristdemokraterna ger inte CSN en krona till. Det är ännu
              en luftpastej från Kristdemokraterna.
            </seg>
            <seg xml:id="i-7b8327541720f1d4-0">
              Det bekymrar mig att ni Kristdemokrater vägrar att inrikta de
              pengar som ni vill ge till kommunerna till just skolan. Jag vet
              ju att ni är engagerade på så många andra områden, som många kommunalpolitiker
              är. Jag tror inte att dessa pengar når skolan. Därmed står ni
              i det läget att ni inte kan stötta kommunernas väg till att ha
              större lärartäthet och bättre hjälp och stöd tidigt i skolan.
              Ni har hårdnackat sagt nej till detta i flera år. Och jag tycker
              att det är sorgligt att se att ni inte har det engagemanget för
              skolan så att ni skulle kunna öronmärka dessa pengar.
            </seg>
            <seg xml:id="i-a27a40c17636fdee-0">
              Hur kommer det sig att ni dessutom drar ned på skolutvecklingen
              så kraftigt? Tycker ni inte att det är viktigt med nationell likvärdighet
              i skolan? Ska vi inte ha en nationell idé om målen i skolan och
              sedan låta skolorna på olika sätt nå dessa mål? Det visar ni tydligt
              genom att dra ned så kraftigt på resurserna.
            </seg>
            <seg xml:id="i-1af1623e8b3ef6a7-0">
              Till sist ska jag säga något om forskarutbildningen. Sverige
              tillhör tillsammans med Schweiz de länder i världen som examinerar
              flest inom forskarutbildningen. Examinationen ökar. Antalet nyantagna
              ökar. Antalet doktorander ökar. Vilseled inte kammaren på den
              punkten, Torsten Lindström.
            </seg>
          </u>
          <note type="speaker" xml:id="i-7a62253ea2b81d59-0">
            Anf. 66 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-64a18c365123f8c5-0">
            <seg xml:id="i-2a92cc1076576940-0">
              Herr talman! Jag måste börja med att ge talmannen en komplimang
              för det goda valet av slips inför dagens debatt.
            </seg>
            <seg xml:id="i-b660c24f47e8a1d8-0">
              Sedan vill jag instämma i Sten Tolgfors tidigare yrkande om bifall
              till den moderata reservationen. Men naturligtvis står vi bakom
              samtliga övriga av våra reservationer, även om vi inte yrkar bifall
              till dem.
            </seg>
            <seg xml:id="i-137a0d0b694cf893-0">
              Herr talman! Det finns några principer som särskilt ligger till
              grund för vårt ställningstagande till detta betänkande om utbildning
              och universitetsforskning. Dessa principer kan enkelt sammanfattas
              i fem punkter och fem åtgärder för att bryta dagens kris inom
              den högre utbildningen i Sverige.
            </seg>
            <seg xml:id="i-562bc0e28c77a885-0">
              För det första gäller det inflödet av nya studenter till högskolan.
              Det handlar helt enkelt om att grund- och gymnasieskolan på många
              håll i vårt land inte lever upp till de uppsatta kraven. Alltfler
              studenter saknar de nödvändiga förkunskaper som de hade behövt
              för att klara sig. Detta är naturligtvis någonting som är mycket
              allvarligt.
            </seg>
            <seg xml:id="i-770f299219c09fde-0">
              Om vi inte ser upp leder detta kanske till en gymnasifiering
              av högskolan. När dessutom alltfler studenter tvingas ta studielån
              för att skaffa sig de grundkunskaper som är nödvändiga för att
              klara sina högskolestudier blir alla förlorare såväl samhället
              som individen.
            </seg>
            <seg xml:id="i-b5370f750a7d0544-0">
              För det andra måste vi nu ta krafttag för att komma till rätta
              med antagningssystemet. Det nuvarande systemet skapar i stort
              sett bara stora problem, både på högskolan och i gymnasieskolan.
              På den lägre nivån väljer i dag ett stort antal elever att prioritera
              bra betyg i stället för goda kunskaper. Svåra men viktiga ämnen
              får nämligen stryka på foten till förmån för enkla kurser där
              man inte behöver plugga överdrivet mycket för att erhålla toppbetyg.
            </seg>
            <seg xml:id="i-64817b95bc8f1fe7-0">
              Detta har ytterst drabbat språkämnena, vilket är mycket allvarligt.
              I en internationaliserad värld är det naturligtvis en klar fördel
              att kunna fler språk än engelska. Det gäller både inom och utom
              akademin. Därför måste det destruktiva mönstret när det gäller
              elevernas taktiska val brytas.
            </seg>
            <seg xml:id="i-0abaa5ae66fb7d40-0">
              I högskolan yttrar sig det här problemet i att fyra av fem studenter
              tvingas ta omvägar eller välja en annan utbildning vid en annan
              högskola än de själva valt. I praktiken går i dag endast var femte
              student i Sverige på sin drömutbildning.
            </seg>
            <seg xml:id="i-ea57ca7afc1a07d2-0">
              Herr talman! Vi moderater är helt övertygade om att motivationen
              och glädjen blir betydligt större hos en student som får gå på
              sin drömutbildning vid sitt favoritlärosäte. Därför vill vi moderater
              införa ett decentraliserat och rättssäkert system för antagning
              till den högre utbildningen. Vi vill helt enkelt göra det möjligt
              för fler att komma in på sitt förstahandsval genom att låta högkvalitativa
              utbildningar växa och ta in fler studenter.
            </seg>
            <seg xml:id="i-eba15c4f079ac00b-0">
              I korthet: Vi värnar tanken om starka och självständiga universitet
              och högskolor, inte dagens centralistiska system.
            </seg>
            <seg xml:id="i-31b6d2162ee74d0b-0">
              För det tredje har vi på vår förändringsagenda urholkningen av
              grundutbildningsanslagen. Alltfler studenter har under de senaste
              åren fått plats vid landets högskolor och universitet, samtidigt
              som anslagsökningarna konstant släpar efter. Man får helt enkelt
              mindre pengar för att göra samma och till och med mer jobb.
            </seg>
            <seg xml:id="i-032cbde70c2c6dc6-0">
              Enligt Sveriges universitetslärarförbund har grundutbildningsanslagen
              urholkats med närmare 26 % sedan budgetåret 1994/95 då den socialdemokratiska
              regeringen trädde till. Siffrorna förskräcker.
            </seg>
            <seg xml:id="i-af6115b7678a557b-0">
              Det är inte för mycket sagt att påstå att den svenska högre utbildningen
              i dag mest påminner om ett skalbolag från 1980-talet plundrat
              av socialdemokratiska utbildningsministrar på sina anslag men
              välmående och välfungerande på utsidan. Detta måste naturligtvis
              få ett slut.
            </seg>
            <seg xml:id="i-eff35508d0e6ab38-0">
              Vi moderater vill under den kommande treårsperioden höja grundutbildningsanslagen
              till universitet och högskolor med drygt 700 miljoner kronor i
              syfte att successivt rekonstruera lärosätenas styrka och självständighet.
            </seg>
            <seg xml:id="i-fc4ad5319a16d0b3-0">
              För det fjärde kopplat till den tredje punkten gäller det naturligtvis
              bristen på forskningsmedel. I dag råder en tydlig brist på anslag
              till landets universitet och högskolor när det gäller forskningen.
              Dels har Vetenskapsrådet tilldelats för lite pengar, dels har
              de så kallade fakultetsanslagen kraftigt urholkats under de senaste
              åren. Under de kommande tre åren vill vi moderater därför successivt
              öka forskningsanslagen med drygt 2,5 miljoner kronor alltså en
              differens med 800 miljoner kronor mot tidigare.
            </seg>
            <seg xml:id="i-f8d420a26735984a-0">
              Vårt syfte är att förstärka den fria forskningen, finansieringen
              av doktorander och insatserna för i Sverige så framgångsrika och
              vitala delar som bioteknik, materialvetenskap, IT och medicin.
            </seg>
            <seg xml:id="i-c5f999a5bff00110-0">
              För det femte gäller det kvaliteten på utbildningen i ett helhetsperspektiv.
              Trots att vi har många duktiga lärare och forskare som varje dag
              gör fantastiska insatser får vi dagligen alltfler signaler om
              en försämrad kvalitet på grundutbildningen. Det gäller då allt
              från historiker som får ta om de mest grundläggande begreppen
              under första året på den högre utbildningen till ingenjörsstudenter
              som inte behärskar ekvationer.
            </seg>
            <seg xml:id="i-696fac4e73854bad-0">
              Det är inte så länge sedan vi kunde läsa en rapport från Högskoleverket
              om historieämnet vid landets universitet. Där kan studenter i
              dag uppenbarligen inte ens avgöra om reformationen inträffade
              på 1200-talet eller om den inträffade på 1700-talet, vilket får
              anses vara en ganska stor brist för den som ska utbilda sig till
              historiker.
            </seg>
            <seg xml:id="i-cbd93eb1a8c09063-0">
              Nu behöver man inte, för att återge vad som sagts av utbildningsutskottets
              ordförande på ett sammanträde tidigare, ha gått i den gamla skolan
              där man fick lära sig att räkna för att inse att en 26-procentig
              urholkning av grundutbildningsanslagen i kombination med stora
              brister när det gäller forskningsmedel och med det faktum att
              fyra av fem studenter inte kan gå direkt till sin favoritutbildning
              tillsammans förr eller senare naturligtvis leder till stora kvalitetsproblem.
            </seg>
            <seg xml:id="i-ddbdf377fec31395-0">
              Herr talman! De anställda på landets universitet och högskolor
              jobbar i dag alltmer övertid, ofta obetald sådan, för att studenterna
              ska få en högkvalitativ utbildning. Jag har i alla fall väldigt
              många gånger under den senaste tiden när jag varit ute och talat
              med människor på institutioner vid lärosäten i min valkrets och
              i dess närhet fått tydliga indikationer om att man känner att
              gränsen för den här godheten snart är nådd.
            </seg>
            <seg xml:id="i-458e840351c878f6-0">
              Yrkesstolthet och en närmast filantropisk verksamhet kan aldrig
              täcka över de brister som urholkningen av anslagen har inneburit.
              Risken för utbrändhet och hopplöshet närmar sig för alltfler av
              de människor som vi faktiskt anförtror vårt lands framtid.
            </seg>
            <seg xml:id="i-291d4211fe864cfc-0">
              Därför måste Socialdemokraterna avkrävas besked i denna kammare
              om vilken väg man egentligen tänker gå. Är det med en fortsatt
              minskning av anslagen i kombination med ett ökat antal studenter
              som Sören Wibe, Thomas Östros med flera partikolleger tänker lösa
              problemen? Eller är det en förändrad politik av den typ som vi
              moderater föreslår där kvaliteten på nytt sätts i högsätet som
              vi bör inleda och följa? De frågorna har inte bara jag och de
              andra ledamöterna i den här kammaren utan också landets alla studenter,
              forskare och anställda inom den högre utbildningen rätt att få
              svar på.
            </seg>
          </u>
          <note type="speaker" xml:id="i-c1ef1c231ecfeb67-0">
            Anf. 67 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-b27a9cb596e0d4f2-4">
            <seg xml:id="i-5aa607c0bf9df67e-0">
              Herr talman! Jag ställde tidigare en fråga till Moderaterna som
              jag av naturliga skäl inte har kunnat få svar på. Jag vill gärna
              ställa den här till Tobias Billström. Det gäller då vuxenutbildningen
              och anslaget till denna.
            </seg>
            <seg xml:id="i-ab927a5fcc568b65-0">
              Moderata samlingspartiet har i sitt budgetförslag skapat ett
              nytt anslag. Vuxnas utbildning kallar man det anslaget för. Detta
              tillför man pengar. Man har finansierat det genom att slå ihop
              anslaget 25:16 Statligt stöd för utbildning av vuxna med anslaget
              för bidrag till kvalificerad yrkesutbildning och det anslag för
              bidrag som finns under utgiftsområde 17 och som rör folkhögskolornas
              verksamhet.
            </seg>
            <seg xml:id="i-dfc704146fa783b7-0">
              Jag skulle gärna vilja få detta utrett. Om man slår ihop dessa
              tre anslag till ett enda blir summan närmare bestämt 3 840 713
              000 kronor. Men det ni tillför det nya vuxenutbildningsanslaget
              ligger ungefär 400 miljoner kronor lägre. Dessutom gör ni en besparing
              inom den uppsökande verksamheten på 50 miljoner. Sammanlagt rör
              det sig alltså om 450 miljoner kronor mindre.
            </seg>
            <seg xml:id="i-281dfa2b5644c84a-0">
              Dessutom säger ni i er motion att anslaget till de kvalificerade
              utbildningarna, KY, ska utökas kraftigt. Men blir det inte, om
              man gör en kraftig utökning, en väldigt kännbar reducering inom
              komvux och för folkhögskolorna? Hur stor del av den tänkta utökningen
              av antalet platser inom KY gäller det, och hur stor är den avsedda
              minskningen av antalet utbildningsplatser inom komvux och på folkhögskolan?
              Det kunde vara intressant för dem som jobbar med dessa frågor,
              både inom den kommunala vuxenutbildningen och på folkhögskolorna,
              att veta vad Moderaterna egentligen tänkt sig här.
            </seg>
          </u>
          <note type="speaker" xml:id="i-b3f904e3f5fc8355-0">
            Anf. 68 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-64a18c365123f8c5-1">
            <seg xml:id="i-2e6f27d5cb5302e9-0">
              Herr talman! Det gläder mig att Britt-Marie Danestig, precis
              som Moderaterna, är så intresserad av vuxenutbildningen. Den står
              högt på vår prioriteringslista. Vi tycker att det är oerhört angeläget
              att de människor som av ett eller annat skäl för att få en bättre
              karriär eller för att skaffa sig en möjlighet att komma in på
              arbetsmarknaden vill fortsätta att vidareutbilda sig ska få göra
              det.
            </seg>
            <seg xml:id="i-7140ed41a0476840-0">
              Men jag blir lite orolig när jag konstaterar att Britt-Marie
              Danestig tydligen inte har läst på riktigt ordentligt. Det är
              ju inte alls så att det sker någon neddragning av de här verksamheterna
              eller att det sker en omstöpning, utan vad som händer är att vi
              flyttar precis som Britt-Marie Danestig är inne på anslagen till
              en och samma pott. Denna pott ser, om man ska vara helt ärlig,
              något annorlunda ut eftersom man inte kan göra detta under det
              första året. I stället blir det en utdragen process. Men det handlar
              inte om någon neddragning.
            </seg>
            <seg xml:id="i-d245981e3c5cf460-0">
              Ulf Nilsson var inne på det här väldigt tydligt när han tidigare
              förklarade att strävar man efter en modell med ett och samma studiemedel
              för alla och inte denna enorma flora av olika alternativ som vi
              har i dag måste man också koncentrera sig på att hitta ett studiemedel.
              Det är precis vad vi gör.
            </seg>
          </u>
          <note type="speaker" xml:id="i-7fe79ef9c06def4b-0">
            Anf. 69 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-b27a9cb596e0d4f2-5">
            <seg xml:id="i-cef117eb8f5ffbfb-0">
              Herr talman! Det här gäller inte studiemedel utan det konkreta
              statliga stödet till vuxenutbildning. Studiestödsfrågan får vi
              diskutera i nästa omgång.
            </seg>
            <seg xml:id="i-55b20c550aff5e77-0">
              Jag fick fortfarande inget svar på min fråga. Om man lägger ihop
              detta blir det drygt 3,8 miljarder. Ni lägger ungefär 3,4 miljarder.
              Det är en skillnad på ungefär 450 miljoner. Hur har ni tänkt er
              att komvux och folkhögskolorna ska klara den här omprioriteringen?
              Det måste finnas en omprioritering i det här när ni talar om att
              ni kraftigt vill stärka KY men det dessutom ser ut att vara mindre
              pengar.
            </seg>
          </u>
          <note type="speaker" xml:id="i-cef326bffabbd6fa-0">
            Anf. 70 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-64a18c365123f8c5-2">
            <seg xml:id="i-155abe4736183391-0">
              Herr talman! Det är Britt-Marie Danestig som har uppfattat att
              det skulle vara mindre pengar, men det är det inte alls. I den
              moderata budgetreservationen, som jag har med mig här och som
              det går att plocka fram på nätet via Rixlex, har vi klart och
              tydligt skrivit på s. 8: Medlen under anslagen 25:16 Statligt
              stöd för utbildning av vuxna och 26:18 Bidrag för kvalificerad
              yrkesutbildning liksom medel för folkhögskoleplatser på utgiftsområde
              17 överförs till anslagsposten 25:88 Vuxnas utbildning. Kan det
              bli tydligare än så? Det tror jag inte.
            </seg>
            <seg xml:id="i-9d6381b0757110aa-0">
              Folkhögskolorna tycker vi är en alldeles utmärkt modell. Det
              är den renodlade skolpengsmodellen i sin prydno, höll jag på att
              säga, som vi så ofta predikar för här i kammaren. Dem har vi naturligtvis
              också lagt in i det här förslaget. Vad Britt-Marie Danestig försöker
              läsa in i förslaget är någonting som inte alls finns.
            </seg>
          </u>
          <note type="speaker" xml:id="i-d67cb3c3c0a833aa-0">
            Anf. 71 SÖREN WIBE (s) replik:
          </note>
          <u who="soren_wibe_e19508" xml:id="i-e434e2e60c4c0797-7">
            <seg xml:id="i-778ebe5a83f4d290-0">
              Fru talman! Jag har några frågor. Den första rör forskningen.
              Som det beskrevs här var det ett oerhört dåligt tillstånd för
              den svenska forskningen. Det var för små anslag, krympande anslag
              och allmänt dåliga villkor. Då har jag en fråga: Hur kan herr
              Billström förklara det faktum att vi med alla relevanta mått mätt
              ligger i den absoluta världstoppen? Det är faktiskt bara ett litet
              land, nämligen Schweiz, som ligger före oss, även när man har
              korrigerat för sådana saker som hur mycket en artikel citeras.
              Det var den första frågan.
            </seg>
            <seg xml:id="i-096b46f85fc2431a-0">
              Den andra frågan gäller urholkningen av anslagen. Jag förmodar
              att det var en liten felsägning. Det är inte de totala anslagen
              för grundutbildningen som har urholkats utan per grundutbildningsplats.
              Det finns vissa stordriftsfördelar i universitetsutbildning, liksom
              i all undervisning, men i högre grad i universitetsundervisning.
              Om man har en föreläsning för 100 eller 200 studenter behövs det
              fortfarande bara en enda föreläsare. Är det inte rimligt att sådana
              här saker också får slå igenom i anslagstilldelningen? Det är
              väl ett effektivt sätt att fördela anslagen. Den möjligheten finns
              inte i alla utbildningar, det ska jag medge, men i väldigt många.
              Det var min andra fråga.
            </seg>
            <seg xml:id="i-61df34b5916e383d-0">
              Min tredje fråga är följande. När man lyssnar på er moderater
              är det alltid så att på varje enskilt område som ni tar upp vill
              ni satsa mer. Men ändå är det på något sätt som att helheten,
              det som ska gå till den totala budgeten, ska ni spara på genom
              ofantliga skattesänkningar. Senast var det uppe i 120 miljarder.
              Hur kan en rad olika plusposter som summeras i slutändan ge ett
              minus? För mig är det en matematisk gåta som jag gärna vill ha
              utredd.
            </seg>
            <seg xml:id="i-2b833c9aed31c0de-0">
              När ni talar om fördelningen av platser låter det lite grann
              som att det skett en väldig omfördelning till de små högskolorna.
              Men faktum är att under de senaste 13 åren har antalet platser
              vid de gamla universiteten ökat mer än det sammanlagda antalet
              i mindre högskolor. Min fråga är: Hur förklarar ni detta?
            </seg>
          </u>
          <note type="speaker" xml:id="i-0a1ddab2544015e4-0">
            Anf. 72 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-64a18c365123f8c5-3">
            <seg xml:id="i-8d807bf26e0f94ca-0">
              Fru talman! Den sista frågan förstår jag inte riktigt, så den
              tänker jag lämna obesvarad. Men Sören Wibe har en replik till,
              så det kan vi ta upp då.
            </seg>
            <seg xml:id="i-160e925fb2df7f19-0">
              Jag ska börja med sättet att mäta. Jo, svensk forskning ligger
              bra framme i många avseenden, i många delar, men att tala om att
              den är i världsklass i alla avseenden tycker jag är att gå väl
              långt. Så är det inte. På många områden håller vi nu på att halka
              efter. Vi halkar efter av flera olika anledningar, delvis på grund
              av anslagen till forskningen men också på grund av kvaliteten
              hos de studenter som i framtiden ska utgöra doktorandmaterial
              och förhoppningsvis bli framträdande forskare.
            </seg>
            <seg xml:id="i-e45f929ec896fefd-0">
              Jag tycker att det är mycket allvarligt att Sören Wibe inte ser
              den konflikt som ligger i att antalet människor som ges möjlighet
              att som disputerade lärare framträda i skolan minskar år från
              år. Låt oss titta på det totala antalet kontakttimmar som den
              genomsnittliga studenten har med disputerade lärare. Det har under
              de senaste åren minskat dramatiskt, inte minst på de mindre högskolorna.
              De har fått allt färre möjligheter att erbjuda det.
            </seg>
            <seg xml:id="i-cc3c8c2fa40f5b18-0">
              Vad gäller vilka möjligheter som ges till studenter att på olika
              sätt bidra till forskningen blev jag lite förvånad när Sören Wibe
              använde ordet stordrift. Det är just det som är den komplicerade
              faktorn i det här sammanhanget. Tycker man att det är bra att
              det är 120 studenter i en sal som ser professorn en gång i veckan
              och som lämnar in en liten uppgift då och då om det är den typ
              av stordriftsfördelar om Sören Wibe förespråkar måste jag säga
              att den socialdemokratiska och den moderata uppfattningen om vad
              som är god kvalitet i universitetsvärlden skiljer sig åt dramatiskt.
            </seg>
            <seg xml:id="i-6cb02eb7e760cf2a-0">
              Slutligen är skattesänkningarna ett kärt gammalt tema. Vi har
              finansierat vår budget, Sören Wibe. Varenda krona i den budget
              på de här utgiftsområdena som vi nu diskuterar i kammaren är täckt
              upp inför den slutbudget som läggs sedan. Sören Wibe behöver inte
              oroa sig på den punkten.
            </seg>
          </u>
          <note type="speaker" xml:id="i-68b1ab3ce3fd181e-0">
            Anf. 73 SÖREN WIBE (s) replik:
          </note>
          <u who="soren_wibe_e19508" xml:id="i-e434e2e60c4c0797-8">
            <seg xml:id="i-799f7e7d771d639f-0">
              Fru talman! Jag tror att både jag och andra väljare har skäl
              att oroa sig. Det är nog ganska mycket luft i den.
            </seg>
            <seg xml:id="i-167cd09933322734-0">
              I exakt vilket ämnesområde ligger inte Sverige i topp? Jag har
              nämligen gått igenom statistiken. Det var det ena.
            </seg>
            <seg xml:id="i-e2a602d825b1f59c-0">
              Den sista frågan hann jag inte utreda.
            </seg>
            <seg xml:id="i-5095e5237ef8ac9e-0">
              På Moderaterna låter det ofta som att man måste koncentrera Sveriges
              högskoleutbildning betydligt mer än vad vi gör. Det låter då som
              om de senaste 15 årens utveckling har inneburit en oerhörd decentralisering
              till högskolor. I viss mening är det sant, men fortfarande är
              antalet nytillkomna grundutbildningsplatser vid de gamla universiteten
              sammanlagt större än nytillkomna platser sammanlagt vid de mindre
              högskolorna.
            </seg>
            <seg xml:id="i-a427bb28e7efb0c0-0">
              Då ska jag konkretisera min fråga: Anser ni att detta är bra
              eller dåligt? Tycker ni att tillkomsten av de regionala högskolorna
              är någonting som har försämrat den svenska forskningens och högskoleutbildningens
              kvalitet, eller är det någonting som har stärkt vår ställning
              som kunskapsnation?
            </seg>
          </u>
          <note type="speaker" xml:id="i-8e3fbdb1c7f964dc-0">
            Anf. 74 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-64a18c365123f8c5-4">
            <seg xml:id="i-c6feb037949d6b72-0">
              Fru talman! På den sista frågan är det ganska enkelt att svara.
              Det faktum att studenter och forskare från de nytillkomna lärosätena
              kommer in från gymnasieskolan med goda kunskaper men framför allt
              att de kommer ut i andra ändan är självklart bra. Det är ingen
              i den här kammaren som har betvivlat eller ifrågasatt det, såvitt
              jag har hört. Däremot kan man ställa sig frågan: Vilka förutsättningar
              har egentligen de här lärosätena för att åstadkomma ett bra jobb
              när grundutbildningsanslagen urholkats med 26 %, när Sveriges
              universitetslärarförbund i snart sagt varje artikel som man läser
              i deras medlemstidning klagar över de försämrade förutsättningar
              de har för att bedriva bra och högkvalitativ utbildning?
            </seg>
            <seg xml:id="i-11bf3af01b5ccdd8-0">
              Jag märker att Sören Wibe bara använder sig av ett enda mått
              som passar honom bra, nämligen antalet platser. Jag tycker att
              det är mycket mer intressant att diskutera vad platserna egentligen
              representerar, det vill säga: Hur var det med antalet timmar som
              man får forskarkontakt? Hur var det med antalet lärarledda timmar?
              Hur var det nu med kontrollen av de uppgifter som delas ut? Är
              inte det intressanta mått att diskutera, Sören Wibe? Men du undviker
              dem därför att du vet att kommer vi in på en debatt om de frågorna
              måste du upp till bevis. Det kan bli ganska så jobbigt när man
              konfronteras med vad Sveriges förenade studentkårer och Sveriges
              universitetslärarförbund säger på de här punkterna.
            </seg>
            <seg xml:id="i-685f93453230789e-0">
              Jag tänker inte peka ut något exakt ämnesområde. Det räcker med
              att säga att vi inte är i världsklass på många av de områden där
              vi skulle kunna vara det om vi hade haft bättre förutsättningar
              och mer forskningspengar. Det skulle kunna gälla till exempel
              bioteknik och materialteknik eller något annat av de andra områden
              som jag nämnde. Men att peka ut ett särskilt område just här vore
              förödande, för jag sitter inte i Vetenskapsrådet och kan inte
              det.
            </seg>
          </u>
          <note type="speaker" xml:id="i-9163593c4e415497-0">
            Anf. 75 ANA MARIA NARTI (fp):
          </note>
          <u who="ana_maria_narti_aaeac7" xml:id="i-f92871395cc97f55-0">
            <seg xml:id="i-cdee358efc394741-0">
              Fru talman! Innan jag börjar vill jag göra en liten korrigering.
              Det är synd att utbildningsministern redan har gått härifrån,
              och jag kan inte heller se den andra utbildningsministern. Hur
              som helst fick vi höra någonting som förvånade oss folkpartister
              extremt mycket. Det sades att det sparades 3 miljarder på kommunerna.
              Vi har kontrollerat den uppgiften. Det rör sig inte om 3 miljarder
              utan om knappt 2,5 miljarder, och dessa besparingar gäller Bostadsakuten
              och kommunernas skatteplanering via koncerner. De har absolut
              ingenting med utbildningen eller omsorgen att göra. Det vore bra
              om vi i våra debatter lite mer respekterade folk som inte tycker
              precis som vi.
            </seg>
            <seg xml:id="i-392a9d80bd281568-0">
              Jag yrkar bifall till Folkpartiets reservation nr 1 som har att
              göra med gymnasiereformen. Gymnasieskolan behöver inte reformeras
              tvärtom och jag ska förklara varför.
            </seg>
            <seg xml:id="i-d409792858a86890-0">
              Jag har faktiskt det bästa stödet i en skrift som kommer från
              Socialdemokraterna. Det är mycket intressant när en före detta
              partisekreterare för Socialdemokraterna kommer med mycket tung
              kritik mot socialdemokratin. Den nya utredningen har rubriken
              Unga utanför , och det är Ulf Linde som har jobbat med den för
              Ungdomsstyrelsen.
            </seg>
            <seg xml:id="i-4af13f10d3a39a58-0">
              I utredningen presenteras hårresande siffror. Under 2001 var
              ca 70 000 unga i åldrarna 1624 år utanför. Det betyder att de
              inte studerar, inte är sjuka och inte arbetar. Den här statistiken
              är absolut kristallklar. På annat håll i samma utredning står
              det att 104 000 personer i åldrarna 1624 år var utan känd sysselsättning
              är 2002. Tala om sortering och bortsortering i ett utbildningssystem!
            </seg>
            <seg xml:id="i-679b73308214f623-0">
              Dagens unga har ytterst svårt att få fast anställning. Bland
              1619-åringarna har antalet fast anställda minskat med 70 000,
              eller 44 %, sedan 1990. Bland 2024-åringar har antalet minskat
              med hela 195 000 eller 53 %. Över huvud taget har det blivit allt
              svårare för unga att få fast anställning.
            </seg>
            <seg xml:id="i-6a73e416c749616a-0">
              Man talar om en grupp ungdomar som kallas unga utanför eller
              övriga identitetslösa människor utan förankring i det sociala
              livet, utan perspektiv inför framtiden en social katastrof. Det
              som förvånar i den här utredningen är att man inte gör den minsta
              koppling mellan arbetslivets villkor och utestängningen av unga
              människor.
            </seg>
            <seg xml:id="i-91c7b25a4cd9a021-0">
              Dessa tiotusentals övriga eller unga utanför vittnar med sina
              vardagsliv om en låst arbetsmarknad. Vi har lagt så många bördor
              på arbetsgivarna att de är panikslagna inför anställning av oprövad
              arbetskraft.
            </seg>
            <seg xml:id="i-5fbe9196129766e2-0">
              Men det finns en annan koppling som görs i utredningen, och det
              är kopplingen till skolan. Utredningens författare och dit räknas
              Socialdemokraternas före detta partisekreterare Ulf Linde går
              till angrepp mot skolpolitiken. Så här skriver man: Vi måste fråga
              oss om det verkligen är rimligt att alla ska behöva studera i
              en enda följd så att de får behörighet för högskolestudier. Var
              är Thomas Östros nu? Han borde höra detta.
            </seg>
            <seg xml:id="i-df3826ab4bfcefe3-0">
              Vidare skriver man: När en stor del inte ens genomgår grundskolan
              och alltfler slutar gymnasiet i förtid tycks det fruktlöst att
              hålla fast vid en likvärdig, formell utbildning för alla. Kan
              det sägas tydligare än så? Den modell för gymnasieskola som Socialdemokraterna
              har infört leder till bortsortering av stora grupper av ungdomar.
              Den frågan borde vi diskutera här mycket mera ingående än vad
              vi har gjort.
            </seg>
            <seg xml:id="i-11f4051f4e7791c8-0">
              Sedan finns det en annan mycket intressant sak. Siffrorna i utredningen
              stannar vid 2002. Det är självklart eftersom man inte hade hunnit
              längre. Men bara för några dagar sedan kom det nya siffror över
              ungdomars arbetslöshet, som växer lavinartat. Nu slås även välutbildade
              ungdomar ut. Hur förklarar man det? Jag har en del förklaringar.
              Jag tror att den tredje sjuklöneveckan som infördes har skapat
              ännu mera panik hos arbetsgivarna. De är nu ännu räddare för att
              anställa oprövad arbetskraft.
            </seg>
            <seg xml:id="i-caab85c9d17da2d7-0">
              Men jag tror också att alla som har lämnat skolutbildningen med
              vacklande kunskaper och med osäkerhet betalar ett enormt högt
              pris för det här skolsystemet.
            </seg>
            <seg xml:id="i-a2052067b49fc9c7-0">
              Och kom ihåg att under det senaste året när ungdomsarbetslösheten
              har ökat så mycket har rekryteringsbidraget funnits. Vad har det
              gjort för nytta? Det är ytterligare en arbetsmarknadsåtgärd som
              gäller bredvid alla andra arbetsmarknadsåtgärder. Det komplicerar
              bilden och hjälper ingen.
            </seg>
          </u>
          <note type="speaker" xml:id="i-9be055832abe0157-0">
            Anf. 76 SÖREN WIBE (s) replik:
          </note>
          <u who="soren_wibe_e19508" xml:id="i-e434e2e60c4c0797-9">
            <seg xml:id="i-aac1d65ecd35ad95-0">
              Fru talman! Jag uppskattar Ana Maria Nartis engagemang för den
              här gruppen. Det är ett allvarligt problem som vi har insett och
              uppmärksammat i rapporten.
            </seg>
            <seg xml:id="i-c2a4b0d0cb7cb5f8-0">
              Återigen tycker jag att man måste sätta saker och ting i deras
              rätta belysning och jämföra dem.
            </seg>
            <seg xml:id="i-407c7c4271ade68b-0">
              Om vi nu hade en så usel skola så att den verkligen sorterade
              ut ungdomar i den omfattning som verkar vara i det närmaste unik,
              hur kan då Ana Maria Narti förklara det faktum att Sverige har
              västvärldens, om inte de absolut lägsta så i alla fall bland de
              absolut lägsta ungdomsarbetslöshetstalen?
            </seg>
            <seg xml:id="i-281d8708ca4ea6cb-0">
              Om gymnasieskolan vore så dålig som det framställs, hur kan man
              då förklara det faktum att andelen som går över från gymnasium
              till högskoleutbildning är en av de absolut högsta i västvärlden?
            </seg>
          </u>
          <note type="speaker" xml:id="i-7f4cc76fab9299a3-0">
            Anf. 77 ANA MARIA NARTI (fp) replik:
          </note>
          <u who="ana_maria_narti_aaeac7" xml:id="i-f92871395cc97f55-1">
            <seg xml:id="i-b6310cb2030334e9-0">
              Fru talman! När det gäller arbetslöshetsstatistiken har jag en
              gång för alla haft den diskussionen. Det är inte en riktig statistik.
              Jag har frågat generaldirektören för IFAU Susanne Ackum-Agell
              och hon har inte kunnat presentera en riktig siffra därför att
              våra fantastiska etiketter på de arbetslösa gör att det inte går
              att se precis vem som är arbetslös och vem som inte är det.
            </seg>
            <seg xml:id="i-e3c9b0ffc18218ae-0">
              Det finns till exempel arbetslösa som är sjukskriva. De räknas
              inte längre som arbetslösa, och de är väldigt många. Det finns
              arbetslösa som har kortvariga anställningar på en månad. Efter
              denna månad räknas de inte längre som långtidsarbetslösa. Det
              finns en akrobatik med arbetslöshetsstatistiken som jag har motionerat
              till riksdagen om. Man har inte velat lyssna på det. Men de siffror
              som vi får speglar inte verkligheten. Det är därför som vi har
              en speciell stapel i statistiken som heter Övriga och som är identitetslösa,
              men de räknas inte in i arbetslöshetsstatistiken. Nu när vi ser
              svart på vitt hur många unga människor som ingår i stapeln Övriga
              tycker jag inte att vi ska slå oss för bröstet med att vi har
              en låg arbetslöshet bland unga.
            </seg>
            <seg xml:id="i-dea80ad5d6258085-0">
              När det gäller övergången från gymnasium till högskolan pågår
              den under väldigt lång tid. Det är inte en snabb övergång. Det
              är många som först går på komvux och sedan kommer till högskolan,
              så det är mycket ofta en utgång för ungdomar som under en lång
              tid söker en plats i samhället, kanske på grund av att det är
              så svårt att få anställning.
            </seg>
          </u>
          <note type="speaker" xml:id="i-f136fe42cd93887d-0">
            Anf. 78 SÖREN WIBE (s) replik:
          </note>
          <u who="soren_wibe_e19508" xml:id="i-e434e2e60c4c0797-10">
            <seg xml:id="i-546e3e86156db79e-0">
              Fru talman! Jag har egentligen inte så mycket att tillägga. Men
              det är klart att om vi inte litar på den statistik som finns,
              har vi liksom ingen verklighet att hålla oss till. Då kan vi ju
              tala helt fritt ur hjärtat om hur hög vi tycker att till exempel
              arbetslösheten är. Det är klart att det finns fel i den statistiken
              precis som på alla andra områden. Det håller jag fullständigt
              med om. Men man måste väl rimligen anta att de felen är ungefär
              lika stora i alla länder, så att de relativa talen som man talar
              om ändå återspeglar en viss verklighet. Dessutom är det så att
              om vi mäter det här från andra sidan, nämligen hur många som har
              jobb eller hur många som går i utbildning, alltså om vi mäter
              hur många som verkligen är sysselsatta, då får vi exakt samma
              resultat. Då blir de talen högst för Sverige och talen för arbetslösheten
              lägst.
            </seg>
            <seg xml:id="i-8f4252493b1a9f1d-0">
              Det säger mig att det här är ett generellt problem i västvärlden
              som vi här i Sverige måste tackla precis som alla andra länder.
              Men om det är ett generellt problem och minst i Sverige, har man
              väldigt svårt att tro att det skulle bero på just vår skola. I
              så fall måste rimligen skolan i andra länder vara ännu sämre,
              eller hur?
            </seg>
          </u>
          <note type="speaker" xml:id="i-a2de94099b394006-0">
            Anf. 79 ANA MARIA NARTI (fp) replik:
          </note>
          <u who="ana_maria_narti_aaeac7" xml:id="i-f92871395cc97f55-2">
            <seg xml:id="i-f49228c20aa0250d-0">
              Fru talman! Under folkomröstningskampanjen gjorde jag en jämförelse
              av vissa siffror mellan Sverige och andra länder. I arbetslöshetsstatistiken
              i Sverige mäts arbetslösheten så att vi alltid ligger minst 1
              % under de beräkningar som andra länder som är ärligare gör. Men,
              en gång till, då inkluderar man inte de övriga i de här siffrorna.
            </seg>
            <seg xml:id="i-b217acc789f90f2d-0">
              Jag har flera gånger här krävt en bättre arbetslöshetsstatistik,
              men det är klart att det finns grupper som inte har intresse av
              att se de riktiga siffrorna, så de undviker den här mycket besvärliga
              frågan.
            </seg>
            <seg xml:id="i-0156b15d04642245-0">
              Jag var en gång på ett mycket intressant seminarium på LO, där
              hela arbetslöshetsforskningen hade samlats. Det som var väldigt
              intressant att se var hur LO:s representanter stoppade fingrarna
              i bägge öronen för att inte höra vad arbetslöshetsforskningen
              hade att säga. De körde vidare med samma slagord, trots alla siffror
              och bevis som arbetslöshetsforskningen lade fram.
            </seg>
          </u>
          <note type="speaker" xml:id="i-ffaaf09dab761223-0">
            Anf. 80 OLLE SANDAHL (kd):
          </note>
          <u who="olle_sandahl_6ef018" xml:id="i-aa7e819ccc2324ac-0">
            <seg xml:id="i-e943d8335cbda21d-0">
              Fru talman! Sveriges framtida basförsörjning kan inte vara att
              fortsätta att göra detsamma som nu eller sådant som andra länder
              gör lika bra, men att försöka göra det till lägre timpenning.
              Hittills har vi varit bland de ledande i forskningsfronten. Vår
              kunskapsutveckling inom medicin, telekom, farmaci, kemi, biologi
              och andra ämnesområden är en stor del av förklaringen till att
              vi under lång tid har varit välståndsledande i världen. Problemet
              är nu att vi har börjat halka efter andra länder.
            </seg>
            <seg xml:id="i-cc67fbc7d7002810-0">
              Vi har under senare år, till mångas förvåning, kunnat iaktta
              att satsningarna på forskning ökar i andra länder. Sverige har
              tidigare, jämfört med andra länder, haft en stor produktion av
              patent och vetenskapliga artiklar. Bilden håller på att ändras.
              Vi glider nu nedför ett sakta sluttande plan i relation till andra.
              Vår absoluta tätplats är hotad. Den håller på att bli ett minne
              blott. För andra länder är det ett lyckligt faktum, men det blir
              en konkurrensnackdel för Sverige.
            </seg>
            <seg xml:id="i-638089cad783fc59-0">
              Det finns forskning som visar att det finns ett samband mellan
              grundforskning och senare kommersialiserbara produkter och innovationer.
              Den tillämpade forskningen, som leder till önskade innovationer,
              har sin grund i den grundläggande fria forskningen. Andra länder
              har byggt ut sin fria forskning. Vi har gått motsatt väg.
            </seg>
            <seg xml:id="i-fa129e2673af0312-0">
              Regeringen skriver lite försåtligt i sin proposition om satsningar,
              och utskottsbetänkandet stämmer in, men i fast penningvärde blir
              det ingen satsning. Anslagsökningarna har gått till löneökningar
              och ökade omkostnader. Lägger man sedan till att antalet studenter
              starkt har ökat, vilket ju i sig är en synnerligen bra utveckling,
              blir anslaget per student i stället kraftigt sjunkande. Antalet
              studenter har det senaste decenniet ökat med 80 % och lärarantalet
              med 30 %. Att detta har en påtagligt menlig inverkan på utbildningens
              kvalitet, speciellt på lite sikt, måste vara uppenbart för var
              och en. Basfinansieringen utslaget per student har alltså under
              samma period sjunkit med 30 %.
            </seg>
            <seg xml:id="i-fb0746be3d79d2b0-0">
              Som det nu är tycks vi ha två samtidiga problem. Det ena är att
              vi gör relativt färre vetenskapliga framsteg och det andra är
              att vi tycks ha allt svårare att dra försörjningsnytta av de framsteg
              som vi ändå gör. Enligt OECD ligger vi på tionde plats.
            </seg>
            <seg xml:id="i-bcbdadfa9d169248-0">
              Endast en fjärdedel av forskningens finansiering kommer ur offentlig
              kassa. Den privata satsningen har på senare tid, som de flesta
              vet, starkt reducerats. Man ska samtidigt ha i minne att den klart
              största andelen av privat forskning och utveckling avser utveckling
              av redan befintliga produkter added value till redan existerande
              produkter är termen vilket är nog så viktigt. Eftersläpningen
              och urholkningen av resurserna har gjort att basanslagens andel
              av forskningsfinansieringen sedan 1981 har sjunkit från 75 % till
              50 %. Återstående 50 % ska sedan brandskattas av så kallad motfinansiering
              av till exempel EU-stödda projekt.
            </seg>
            <seg xml:id="i-776ae3e31bd8e7d8-0">
              Även om man i vissa enskilda anslag faktiskt kan se en viss nominell
              ökning av satsningar på forskning, gäller det framför allt tillämpad
              försvarsforskning och annan tillämpad forskning, inte grundforskning.
            </seg>
            <seg xml:id="i-ba28fd17003278fb-0">
              Ett vedertaget mått på vetenskaplig framgång är antalet publicerade
              artiklar och citeringsindex, som vi har varit inne på här i kammaren
              tidigare i dag. Också här är Sverige på väg utför på det sluttande
              planet. Inom samhällsvetenskap är tappet omkring hälften sedan
              1980. Även medicinska citeringar har klart minskat.
            </seg>
            <seg xml:id="i-4a4a84debe3ad17d-0">
              Ingen annan väg ur knipan finns än att tillföra resurser till
              högre utbildning och forskning. Det fordras större offentliga
              anslag och det fordras ett företagsklimat som stimulerar och möjliggör
              för företagen att satsa på forskning. Det handlar om stora belopp.
              Lissabonstrategin, som Sverige skrivit under, innebär ett tillskott
              på i storleksordningen 7,5 miljarder kronor. Samsynen inom det
              svenska vetenskapssamhället om hur man lämpligen använder tillskottet
              är stor.
            </seg>
            <seg xml:id="i-eb7aec81c3c4978e-0">
              Vi hamnar lätt i dispyt om det egentligen krävs mera resurser
              till projektrelaterad forskning i konkurrensutsatt ansökan eller
              till fritt vald forskning betald med fakulteternas basfinansiering.
              Vi resonerar om vi ska satsa på teknik eller medicin, på humaniora
              eller naturvetenskap. Lösningen är den typiskt svenska: I valet
              mellan två alternativ väljer man båda. Vi behöver bådeoch. Vi
              har fortfarande sällsynt goda förutsättningar för, och behov av,
              medicinsk forskning genom vår befolkningssammansättning, våra
              register och vår tradition. Vi har sällsynta förutsättningar också
              inom elektronik, kemi, biologi, för att ta några exempel.
            </seg>
            <seg xml:id="i-b5b05c3b39f5247d-0">
              Lärarkåren vid Sveriges lärosäten visar tecken på slutkördhet.
              Alltfler studenter per lärare har satt sina spår. Lärare behöver
              tid för egen forskning, men inte bara tid. Forskning är inte bara
              att ha tid att sätta sig och tänka till. Forskning kräver utöver
              tid resurser, assistenter och apparater. Det kostar. Projekten
              måste bli mer långvariga och varaktiga. Som det nu är måste forskarna
              lägga ned orimligt mycket tid på själva ansökandet om projektanslag.
            </seg>
            <seg xml:id="i-9db4f781d01dbfb1-0">
              Grundattityden till resursförstärkning och utveckling av högre
              utbildning och forskning bör inte vara att det är en utgift. Attityden
              bör vara att det är en investering.
            </seg>
            <seg xml:id="i-42625a87d5f76025-0">
              Fru talman! Syntesen är: Det kostar oss välfärd att missköta
              forskning och högre utbildning. Den inledande utgiften blir snart
              vår basförsörjning.
            </seg>
            <seg xml:id="i-b49439f2c8d5841d-0">
              Kristdemokraterna kan tyvärr inte ens i sin budget omedelbart,
              direkt och momentant lösa den här finansieringskrisen, men vi
              har i vart fall erkänt och insett nationens dilemma. En första
              förutsättning för en framgångsrik terapi är sjukdomsinsikt och
              helst diagnos.
            </seg>
            <seg xml:id="i-b12595d7f2875c52-0">
              Vi anslår i vår budget 100 miljoner mer till forskning och 40
              miljoner mer till en kvalitetsförstärkning av grundutbildningen.
              Detta räcker förstås inte, men det är i alla fall ett första steg.
            </seg>
            <seg xml:id="i-de2c0c45f61154d9-0">
              Vi har förslag för att underlätta företagens förutsättningar
              för investeringar i kunskapsutveckling.
            </seg>
            <seg xml:id="i-25c97bccb4f331fd-0">
              Vi vill införa ett system där svenska lärosäten kan sälja utbildning
              till länder utanför EES-avtalet. Det skulle tjäna det dubbla syftet
              att skapa en ny exportbransch samtidigt som en direkt resursförstärkning
              skulle ske till vår forskning, både med finanser och personer.
              Att detta inte är en förflugen idé kan bekräftas bland annat av
              Anders Flodström som är rektor på KTH.
            </seg>
            <seg xml:id="i-5c963244299411e9-0">
              Pengar är viktiga, men, fru talman, pengar kan inte forska själva.
              Vi måste skapa ett personvänligt forskarsamhälle. Som det nu är
              får det inte vara. Hälften av doktoranderna anger att de i någon
              grad särbehandlats på grund av sitt kön. Det duger inte, vare
              sig ur jämställdhetsperspektiv eller effektivitetsperspektiv.
              Vi behöver alla talanger. Det innebär samtidigt att studiesociala
              insatser behövs för att underlätta för forskning, studier och
              samtidig familjebildning.
            </seg>
          </u>
          <note xml:id="i-fe305fd8127ac5dd-0">
            Fru talman! Med detta vill jag yrka bifall till reservation nr
            16.
          </note>
          <note type="speaker" xml:id="i-f3c7ba56879b4c99-0">
            Anf. 81 SÖREN WIBE (s) replik:
          </note>
          <u who="soren_wibe_e19508" xml:id="i-e434e2e60c4c0797-11">
            <seg xml:id="i-b2d69bff2be3d31c-0">
              Fru talman! Jag vill återigen kontrollera en del fakta som återgavs
              här. Herr Sandahl tog upp att vi i vår vetenskapsproduktion halkar
              efter alla andra länder. Jag skulle gärna vilja veta vad han baserar
              detta på. Är det falska siffror man uppger när vi hamnar i absoluta
              världstoppen när det gäller publicering av artiklar och när det
              gäller antalet citat? Är det korrekt eller inte korrekt?
            </seg>
            <seg xml:id="i-ae3cac04d17f6d67-0">
              Den källa jag nu har framför mig är just Vetenskapsrådets egen
              analys av detta. Där framgår det alldeles tydligt på s. 3 att
              Schweiz ligger i toppen och på andra plats ligger Sverige. Det
              är precis vad jag har sagt vid flera tillfällen tidigare i dag.
            </seg>
            <seg xml:id="i-28c1ea9a1bed4a5d-0">
              Inom vissa områden har den relativa citeringsfrekvensen av artiklarna,
              alltså något som kan ange deras kvalitet, gått ned. Det har skett
              inom samhällskunskap. Det är riktigt. Men vi ligger fortfarande
              långt över världsgenomsnittet. Samtidigt har detta gått upp på
              andra områden, till exempel teknik. Totalt sett har vi inte försämrat
              vår position annat än på ett enda område, nämligen när det gäller
              medicin. Men som jag sade tidigare i en replik tror jag att det
              beror på andelen samförfattarskap.
            </seg>
            <seg xml:id="i-e22cbab70ad3e2c1-0">
              Jag vill återigen fråga: Är verkligen detta att vi halkar efter
              underbyggt?
            </seg>
            <seg xml:id="i-fa2df9c7037acfb2-0">
              Det antyddes att det också skulle ske på patentområdet, det vill
              säga hur mycket av vår forskning som omvandlas till patent. Där
              har jag statistiken framför mig. Jag kan avläsa detta och konstatera
              att såväl 1990 som 2003 ligger Sverige klart över de jämförbara
              länderna. Dessutom är ökningstakten mycket snabbare än inom hela
              EU-området.
            </seg>
            <seg xml:id="i-07d1b7a35f2394bc-0">
              Är det inte en falsk verklighetsbeskrivning som herr Sandahl
              ger här?
            </seg>
          </u>
          <note type="speaker" xml:id="i-1b3e2b6563d2d1ff-0">
            Anf. 82 OLLE SANDAHL (kd) replik:
          </note>
          <u who="olle_sandahl_6ef018" xml:id="i-aa7e819ccc2324ac-1">
            <seg xml:id="i-97f7338b48b05b93-0">
              Fru talman! Den uppmärksamma lyssnaren noterade att jag inte
              hävdade att vi skulle ligga i bottenklass avseende dagens aktuella
              produktion. Det som är uppe på bordet enligt Vetenskapsrådets
              papper och jag har läst precis samma papper som Sören Wibe har
              läst är kurvornas lutning. Det är detta som är det intressanta.
            </seg>
            <seg xml:id="i-0d240c8058aa7e83-0">
              Vi som har haft förmånen att leva ett antal år vet att tillvaron
              inte är statisk. Därför är det inte alltid status quo som är det
              mest intressanta, utan det är tendensen, lutningen. Och den är
              ganska entydig när det gäller citeringsfrekvensen till exempel.
              Vi ligger i topp, men vår relativa position håller på att förändras
              kraftigt. Om det föreligger nog ingen större oenighet.
            </seg>
            <seg xml:id="i-64358ebce030490d-0">
              När det gäller tekniken, där vi har legat särskilt högt och till
              och med ökat tidigare, vill man hänvisa till att det har med IT-boomen
              att göra. Det förklarar också att antalet IT-citat har gått ned
              på senaste tiden.
            </seg>
            <seg xml:id="i-a503e751d57e4aa0-0">
              Jag tror att den bild som jag har och den bild som Vetenskapsrådet
              har är ganska samstämmiga om att dagsläget är imponerande relativt
              historien och relativt omvärlden, men tendensen förskräcker.
            </seg>
          </u>
          <note type="speaker" xml:id="i-2686632ad98a9cf7-0">
            Anf. 83 SÖREN WIBE (s) replik:
          </note>
          <u who="soren_wibe_e19508" xml:id="i-e434e2e60c4c0797-12">
            <seg xml:id="i-2c346b4d0a4874a6-0">
              Fru talman! Jag har de här figurerna framför mig. Det är helt
              riktigt att det finns ett område där de relativa citeringarna
              har minskat. Det är inom medicinen. Jag kan också notera att det
              är det område där vi inte har genomfört någon spridning av forskningsresurserna.
              Det är precis samma universitet som har forskningen nu som det
              var för 20 år sedan. Detta är dessutom en trend som har pågått
              sedan början av 80-talet. Är det inte troligt att den hänger samman
              med att man har en ökad grad av samförfattarskap? Men vi kan bortse
              från sådana detaljer.
            </seg>
            <seg xml:id="i-1846745963e681e1-0">
              Min huvudfråga är ändå: Tycker herr Sandahl att det är klart
              att Sverige befinner sig i den absoluta toppen vad gäller antalet
              i vetenskaplig produktion, vad gäller citeringar av detta, det
              vill säga kvaliteten, samt vad gäller omvandling till affärsmässiga
              produkter, det vill säga antal patent? Är det sant eller inte?
            </seg>
          </u>
          <note type="speaker" xml:id="i-bc8a0a97de2d5094-0">
            Anf. 84 OLLE SANDAHL (kd) replik:
          </note>
          <u who="olle_sandahl_6ef018" xml:id="i-aa7e819ccc2324ac-2">
            <seg xml:id="i-6a770b5094551bc6-0">
              Fru talman! Jag delar Sören Wibes bedömning att vi ligger i topp,
              men vi är på väg att förlora det. Det finns prediktorer för detta,
              nämligen urholkningen av finansieringen av forskartjänster. Finansieringen
              av forskare är hälften så stor nu som den var för 1015 år sedan.
              Det finns alltså ett samband mellan det vi sår och det vi kommer
              att få skörda. Vi har ännu inte halkat ned på någon bottenplats.
              Det är det vi vill förhindra.
            </seg>
          </u>
          <note type="speaker" xml:id="i-d1838485d4d8be8e-0">
            Anf. 85 LENNART GUSTAVSSON (v):
          </note>
          <u who="lennart_gustavsson_b81021" xml:id="i-c60ea50140e70858-0">
            <seg xml:id="i-32a8cee4fdd9990c-0">
              Fru talman! I den här debatten går kasten snabbt. Jag ska försöka
              hålla ett problematiserande anförande om två frågor, nämligen
              om elevhälsa och om fritidshem.
            </seg>
            <seg xml:id="i-5408dd71aa3e238d-0">
              Låt mig inleda med att yrka bifall till reservation 6 under punkt
              6. Reservationen rör frågan om det vida begreppet hälsa och behovet
              av långtgående samordning och samverkan.
            </seg>
            <seg xml:id="i-2b78392d372d5acc-0">
              Håller skolan på att bli så fokuserad på mål och betygskriterier
              att alla idéer om bildning, sociala relationer och demokrati sätts
              åt sidan? Det finns en tendens åt det hållet. Men skolan ska naturligtvis
              fokusera på elevernas lärande. För att utveckla sin kunskap, sin
              person och gemenskap med andra krävs att man trivs, att man känner
              sig bekräftad, att man är trygg och att man mår bra. Frågan är
              om ett fokuserande på en snäv kunskapssyn är bästa sättet att
              skapa de här förutsättningarna.
            </seg>
            <seg xml:id="i-db65ed5f90754e25-0">
              Vänsterpartiet anser att satsningar på elevhälsa är en framkomlig
              strategi för att främja elevernas allmänna utveckling och lärande.
              Vi utgår från ett brett elevhälsobegrepp som inkluderar undervisning,
              annan pedagogisk verksamhet och skolhälsovård. Eftersom elevhälsan
              framför allt handlar om förebyggande arbete måste de olika delarna
              integreras. En enskild elevs problem är också hela skolans problem.
              Man måste våga se att det kanske är skolan och dess organisation
              och verksamhet som bidrar till problemen.
            </seg>
            <seg xml:id="i-149ca8057db408c8-0">
              Fru talman! Barn och unga tillbringar en avsevärd del av sin
              vakna tid i skolan, inklusive förskola och fritidshem. De allra
              flesta barn i Sverige mår rätt så bra i dag, men långt ifrån alla.
              Å ena sidan ser vi en utveckling mot att väldigt få barn och unga
              dör tidigt på grund av sjukdom i dag. Å andra sidan ser vi ett
              ökat inslag av både fysisk och psykisk ohälsa. Alltfler barn får
              diabetes, övervikt, allergier och astma. Alltfler mår psykiskt
              dåligt, vilket bland annat märks i ett ökat förskrivande av antidepressiva
              mediciner till ungdomar. Det vi också vet är att skillnader i
              hälsa är relaterade till klass och kön. Det är flickor i högre
              grad än pojkar som mår psykiskt dåligt. Det är barn från områden
              med låg socioekonomisk status som är överviktiga och feta i högre
              grad än barn från områden med hög socioekonomisk status.
            </seg>
            <seg xml:id="i-fc0d39f0d3d01867-0">
              Fru talman! Att kunna påverka sin situation är en betydande faktor
              för god hälsa. Föräldrainflytande är viktigt. Det pågår en rad
              projekt runtomkring i landet som syftar till att stötta föräldrarna
              i deras föräldraroll. Det här är projekt som kan främja alla föräldrars
              inflytande i skolan. Men ännu viktigare än föräldrainflytande
              menar jag är att varje elev kan påverka sin arbetsmiljö, undervisning
              och annan verksamhet. De elever som representerar elevkollektivet
              i elevfackliga frågor och arbetsmiljöfrågor bör få förbättrade
              förhållanden.
            </seg>
            <seg xml:id="i-6657fe809c12e1ef-0">
              Redan i dag arbetar man på många skolor aktivt med jämställdhetsfrågor
              och mot diskriminering på olika grunder. Både flickor och pojkar
              utsätts för kränkande handlingar, men flickorna upplever sig som
              mer utsatta. Det är pojkar som i betydligt större utsträckning
              utsätter andra för mobbning och andra kränkande handlingar. Det
              är naturligtvis ingen lätt uppgift, och där får vi vara uppmärksamma
              på förenklade lösningar, men jag tror att alla i den här kammaren
              är överens om att en skola av trygghet och frihet från kränkande
              handlingar är målsättningen. Jag tror att vi måste utveckla våra
              metoder och kanske utifrån skillnader mellan grupperna pojkar
              och flickor finna nya riktade insatser.
            </seg>
            <seg xml:id="i-a7bc4a40ddfb6e86-0">
              Fru talman! Även i en skola med lärare som har kunskap om elevhälsa
              och specialpedagogiska frågor och där man medvetet satsat på elevernas
              arbetsmiljö kommer det att finnas elever i behov av särskilt stöd.
              Detta stöd kan, förutom specialpedagogiska insatser, ha många
              olika former. Det är dock viktigt att det sätts in i tid och att
              man inte väntar tills akuta krissituationer uppstår.
            </seg>
            <seg xml:id="i-41675c6272ac57f2-0">
              Det finns också elever som är i behov av sådant stöd som skolan
              inte ensam kan erbjuda. Det är därför viktigt att det utöver skolans
              pedagogiska personal och elevhälsopersonal finns specialistkompetens,
              exempelvis organiserad i en för flera skolor gemensam verksamhet.
              Det är också därför vi från Vänsterpartiet menar att det är av
              största vikt att samarbetet med barn- och ungdomspsykiatrin utvecklas.
              För att fånga upp de elever som behöver det här extra stödet borde
              kanske, förutom de rent fysiska hälsokontrollerna, någon form
              av kontroll av den psykosociala hälsan ingå i elevhälsopersonalens
              arbete.
            </seg>
            <seg xml:id="i-ce21838b6e57787e-0">
              Det får aldrig råda något tvivel om att barns och ungas trygghet
              och välbefinnande har högsta prioritet i skolans verksamhet. Varje
              enskilt barn och varje enskild ungdom ska känna och uppleva att
              det är tryggt att gå till skolan och att man nyfiket kan gå till
              skolan. Äntligen en ny skoldag! Det måste vara den känsla som
              varje barn ska ha rätt att känna. I grundskolan har barnen skolplikt,
              men samhället har också en plikt mot barnen!
            </seg>
            <seg xml:id="i-5b3a6a63972f6009-0">
              Fru talman! Jag tänker använda resten av min tid till frågan
              om vikten av bra och väl fungerande fritidshem.
            </seg>
            <seg xml:id="i-2900327fdb76b026-0">
              I ett pressmeddelande från Skolverket med anledning av en av
              verkets rapporter kan man läsa följande: Trycket på förskolan
              och skolbarnsomsorgen har ökat i och med att barn till föräldralediga
              och arbetslösa har fått rätt att delta och maxtaxa införts. Läget
              är allvarligt på fritidshemmen. Gruppstorlekarna i fritidshemmen
              har vuxit kraftigt och kan vara extremt stora, allt från under
              10 till 100 barn. Personaltätheten har mer än halverats sett i
              ett tio års perspektiv. Personalens utbildningsnivå har minskat
              och det är svårt att rekrytera utbildad personal. Fritidshemsverksamheten
              bedrivs utifrån helt olika förutsättningar i landet och med stora
              och ökande skillnader mellan kommunerna.
            </seg>
            <seg xml:id="i-c798fba9a27a3433-0">
              Skolbarnsomsorgens övergripande uppgift att komplettera skolan
              blir naturligtvis väldigt dåligt uppfylld när skolbarnsomsorgen
              i princip rustas ned. Det här får allvarliga konsekvenser för
              skolans möjligheter att nå målen i läroplanen. Det gäller både
              kunskapsmål och värdegrundsmål. Alla barn ska och borde ha rätt
              till bra fritidshem.
            </seg>
            <seg xml:id="i-6e8d111487edfb7b-0">
              Man kan konstatera att endast drygt 9 %, om jag har sett rätt,
              av tio- till tolvåringarna är inskrivna i skolbarnsomsorgen. Bland
              de barn som klarar sig själva efter skoldagens slut torde det
              finnas en stor grupp som skulle må bra av ett starkare stöd från
              vuxna i form av fritidshem. Det handlar om barn som behöver ett
              sådant stöd för sin egen personliga utveckling och trygghet, men
              det handlar också om att de barn som klarar sig själva ofta saknar
              vuxna i sin närhet. Det kan röra sig om flera timmars regelbunden
              helt vuxenfri tid varje dag för en barngrupp. Under sådana förutsättningar
              kan barn från socialt utsatta miljöer löpa stor risk att dras
              in i negativa sociala mönster. Jag menar att fritidshem för tio-
              till tolvåringar måste vara en av de verksamheter som resurserna
              i skolmiljarderna ska användas till. Det är också viktigt att
              kommunerna lever upp till skollagen. Skulle det visa sig att kommunerna
              inte tar sitt ansvar måste nog skollagen förtydligas, för, fru
              talman, även alla barn som är mellan tio och tolv år ska ha rätt
              till bra fritidshem!
            </seg>
          </u>
          <note type="speaker" xml:id="i-e79e3136ced95127-0">
            Anf. 86 ULF NILSSON (fp) replik:
          </note>
          <u who="ulf_nilsson_00782a" xml:id="i-9b413e564f0ed39f-7">
            <seg xml:id="i-f0990ac3d1c8381a-0">
              Fru talman! Det är ofta fascinerande att lyssna på Vänsterpartiet
              i de här budgetdebatterna. Till exempel Lennart Gustavsson uttrycker
              sig ju nu som om han närmast vore i opposition och räknar upp
              en del saker som att skolbarnsomsorgen rustas ned och att det
              är stora barngrupper på fritidshem. Jag kommer inte ihåg allting,
              men det var i alla fall mycket kritik om hur illa ställt det var,
              framför allt med fritidsverksamhet och skolbarnsomsorg.
            </seg>
            <seg xml:id="i-c4693438f951eacc-0">
              Då blir den naturliga kommentaren denna. Vänsterpartiet ligger,
              med undantag av en reservation om elevhälsa, bakom det här betänkandet.
              Men i Vänsterpartiet kan man inte vara så nöjd med vare sig propositionen
              eller betänkandet om man ser så många missförhållanden som de
              som Lennart Gustavsson räknar upp. Behovet av en ny skollag nämnde
              Lennart Gustavsson till exempel.
            </seg>
            <seg xml:id="i-ab0a8965252eb32e-0">
              Det finns inga sådana här förslag i Vänsterpartiets reservationer.
              Beror det på att ni har glömt det, eller kommer ni att komma tillbaka
              i andra sammanhang med den kritik av regeringen som Lennart Gustavsson
              gav uttryck för? Min första fråga gäller alltså hur ni kombinerar
              detta med att faktiskt stå bakom regeringens förslag till budget.
            </seg>
            <seg xml:id="i-a8ec2c32a4dae387-0">
              Den andra frågan handlar om en skola med trygghet. Där är vi
              överens om att alla barn ska känna sig trygga i skolan. Vi är
              också överens om att det förebyggande arbetet är viktigast: att
              skapa ett bra klimat där elever inte mobbar varandra utan där
              man respekterar varandra. Men en knäckfråga som vi ska behandla
              när vi talar om en ny skollag är ju vilka åtgärder skolan ska
              ha rätt att vidta. I min grannstad Malmö till exempel var det
              en rektor som fick mycket allvarlig kritik av Skolverket för att
              han tillfälligt avstängde en elev som hotade andra elever med
              kniv. Min konkreta fråga är alltså: Anser Lennart Gustavsson att
              man i vissa fall ska ha rätt att flytta mobbare mot deras och
              föräldrarnas vilja om det är den enda lösningen?
            </seg>
          </u>
          <note type="speaker" xml:id="i-1d04cbbf8e623b9f-0">
            Anf. 87 LENNART GUSTAVSSON (v) replik:
          </note>
          <u who="lennart_gustavsson_b81021" xml:id="i-c60ea50140e70858-1">
            <seg xml:id="i-9270961bd8e57a52-0">
              Fru talman! Jag börjar med den sista frågan. Om jag kan nuvarande
              skollag rätt så tror jag att den möjligheten finns redan i nuvarande
              skollag.
            </seg>
            <seg xml:id="i-f4b7bed5faf4a39b-0">
              Det är många saker som vi är överens om när vi diskuterar barnens
              rätt till trygghet. Problemet är ibland, tycker jag, att vi inte
              förmår att diskutera någorlunda sansat. Vi gräver ned oss i skyttegravar,
              kastar helst lite skit på varandra och politiserar och förenklar
              väldigt svåra och komplicerade frågor. Folkpartiet drev ju som
              en stor fråga en trappa av sanktioner för att få ordning i skolan,
              och den typen av utspel tror jag inte ett dugg på.
            </seg>
            <seg xml:id="i-17ce0553d5de6c56-0">
              Beträffande det här med att vara i opposition eller inte: Vi
              är naturligtvis med och samverkar om den här budgeten, och vi
              står bakom den här budgeten, som Britt-Marie Danestig sade inledningsvis,
              men vi har, som jag sade, en reservation. Jag valde att i mitt
              anförande försöka någorlunda problematisera runt diskussionen
              om elevhälsa. När jag resonerar om behovet av fritidshem har jag
              inte gjort någonting annat än att jag har läst den beskrivning
              som faktiskt finns inledningsvis i utskottets betänkande, som
              naturligtvis tre borgerliga partier hade invändningar mot. Utifrån
              den har jag tagit fasta på att detta är ett problemområde. Jag
              tror att mina vänner från Socialdemokraterna och Miljöpartiet
              inser de problemen och vet att vi tillsammans ska göra någonting
              åt dem. Därför kan jag tycka att det känns skönt att samarbeta
              och samverka. Då vet jag att jag har en möjlighet att påverka
              åt det håll som jag tycker är riktigt.
            </seg>
          </u>
          <note type="speaker" xml:id="i-638ba2dcfcd6f62d-0">
            Anf. 88 ULF NILSSON (fp) replik:
          </note>
          <u who="ulf_nilsson_00782a" xml:id="i-9b413e564f0ed39f-8">
            <seg xml:id="i-c04dffb51906520a-0">
              Fru talman! Det kan väl ändå inte vara så roligt att ställa sig
              hundraprocentigt bakom ett regeringsförslag när man använder sig
              av sådana formuleringar som nu när barnomsorgen rustas ned, som
              Lennart Gustavsson gjorde. Det hade varit intressant att få några
              konkreta förslag. Vad är Lennart Gustavssons förslag för att det
              ska bli bättre när det gäller skolbarnsomsorg och fritidsverksamhet?
            </seg>
            <seg xml:id="i-f8f71a035f57ff3d-0">
              Vi är helt överens om att det är komplicerat med mobbning och
              otrygghet i skolan och att det allra viktigaste är att man jobbar
              heltäckande från början, att man skapar ett klimat där sådant
              inte uppstår. Men det är också av väldigt stor vikt att skolorna
              har befogenheter att under rättssäkra former ingripa när det blir
              kris. Den tryggheten känner man inte i skolorna i dag. En rektor
              vågar inte fatta ett beslut om tillfällig avstängning. Det förslag
              som Skollagskommittén har är att en rektor inte ska få fatta ett
              sådant beslut, inte ens för en kortare tid. Det ska i stället
              få göras först efter ett par månader jag minns inte den exakta
              tiden. Man får alltså inte fatta ett omedelbart beslut enligt
              Skollagskommittén, som rektorn i Malmö gjorde och fick kraftig
              kritik för. Det är min och Folkpartiets övertygelse att den möjligheten
              måste finnas, även om man naturligtvis ska kunna pröva beslutet
              i efterhand för att se att det har skett på ett rättssäkert sätt.
            </seg>
            <seg xml:id="i-b30d74585140d997-0">
              Återigen, vi är överens om många åtgärder. Men min enkla fråga
              är: Anser Lennart Gustavsson att rektor ska ha möjlighet att i
              vissa fall fatta beslut om tillfällig avstängning, ja eller nej?
            </seg>
          </u>
          <note type="speaker" xml:id="i-428be9ac1703148a-0">
            Anf. 89 LENNART GUSTAVSSON (v) replik:
          </note>
          <u who="lennart_gustavsson_b81021" next="cont" xml:id="i-d044af1ee9036d7f-0">
            <seg xml:id="i-1bf8d2edfe29f166-0">
              Fru talman! Vi börjar med fritidshemmen. Jag citerade ett pressmeddelande
              från Skolverket utifrån en rapport. Där hade jag läst beskrivningen.
              Om vi i de samverkande partierna inte tål höra sådant som att
              vi är på väg att rusta ned fritidshemmen, utifrån den beskrivning
              som finns, tror jag vi är farligt ute. Jag tror faktiskt att vi
              törs resonera i de termerna. Jag tror att vi vågar diskutera.
              Det vore väl skrutt om inte jag tordes säga till en minister eller
              ledande socialdemokrat: Nu är det faktiskt dags att vi gör någonting
              på fritidshemssidan.
            </seg>
            <seg xml:id="i-025db0cf49e47bc3-0">
              Du frågade om konkreta förslag som vi har drivit, Ulf Nilsson.
              Vi har bland annat fört ett resonemang, även om vi kanske ännu
              inte har nått ända fram, om att det är viktigt att öppna för användandet
              av riktade skolresurser och ge kommunerna större möjlighet att
              bestämma omkring dem. Jag sade också i mitt anförande att det
              är viktigt att mer av de resurser som har varit en riktad satsning
              faktiskt kommer fritidshemmen till del. Jag ser fram emot att
              få föra samtal för att se till att vi faktiskt rustar upp fritidshemmen.
              De har fått en än större betydelse i ett samhälle som har blivit
              lite hårdare och lite kallare. Fritidshemmens roll stärks i den
              situationen.
            </seg>
            <seg xml:id="i-0b76e58044966e4e-0">
              Avslutningsvis vill jag säga något kort om detta med befogenheter.
              Jag sade att jag skulle vilja veta vilka befogenheter skolorna
              inte har i det sammanhanget. Samtidigt vill jag säga att jag inte
              tror på Folkpartiets idé om en trappa av sanktioner som ett sätt
              att åtgärda problemen runt mobbning och kränkande beteende.
            </seg>
          </u>
          <note xml:id="i-21d9d7ca9eeb2fc6-0">
            Anf. 90 BIRGITTA SELLÉN (c) replik:
          </note>
          <u who="lennart_gustavsson_b81021" prev="cont" xml:id="i-aea1500a0d58f5c1-0">
            <seg xml:id="i-193720ea1ded8874-0">
              Fru talman! Tack för det otroliga brandtalet! Det var oerhört
              mycket sanning om barns hälsa som Lennart Gustavsson lyfte fram.
              Men precis som Ulf Nilsson förundras jag över vissa saker. Vänsterpartiet
              står här och pratar om saker som ni borde kunna lösa tillsammans
              med era samarbetspartner i stället för att diskutera här. Det
              är naturligtvis tacksamt för oss att få höra att det inte fungerar
              i alla sammanhang.
            </seg>
            <seg xml:id="i-18f7ac8814e065e1-0">
              Varför har det blivit som det har blivit, att det fattas folk?
              Jag känner att Lennart Gustavsson säger att det är så. Ta till
              exempel maxtaxan. Vi ser att man bestämmer en sak i riksdag och
              regering som inte håller i verkligheten därför att det fattas
              pengar. Det saknas 11,5 miljarder ute i kommunerna. Det är klart
              att det blir stora grupper. Då är det svårt att ge trygghet och
              de resurser som behövs.
            </seg>
            <seg xml:id="i-9dbfb341feb68ef8-0">
              Det är klart att det blir stora grupper på fritidshemmen eftersom
              barnen stannar kvar i skolan och behöver tillsyn. De får jobba
              med personal som ofta är tröttkörd på grund av att de får gå in
              i skolan och vikariera som lärare. Det finns inte resurser i dagens
              skola för att sätta in vikarier. Det är klart att det blir problem.
            </seg>
            <seg xml:id="i-e5b4f4b29b9b653a-0">
              Vi ser att vi saknar 16 500 nya lärare varje år fram till 2010.
              Det saknas förskollärare. De kommer inte att börja sättas in förrän
              2005. Det är klart att det är mycket stora problem. Jag kan inte
              förstå hur Vänsterpartiet, med Lennart Gustavssons kritik, kan
              samarbeta i de här frågorna.
            </seg>
            <seg xml:id="i-4dd0294e3e6fabd1-0">
              Gustavsson säger att vi gräver ned oss i skyttegravar. Men vi
              skriver gärna ihop oss om de här frågorna nästa år. Då kanske
              vi kan få en majoritet i utskottet och få igenom mycket av de
              ökade resurser, som Lennart Gustavsson pratar om. Jag vill höra
              lite tankar om hur samarbetet kan fortsätta som det gör.
            </seg>
          </u>
          <note type="speaker" xml:id="i-812d892da8d458db-0">
            Anf. 91 LENNART GUSTAVSSON (v) replik:
          </note>
          <u who="lennart_gustavsson_b81021" next="cont" xml:id="i-d044af1ee9036d7f-1">
            <seg xml:id="i-f7e1e466b1afed18-0">
              Fru talman! Det är intressant att man använder tid till att diskutera
              samarbetets former. Man bör i alla fall fundera på det. Om vi
              som parti vill vara med och försöka påverka och driva politiken
              åt ett visst håll har jag ingenting emot att lyfta fram problemområden
              i en kammardebatt och säga vilken inriktning vi bör ha. Alternativet
              för oss är möjligen att ställa oss helt utanför. För mig är det
              främmande.
            </seg>
            <seg xml:id="i-7f017abcbcd8ffe8-0">
              Dessutom måste man fundera över med vem Centerpartiet ska genomföra
              sina goda idéer. Politik är ett givande och ett tagande där man
              förhandlar sig fram utifrån olika styrkepositioner. Jag har svårt
              att få Centerpartiets utbildningspolitik att stämma med Moderaternas
              och Folkpartiets och i vissa stycken Kristdemokraternas hela politik.
              Det gäller synen på decentralisering och även skatter och finansiering.
              Man ska vara lite försiktig när man från ett enskilt parti angriper
              ett annat parti för att det partiet samarbetar och samverkar men
              ändå inte hymlar med att partierna har olika åsikter. Det handlar
              i många stycken om att prata sig samman.
            </seg>
            <seg xml:id="i-1d1ad91bea9c8393-0">
              Maxtaxan nämndes som en reform som inte var fullt finansierad.
              Det måste vi utvärdera och se. Det är viktigare att prata om förskolereformen,
              en sammantagen förskolereform som utifrån vårt perspektiv innebär
              klara steg i den riktning som vi vill gå.
            </seg>
          </u>
          <note xml:id="i-29b7275b8dc0cad7-0">
            Anf. 92 BIRGITTA SELLÉN (c) replik:
          </note>
          <u who="lennart_gustavsson_b81021" prev="cont" xml:id="i-aea1500a0d58f5c1-1">
            <seg xml:id="i-7e7502ce847493a3-0">
              Fru talman! Jag börjar med förskolereformen. Vi bejakar att det
              ska finnas en allmän förskola. Men att alla ska tvingas in i den,
              som det har blivit nu, är beklämmande. Jag får många mejl och
              brev från föräldrar som är förtvivlade över att de inte kan vara
              hemma. Maxtaxan har gjort att det är mer förmånligt att sätta
              barnen i förskolan och att man inte känner sig ha råd att vara
              hemma fast man helst skulle vilja det.
            </seg>
            <seg xml:id="i-6aeea369a0554dc8-0">
              Jag får tacka så mycket för att Vänsterpartiet tycker att vi
              har goda idéer. Men jag vet också att jag kan ge ett löfte. Jag
              oroar mig inte ett dugg för den utbildningspolitik som ska föras
              när borgarna tar över 2006. Det kan finnas en del skiljaktigheter,
              men det handlar som sagt om att förhandla sig fram. Jag tror inte
              att jag kommer att behöva stå i kammaren och tala om hur bedrövligt
              allting är, för då har vi löst det tillsammans. Alla vi borgerliga
              tycker att det är viktigt att ha eleven i centrum.
            </seg>
            <seg xml:id="i-7e1fd17313ba1153-0">
              Eftersom vi tycker att det är väldigt viktigt med eleven i centrum
              skulle jag vilja ha en reflexion från Lennart Gustavsson om hur
              han ser på flexibel skolgång.
            </seg>
          </u>
          <note type="speaker" xml:id="i-7e61af2248e6feb1-0">
            Anf. 93 LENNART GUSTAVSSON (v) replik:
          </note>
          <u who="lennart_gustavsson_b81021" xml:id="i-c60ea50140e70858-2">
            <seg xml:id="i-9f6cfe6930dff9d1-0">
              Fru talman! Återigen hör vi en företrädare för de borgerliga
              partierna prata om maxtaxan i lätt nedvärderande ordalag.
            </seg>
            <seg xml:id="i-c611f44035fa7632-0">
              Det handlar om en sammantagen förskolereform. Det har införts
              allmänt förskola. Vi har gett barn till föräldralediga och barn
              till arbetslösa rätten att ha tillgång till förskolan. Jag tycker
              att man ska vara noggrannare när man diskuterar en sådan reform
              och inte använda begreppet maxtaxa. Sedan ska vi naturligtvis
              försöka se till att fullfölja reformen, och där får, som jag sade
              tidigare, utvärderingen visa vägar framåt.
            </seg>
            <seg xml:id="i-cbe0b4371cddc583-0">
              Det är intressant att höra Birgitta Sellén säga att när borgarna
              vunnit valet år 2006 är hon inte ett dugg orolig för skol- och
              utbildningspolitiken. Det innebär alltså att Centerpartiet inte
              ser några problem med att utforma en framtida skola när en majoritet
              av det borgerliga blocket är för en nationell skolpeng och för
              en skol- och utbildningspolitik med fler tester och tidigare och
              fler betyg. Centerpartiet ser inga problem med att det från flera
              av de borgerliga partierna finns förslag som urholkar den allmänna
              förskolan något som vi hela tiden trott att Centerpartiet stod
              för.
            </seg>
            <seg xml:id="i-1434be7b6d224da2-0">
              Det var ett besked så gott som något att i ett replikskifte få
              veta att för Centerpartiet är en borgerlig utbildningspolitik
              präglad av Folkpartiet och Moderaterna inget problem.
            </seg>
          </u>
          <note type="speaker" xml:id="i-a4e2f162b8139fd8-0">
            Anf. 94 MIKAEL DAMBERG (s):
          </note>
          <u who="mikael_damberg_3c15a9" xml:id="i-ab405f70b7f6f7ee-0">
            <seg xml:id="i-7ceace59a3ae4ac0-0">
              Fru talman! Jag vill börja med att yrka bifall till förslaget
              i betänkandet och avslag på samtliga reservationer ifall detta
              inte gjorts tidigare i debatten.
            </seg>
            <seg xml:id="i-096577dbaf44566a-0">
              Jag skrattade högt för mig själv när jag i går läste vad Beate,
              6 år, trodde om skolan förr i tiden. Hon sade: Förr i tiden fick
              barnen ingen utbildning. De visste ingenting om böcker och bokstäver
              och sånt. De ville inte veta något heller, för då fick de ont
              i huvudet. Detta kommer från den bok som Birgitta Sellén tidigare
              hänvisade till och visar på sätt och vis att socialdemokrater
              och centerpartister kanske tänker i liknande banor, åtminstone
              i en del utbildningspolitiska frågor.
            </seg>
            <seg xml:id="i-d547c652cc41f221-0">
              När jag lyssnar till dagens debatt blir det intressant att fundera
              på Beates ord. Av de borgerliga skolpolitikerna i debatten får
              man intrycket att den svenska skolan var bättre förr ju längre
              tillbaka i tiden desto bättre. För mig räcker det att titta på
              min egen familj för att förstå att det nog inte är så enkelt.
              Jag är den förste i min familj som tagit en universitetsexamen
              inte därför att jag är smartare än mina föräldrar utan för att
              de helt enkelt inte hade den möjligheten.
            </seg>
            <seg xml:id="i-45c237894e8d852a-0">
              Min pappa fick gå sju år i folkskolan. Det var en skola där fostran
              var sträng och örfilar och skamvrån en naturlig del av barnens
              verklighet. Min mamma är vänsterhänt, men hennes lärare bestämde
              att det var fel hand att skriva med. Själv hade hon ingenting
              att säga till om och var därför tvungen att i stället använda
              högerhanden.
            </seg>
            <seg xml:id="i-7eece44b444fc9a4-0">
              Det här är två enkla, lite gammaldags personliga bilder av hur
              den svenska skolan utvecklats ganska dramatiskt. Men oavsett vilket
              tidsperspektiv man har min egen skoltid, mina föräldrars skoltid
              eller ännu tidigare är min slutsats den att skolan inte var bättre
              förr. Den kanske var tystare, eftersom en övertro på disciplin
              och bestraffningar skapade försiktiga och ibland rädda elever.
              Kanske var den i viss mån också enklare för lärarna, eftersom
              de elever som hade störst behov av stöd och hjälp tidigt sorterades
              ut och fick lämna skolan för arbetslivet. Kanske tystare och enklare,
              men inte bättre.
            </seg>
            <seg xml:id="i-5a3cc6e02856ae82-0">
              Fru talman! Jag tror att det finns en uppenbar risk att de politiker
              som drömmer sig tillbaka i tiden inte kommer att se vare sig dagens
              verklighet eller framtidens utmaningar. I dagens moderna skola
              försöker vi se varje barn för den hon eller han är, och vi försöker
              se barnets möjligheter. Vi socialdemokrater drivs av en vision
              om att utveckla en trygg kunskapsskola för alla barn och ungdomar
              en skola som sätter elevens nyfikenhet i centrum.
            </seg>
            <seg xml:id="i-eb09fd850173fd09-0">
              I Sverige pågår sedan flera år en målmedveten satsning på det
              livslånga lärandet. Den startar redan i förskolan och fortsätter
              genom grundskolan och gymnasieskolan hela vägen till universitet,
              forskning och vuxenstudier. Alla, inte bara några, har rätt att
              få det stöd och den uppmuntran som krävs för att kunna lämna skolan
              med de erfarenheter, de värderingar och den bildning som behövs
              för att möta framtiden och förverkliga drömmar.
            </seg>
            <seg xml:id="i-a892fad4076c05d9-0">
              Det var intressant att höra att Vänsterpartiet fick kritik för
              att de beskrev problemen i den svenska skolan. Jag tror att jag
              kommer att göra det minst lika mustigt som Vänsterpartiet gjorde.
              Mot bakgrund av min idé och min vision av den svenska skolan blir
              varje elev som lämnar skolan utan de kunskaper som är nödvändiga
              för vidare studier eller för det moderna arbetslivet ett misslyckande.
              Varje enskilt barn som vaknar med en orolig känsla i magen av
              att behöva gå till skolan och där möta de elever och kanske den
              lärare som mobbar och förtrycker är ett oroligt barn för mycket.
            </seg>
            <seg xml:id="i-5e45776ebf9d9258-0">
              Det finns också andra problem. Fortfarande är det långt mycket
              vanligare att barn till föräldrar med studietradition går vidare
              till högskolan än att arbetarbarn gör det. Snedrekryteringen har
              minskat, men den finns fortfarande. Och fortfarande är 75 % av
              dem som studerar på tekniska program män, medan endast 25 % är
              kvinnor. På vård- och omsorgsprogrammet är det 10 % män och 90
              % kvinnor. Om dessa stereotypa könsval i gymnasieskolan inte förändras
              tror jag att det blir omöjligt att skapa en jämställd arbetsmarknad
              i framtiden.
            </seg>
            <seg xml:id="i-2a7eb53ee6200857-0">
              För mig som socialdemokrat är de här problemen oacceptabla och
              ovärdiga den svenska skolan. Det krävs politiska insatser, prioriteringar
              och reformer som förändrar och utvecklar skolan. Viktigast är
              naturligtvis att den grundläggande utbildningen i förskolan och
              skolan prioriteras och ges ökat stöd. Därför fortsätter regeringens
              miljardsatsning på personalförstärkningar i skola och fritidshem.
              Sammantaget ger denna satsning möjligheter att anställa tusentals
              fler lärare och andra experter i skolan.
            </seg>
            <seg xml:id="i-c78065f9316bbf02-0">
              Ytterligare resurser tillförs i år också Skolverket för uppbyggnad
              och förstärkning av inspektions- och tillsynsverksamheten. Detta
              har varit uppe i debatten tidigare. Den nya Myndigheten för skolutveckling
              har fått ett särskilt uppdrag och ska arbeta för att förbättra
              utbildningsvillkoren i socialt och etniskt segregerade områden
              områden där många barn har flerspråkig och mångkulturell bakgrund.
              Nästa år kommer riksdagen att lägga grunden för framtidens gymnasieskola,
              och därefter reformeras skollagen.
            </seg>
            <seg xml:id="i-a17757dab181cef1-0">
              Vi lever i en föränderlig tid. Nya möjligheter öppnar sig ständigt,
              men också nya problem och hinder uppstår. Samhällsförändringar
              ställer stora krav på både lärare, elever och föräldrar. Då är
              det viktigt att skolan är en spjutspets mot framtiden och förändras
              i takt med tiden. Därför måste vi politiker också våga förändra
              skolan. Vårt ansvar är att göra skolan, som är barnens och lärarnas
              arbetsplats, till en trygg och utvecklande miljö, till ett kunskapens
              hus dit man längtar att komma tillbaka.
            </seg>
            <seg xml:id="i-9ab76d1720645af2-0">
              Under debatten har vi fått höra lite om de olika budgetalternativen.
              Det intressanta är att det finns så få alternativ redovisade.
              Det finns en enda gemensam borgerlig reservation, och det i en
              fråga som mer eller mindre är överspelad. Det finns inte en enda
              gemensam motion från oppositionspartierna. När man läser reservationerna
              och budgetförslaget ser man att de likt grenarna på en julgran
              spretar åt olika håll.
            </seg>
            <seg xml:id="i-b817c16ed8b29996-0">
              Det var betecknande att höra Centerpartiet säga att de inte är
              oroade när det gäller att komma överens om en borgerlig skolpolitik
              om de vinner valet 2006. Men det intressanta med en sådan här
              debatt är att alternativen måste redovisas nu. Man kan inte vänta
              till efter valet 2006. Då är det för sent för människor att veta
              vilka olika alternativ de röstar om.
            </seg>
            <seg xml:id="i-40b01a20bb9800d4-0">
              Dagens debatt har gett en del besked. Den har visat att Kristdemokraterna
              fortfarande håller på med ihåliga budgetsiffror, Folkpartiet fortfarande
              driver sin tes om en sorteringsskola och Moderaterna fortsätter
              att undvika att tala om vad skolpengen egentligen innebär. Varken
              Tolgfors eller Billström har svarat på någon av de frågor som
              ställts under debatten.
            </seg>
            <seg xml:id="i-579c79ecb16d32d4-0">
              Jag tror att det är viktigt att syna den nationella skolpengen
              lite närmare och ställa en del frågor till Moderaterna. Den innebär
              nämligen den största budgetmässiga skillnad som vi kan se, men
              den innebär också den största ideologiska skiljelinjen när vi
              i kammaren talar om den grundläggande utbildningen.
            </seg>
            <seg xml:id="i-5ef263674a6b3eda-0">
              Jag kan inte låta bli att tro att det lite grann ligger i den
              nya moderatledningens strategi att mörka frågan och inte berätta
              så mycket om de obehagliga förslag som kommer. Det är därför man
              skjutit fram hela reformen om en nationell skolpeng till att stegvis
              börja införas först från 2006. Eller också är förklaringen den
              som Östros var inne på tidigare, nämligen att Moderaterna inte
              ens själva vet hur den ska genomföras.
            </seg>
            <seg xml:id="i-f9c28a2d4bbec84f-0">
              När man funderar på vad en nationell skolpeng skulle betyda är
              det betecknande att den inte klarar granskningen. Egentligen är
              det ju fråga om ett förstatligande av hela finansieringen av skolan.
              Det är ett gigantiskt förstatligandeprojekt och något slags experiment,
              väl i linje med de sovjetiska femårsplanerna, där en myndighet
              i Helsingfors ska avgöra vad varje enskild elev behöver för stöd
              och hjälp för att klara de uppsatta målen.
            </seg>
            <seg xml:id="i-e28367ca6c6ed0d4-0">
              Det är många frågor som uppenbarar sig. Hur många människor ska
              jobba på den statliga myndigheten som ska fördela pengar? Vilka
              kriterier ska gälla för att avgöra vilka som ska få pengar eller
              inte?
            </seg>
            <seg xml:id="i-d96929cca44fd1de-0">
              Vi har tidigare i debatten hört att vissa kommuner skulle kunna
              förlora uppemot 20 000 kr per elev. Överkalix kommun och Helsingforss
              kommun är två kommuner som skulle kunna förlora 20 000 kr per
              elev genom att man inför en nationell skolpeng.
            </seg>
            <seg xml:id="i-57812cdf471fe65b-0">
              Det talas om valfrihet. Hur ökar valfriheten i Överkalix genom
              att kommunen förlorar 20 000 kr per elev? Hur förbättras studiemiljön
              och skolresultaten i Helsingfors om Helsingforss kommun skulle
              förlora 1 miljard kronor i statsbidrag som ska gå till skolan?
            </seg>
            <seg xml:id="i-306baf53ed00cc8d-0">
              Det är klart att Moderaterna måste försöka att besvara och reda
              ut de frågorna i debatten. Jag ser fram emot en fortsatt diskussion.
            </seg>
          </u>
          <note type="speaker" xml:id="i-c3cfaa377f12c4c2-0">
            Anf. 95 ULF NILSSON (fp) replik:
          </note>
          <u who="ulf_nilsson_00782a" xml:id="i-9b413e564f0ed39f-9">
            <seg xml:id="i-bd5a4acca7d7820c-0">
              Fru talman! Mikael Damberg säger att det finns de här i kammaren
              som säger att det var bättre förr. Så är det inte alls. Det var
              ett intressant anförande på det sättet att det lämnar öppet för
              en kort stunds historisk-ideologisk tillbakablick.
            </seg>
            <seg xml:id="i-9862b7809274e30e-0">
              Det var liberaler och socialdemokrater från början av 1900-talet
              och fram till och med kanske andra världskriget som samarbetade
              väldigt mycket i skolfrågor. De gemensamma idealen vi hade då
              i de frågorna var att ge alla samma möjligheter till utbildning.
              Det gällde möjlighet till högre utbildning, yrkesutbildning, högskoleutbildning
              och gymnasieutbildning oavsett ekonomisk bakgrund.
            </seg>
            <seg xml:id="i-3051d65a7dab8b74-0">
              Sedan går det en gräns vid 60- och 70-talet när Socialdemokraterna
              på något sätt påverkades väldigt kraftigt av den vänstervåg som
              rådde då. Det var inte längre fråga om att ge alla möjligheter
              till en bra utbildning. Då skulle man börja tricksa och släta
              ut skillnaderna mellan olika utbildningssystem för att det skulle
              få kallas att så många som möjligt fick den utbildningen.
            </seg>
            <seg xml:id="i-0368daf646407a76-0">
              Från början handlade det om att alla skulle få möjlighet att
              ta studentexamen. Men om nu inte alla vill eller kan ta studentexamen
              ändrar vi kraven så att alla kan det. Om de ändå inte tar studentexamen
              avskaffar vi studentexamen. Det var Socialdemokraternas grundfilosofi.
              Det gällde också betygen med det betygssystem vi fick med 15 i
              skalan och inget Icke godkänd. Om inte alla blir godkända avskaffar
              vi helt enkelt begreppen Godkänd och Icke godkänd.
            </seg>
            <seg xml:id="i-10cc0806dc276110-0">
              Det är historiken. Enligt min mening är Socialdemokraternas problem
              att ni återigen har börjat blicka tillbaka till 70-talet alltför
              mycket. Det är en skolideologi som jag hade hoppats att vi skulle
              lämna.
            </seg>
            <seg xml:id="i-e0c8acc3dc80c747-0">
              Min enkla fråga är: Vilket är det största problemet i dag? Mikael
              Damberg erkände ju att det fanns problem. För mig är det att så
              många slås ut från gymnasieskolan i dag. Det är över 40 %.
            </seg>
          </u>
          <note type="speaker" xml:id="i-9440688c188f07ea-0">
            Anf. 96 MIKAEL DAMBERG (s) replik:
          </note>
          <u who="mikael_damberg_3c15a9" xml:id="i-ab405f70b7f6f7ee-1">
            <seg xml:id="i-0486c4df554f001b-0">
              Fru talman! Visst har vi socialdemokrater gjort upp med de socialliberala
              krafterna i svensk politik. Frågan är om det parti som vi gjorde
              upp med om utbildningspolitiken historiskt sett finns kvar på
              samma sätt som det fanns då.
            </seg>
            <seg xml:id="i-5d510ef4eb8b32f0-0">
              Jag och många med mig hävdar att Folkpartiet har gjort en kraftig
              högersväng och förändrat sin syn på kunskap och bildning och därmed
              inte är den socialliberala kraft som Socialdemokraterna tidigare
              gjorde upp med i utbildningspolitiken.
            </seg>
            <seg xml:id="i-c752cec5b31eaf33-0">
              Jag skulle mer än gärna välkomna en utveckling där vi återigen
              kunde hitta en form att samarbeta över blockgränserna med krafter
              som är socialliberala. Jag ser väldigt lite av det i Folkpartiets
              politik i dag.
            </seg>
            <seg xml:id="i-78bfc78ca85b8ff9-0">
              Jag kan titta på de förslag vi har diskuterat här. Det gäller
              frågan om sänkta kunskapskrav för den halva grupp elever som väljer
              yrkesförberedande linjer.
            </seg>
            <seg xml:id="i-87bd0e086b0ada16-0">
              Sedan när blev det socialliberalism att säga att hälften av en
              årskull inte är tillräckligt smarta för att klara de teoretiska
              ämnena? De eleverna behöver inte de teoretiska kunskaperna för
              att klara sig i yrkeslivet eller för vidare studier. Sedan när
              blev det socialliberal politik att sänka kunskapskraven för just
              den gruppen elever?
            </seg>
            <seg xml:id="i-9013af805660165a-0">
              Sedan när blev det socialliberal politik att skära mest på vuxenutbildningen?
              Det är den utbildning som ger de elever som misslyckades i skolan
              eller kanske inte tog chansen i skolan en andra chans att komma
              igen. För mig är socialliberalism just tanken att ge människor
              både en andra och tredje chans att komma igen.
            </seg>
            <seg xml:id="i-335b86e6bf6249cb-0">
              Jag ska svara på din fråga. Jag tycker att de största problemen
              ligger i de elever som inte kommer igenom skolan. Det gäller eleverna
              i grundskolan där grunden läggs. Men det gäller också de elever
              som inte får det stöd och den hjälp som de behöver i gymnasieskolan.
            </seg>
            <seg xml:id="i-ee9938cf4bb3e53e-0">
              Det gäller alla de elever som i dag går på det individuella programmet.
              De får i vissa kommuner inte det stöd och den hjälp som de skulle
              behöva ha. Där måste vi förändra gymnasieskolan för att ge de
              eleverna en garanterad utbildningstid med större kvalitet i utbildningen.
            </seg>
          </u>
          <note type="speaker" xml:id="i-7d15d1301b2aa970-0">
            Anf. 97 ULF NILSSON (fp) replik:
          </note>
          <u who="ulf_nilsson_00782a" xml:id="i-9b413e564f0ed39f-10">
            <seg xml:id="i-41b33cdd9cc44067-0">
              Fru talman! Vi kan blicka tillbaka till den tid då det inte gick
              att samarbeta med Socialdemokraterna längre i skolpolitiken. Det
              var när Socialdemokraterna ändrade sig och lämnade visionen och
              idealet om en kunskapsskola.
            </seg>
            <seg xml:id="i-e91f5d0832b92eb4-0">
              Så var det inte på 30- och 40-talen. Arbetarrörelsen talade då
              mycket om behovet av litteratur, tekniska kunskaper och matematiska
              kunskaper. Det handlade om att ge alla människor det som tidigare
              bara hade varit ett privilegierat fåtals möjlighet att få.
            </seg>
            <seg xml:id="i-4ceb9c7748fe70e1-0">
              Men sedan började man tricksa och sänkte kunskapskraven. Ni fortsätter
              den politiken i dag genom att ni fortfarande står för ett förslag
              där ni ska ta bort förkunskapskraven för att komma in på olika
              gymnasieutbildningar. Det kallar jag för att sänka kunskapskraven.
            </seg>
            <seg xml:id="i-11d65f945eaac333-0">
              Däremot kallar jag det inte att sänka kunskapskraven att man
              vill ge de ungdomar som vill en mer yrkesinriktad eller praktikinriktad
              period efter grundskolan. Det gäller till exempel dem som är genuint
              intresserade av ett hantverk. Att man vill ge dem större möjligheter
              än vad de har i dag kallar inte jag för att sänka kunskapskraven.
              Det är att ge dem mer kvalificerade kunskaper inom de områden
              som de är intresserade av och engagerade i.
            </seg>
            <seg xml:id="i-28b334f5be5ad0bc-0">
              Jag instämmer i det Mikael Damberg säger. Det största problemet
              är de som slås ut i grundskola och gymnasieskola. Det är bara
              det att det är så väldigt många som inte har en färdig gymnasieutbildning.
              Det börjar närma sig hälften. Därför tycker jag att Socialdemokraterna
              och Mikael Damberg borde ändra spår i utbildningspolitiken.
            </seg>
          </u>
          <note type="speaker" xml:id="i-bf5e9c0895b7110a-0">
            Anf. 98 MIKAEL DAMBERG (s) replik:
          </note>
          <u who="mikael_damberg_3c15a9" next="cont" xml:id="i-74fc4c2d1b23d4bc-0">
            <seg xml:id="i-c0ae3b4aed6ad729-0">
              Fru talman! För att kontra tror jag att Folkpartiet skulle tjäna
              väldigt mycket om det ändrade spår och sökte sig tillbaka till
              sina socialliberala rötter. Då tror jag att vi skulle ha mycket
              att samarbeta om.
            </seg>
            <seg xml:id="i-cb909348a8c5b029-0">
              Att hävda att några partier i den här kammaren inte skulle vilja
              att skolan förmedlar kunskaper känns som ett lite för lågt debattknep.
              Jag tror att alla partier i kammaren är engagerade för att ge
              elever de bästa möjliga kunskaper som finns.
            </seg>
            <seg xml:id="i-e3069bc704f98df1-0">
              Däremot är det intressant när man säger vilka som ska prioriteras
              i utbildningspolitiken. Här hamnar Folkpartiet i ett problem när
              man säger att man ska prioritera de elever som har det lätt för
              sig och inte behöver extrastöd. Man säger: Vi prioriterar de elever
              som vill studera och väljer teoretiska utbildningar före de elever
              som väljer praktiska inriktningar.
            </seg>
            <seg xml:id="i-2e13b50610855d77-0">
              Det blir en uppdelande effekt som gör att man begränsar de elever
              som väljer praktisk inriktning och deras framtidsmöjligheter ganska
              abrupt. Om man dessutom parar det med en kraftig nedskärning av
              vuxenutbildningen blir det som Thomas Östros sade ett ganska hårt
              skolsystem som växer fram. Här tror jag att Folkpartiet måste
              fundera.
            </seg>
            <seg xml:id="i-82f8b26e884813ed-0">
              Lägg sedan därtill Folkpartiets förslag där man på något sätt
              ska komma överens med Moderaterna om den nationella skolpengen,
              även om jag kan ge heder åt Folkpartiet för att ni säger att det
              inte ska vara en enhetlig skolpeng eftersom 25 % av pengarna ska
              delas ut efter behov. Hur detta ska ske och vilken myndighet som
              ska ansvara för det sparar jag till nästa debatt, men jag återkommer
              gärna till ämnet.
            </seg>
          </u>
          <note xml:id="i-ce70d9602002463d-0">
            Anf. 99 BIRGITTA SELLÉN (c) replik:
          </note>
          <u who="mikael_damberg_3c15a9" prev="cont" xml:id="i-7d8c59c7a13e8b23-0">
            <seg xml:id="i-308ac31610d7bade-0">
              Fru talman! Damberg talade inledningsvis om att vi drömmer oss
              bakåt. Vilka av oss politiker är det som drömmer oss bakåt i tiden?
              Det jag och företrädare för de andra borgerliga partierna har
              framfört i dag är visioner för framtidens skola. Vi vill förändra
              den socialdemokratiska skolan.
            </seg>
            <seg xml:id="i-f52790c683f02b19-0">
              Vi vill till exempel ha mer uppföljning och utvärdering. Det
              är viktigt för en bra skola och en garanti för en likvärdig undervisning.
              Under 2001 och 2002 genomfördes granskningar i 40 kommuner. Det
              är inte alls tillräckligt. Det har också regeringen insett. Den
              har gett Skolverket 5 miljoner för att öka inspektions- och tillsynsverksamheten.
              Men 5 miljoner är en droppe i havet. Det behövs mer resurser.
              Därför vill vi införa ett kvalitetsinstitut för att ge kommunerna
              stöd i kvalitetsarbetet. Är inte det en bättre uppföljning än
              dagens när Skolverket ska utföra den? Det skulle jag vilja ha
              en kommentar till.
            </seg>
            <seg xml:id="i-f1c7d5925cdcbe48-0">
              Sedan kritiserar Damberg att vi har en gemensam reservation till
              dagens betänkande.
            </seg>
            <seg xml:id="i-b246c151cbe10fba-0">
              Men titta till exempel på det vi hade förra året hur många gemensamma
              hade vi inte då? Titta sedan framåt, håll det i minnet och se
              hur det kommer att se ut! Det är många frågor som vi driver gemensamt.
            </seg>
            <seg xml:id="i-b055026893975dde-0">
              Vi lade våra budgetar efter att regeringen hade lagt sin budget
              i höstas. Hade det varit omvänt hade naturligtvis vi haft en gemensam
              budget, och s, v och mp hade haft förslag spretande åt olika håll.
              Så fungerar det.
            </seg>
            <seg xml:id="i-9f2e7c2f7f995f5b-0">
              En annan fråga som jag skulle vilja lyfta upp som inte har diskuterats
              speciellt mycket i dag är föräldrarnas delaktighet i skolarbetet.
              Vi har i vår motion skrivit att vi vill ha en utökad lokal makt
              i skolan, en lokal makt där föräldrarna och eleverna är delaktiga,
              där man gör kunskapskontrakt för att stärka föräldrarnas roll
              i skolan i samarbete med personal och elever och där vi vill ha
              lokala skolstyrelser. Jag skulle vilja höra hur Mikael Damberg
              ser på den vinklingen.
            </seg>
          </u>
          <note type="speaker" xml:id="i-840cd005b0a43c1f-0">
            Anf. 100 MIKAEL DAMBERG (s) replik:
          </note>
          <u who="mikael_damberg_3c15a9" next="cont" xml:id="i-74fc4c2d1b23d4bc-1">
            <seg xml:id="i-3b1cf19a19f66a8a-0">
              Fru talman! Jag delar inte riktigt uppfattningen att det som
              har beskrivits i den här budgetdebatten är en gemensam borgerlig
              vision om svensk skolpolitik. I så fall har jag lyssnat väldigt
              ouppmärksamt. Det jag tycker att den här debatten visar, vilket
              vi verkligen undrar över, är de oerhört många förslag och åsikter
              som ni har. Läser man reservationerna och era motioner ser man
              att där finns väldigt lite av gemensamma tag.
            </seg>
            <seg xml:id="i-6d3adc29aa32a5cd-0">
              Du nämner själv det oberoende kvalitetsinstitut som ska skapas.
              Ni är inte ens överens om det. Kristdemokraterna har en annan
              lösning och tycker att Skolverket ska sköta det. Förra året inför
              valet hade ni en gemensam uppfattning om betygssystemet i den
              svenska skolan. Nu finns inte heller det kvar, för Moderaterna
              har hoppat av och säger att det ska vara tio betygssteg i stället.
              Inte ens på de punkter där ni var överens inför valet är ni överens
              nu.
            </seg>
            <seg xml:id="i-b9fcb1776de688bf-0">
              Jag skulle kunna ta exempel på exempel där ni har olika uppfattningar.
              Moderaterna och Folkpartiet vill förstatliga finansieringen av
              skolan genom att ha en nationell skolpeng. Ni och Kristdemokraterna
              vill inte det. Kristdemokraterna vill ha kvar Skolverket. Det
              vill inte ni andra. Centerpartiet och Kristdemokraterna anser
              att de öronmärkta pengarna ska gå till kommunkassan, medan Folkpartiet
              vill kunna använda Wärnerssonpengarna till lärarlöner. I Moderaternas
              budgetmotion har jag kommit fram till att Moderaterna är det enda
              parti som stöder Wärnerssonpengarna. Det var en annorlunda kursändring
              från Moderata samlingspartiet inför årets budgetarbete. Det finns
              inte en enhetlig syn på skolan eller finansieringen.
            </seg>
            <seg xml:id="i-6564440917f7cfca-0">
              Avslutningsvis vill jag säga att lokal makt är väldigt bra. Jag
              delar den uppfattningen. Jag tycker att vi ska gå vidare med det
              försök som har inletts med lokala skolstyrelser. Jag tycker att
              vi ska permanenta det frågan är när. Men även här har ni Folkpartiet
              emot er, som inte tycker att det är bra med lokala skolstyrelser.
            </seg>
          </u>
          <note xml:id="i-23b45e4eead737e6-0">
            Anf. 101 BIRGITTA SELLÉN (c) replik:
          </note>
          <u who="mikael_damberg_3c15a9" prev="cont" xml:id="i-7d8c59c7a13e8b23-1">
            <seg xml:id="i-3ffbedbe742b543d-0">
              Fru talman! Mikael Damberg har inte sett någon gemensam borgerlig
              politik i dag. Nej, men det är alltid så i en debatt. Man lyfter
              fram lite olika frågor. Mikael Damberg har inte lyft fram samma
              frågor som de andra s-förespråkarna. Man tar olika bitar för att
              ge information om så mycket som möjligt.
            </seg>
            <seg xml:id="i-bec894cab9880b1e-0">
              När vi jobbar inför kommande val vill varje parti profilera sig.
              Så är det med samarbetspartierna och regeringen också, att varje
              parti vill framhålla sin speciella nisch, för att låta folket
              avgöra vad de vill ska komma fram. Det är inte alls en märkvärdighet
              i politiken. Det märkliga är möjligen att vi borgare alltid måste
              ha allting gemensamt. Men då skulle vi inte behöva fyra olika
              partier. Det där faller på sitt eget grepp.
            </seg>
            <seg xml:id="i-0af6a0680b92e333-0">
              Jag blir väldigt glad när jag hör att Mikael Damberg talar väl
              om lokala skolstyrelser. Jag kommer själv från en kommun som var
              föregångare med det här, Sundsvalls kommun, där vi införde den
              lokala skolstyrelsen 1991. Trots att det är Socialdemokraternas
              lokala skolplan, blev jag så glad när jag läste att det står som
              en självklarhet: För att öka alla föräldrars delaktighet i skolans
              verksamhet ska flexiblare samarbetsformer utvecklas gemensamt
              av föräldrar och personal vid alla skolor. Grundskolans lokala
              styrelser och förskolans föräldraråd ska utvecklas vidare.
            </seg>
            <seg xml:id="i-07e0e3d46cb5fb81-0">
              Det känns så skönt och så tryggt, och jag vet att det fungerar
              bra. Jag vet till och med att när regeringen kom med det här försöket
              sade skolorna i Sundsvall: Vadå? Vi har ju kommit längre! Jag
              hoppas få se det i framtiden.
            </seg>
          </u>
          <note type="speaker" xml:id="i-e980a43cd62baa73-0">
            Anf. 102 MIKAEL DAMBERG (s) replik:
          </note>
          <u who="mikael_damberg_3c15a9" xml:id="i-ab405f70b7f6f7ee-2">
            <seg xml:id="i-a60b6b5b0cc7f5db-0">
              Fru talman! Jag ska verkligen ge Sellén rätt i att Sundsvall
              var först och har kommit längre. När jag var ordförande i Socialdemokratiska
              ungdomsförbundet använde vi Sundsvall som den stora modellen när
              vi försökte bryta mark i andra kommuner, för att ge elever, föräldrar
              och lärare möjlighet att påverka lokalt genom lokala skolstyrelser.
              Jag tror att det är ett väldigt viktigt försök.
            </seg>
            <seg xml:id="i-004c07cde50f5752-0">
              Det speglar också våra partiers gemensamma uppfattning, att vi
              tycker att det ska finnas ett stort lokalt inflytande över skolpolitiken.
            </seg>
            <seg xml:id="i-e2ebde1556028e62-0">
              Jag kräver inte att ni borgerliga partier ska skriva ihop er
              om varenda fråga, men det är intressant att veta åt vilket håll
              det kommer att tippa. Frågan om en statlig finansiering av hela
              skolpolitiken och en nationell skolpeng som ska vara enhetlig
              för hela landet är en gigantiskt viktig fråga, om vi vill behålla
              det lokala inflytandet över skolan, men också vilken riktning
              svensk skolpolitik kommer att ha i framtiden.
            </seg>
            <seg xml:id="i-34b2153194c5665a-0">
              Då är det viktigt för väljarna att veta: Kommer Centern att stödja
              det eller inte? Kommer man att släppa det därför att man är i
              minoritet i det borgerliga blocket gentemot Moderaterna och Folkpartiet?
            </seg>
            <seg xml:id="i-fa09aa287d444b47-0">
              Jag tycker att det är viktigt att vi för sådana ideologiska diskussioner,
              också om det borgerliga alternativet i svensk skolpolitik, även
              om jag hoppas att det inte blir verklighet.
            </seg>
          </u>
          <note type="speaker" xml:id="i-247bc965b9ece42e-0">
            Anf. 103 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-fda59c38b18a915d-6">
            <seg xml:id="i-f4513357436a61d0-0">
              Fru talman! Makten och överheten fick ett ansikte när Mikael
              Damberg stod här och talade den passiva överheten som vet bäst.
              Jag blev faktiskt förvånad. Fru talman! Jag trodde att Mikael
              Damberg hade lämnat det här SSU-tugget bakom sig.
            </seg>
            <seg xml:id="i-40f1af6460c0bb7f-0">
              Som vanligt ägnar sig socialdemokratin i denna debatt åt att
              fiska i olika vattendrag samtidigt. Å ena sidan står det en socialdemokratisk
              ledamot här och talar om hur illa ställt det må vara ute i den
              verklighet som socialdemokratin administrerat fram, regerat fram
              och regerat sönder under så många år.
            </seg>
            <seg xml:id="i-c8c0621cb4b2f0c3-0">
              Å andra sidan står i nästa sekund en företrädare för stödpartiet
              Vänsterpartiet och ägnar hela sin talartid åt att berätta om hur
              förfärligt det är i det här samarbetet, eftersom Vänstern tydligen
              inte får igenom sin politik hade Vänstern fått igenom sin politik
              hade verkligheten sett annorlunda ut. Vänsterpartiet var väl ändå
              inte nöjd med den verklighetsbeskrivning de själva gav?
            </seg>
            <seg xml:id="i-51d4a63cb8241710-0">
              Miljöpartiet är inte ens här, och vi vet inte vad de tycker och
              tänker.
            </seg>
            <seg xml:id="i-875de14b29c7d1fa-0">
              I detta ställer sig alltså Mikael Damberg här och talar om olika
              saker, som om allt vore gott och väl, frid och fröjd, som om det
              inte fanns någon utslagning, som om det inte fanns något klassamhälle,
              som om det inte fanns någon otrygghet eller som om det inte fanns
              några brister i kunskapssamhället.
            </seg>
            <seg xml:id="i-d06bd88ac3bdf5c6-0">
              Till detta kommer socialdemokratins alla svek av vallöftena.
              Förra året talade socialdemokratin om alla tusentals människor
              som skulle få jobb inom skola och barnomsorg om socialdemokratin
              fick regeringsmakten igen. Av det har intet blivit. Det börjar
              faktiskt bli lite skämt, detta valfläsk från förra året som socialdemokratin
              inte har infriat.
            </seg>
            <seg xml:id="i-ec51335ab9df3f78-0">
              Fru talman! Det vore oerhört hedersamt av Mikael Damberg att
              ge en del besked här i dag och inte bara måla upp myter.
            </seg>
          </u>
          <note type="speaker" xml:id="i-e8dc1ed5d9826969-0">
            Anf. 104 MIKAEL DAMBERG (s) replik:
          </note>
          <u who="mikael_damberg_3c15a9" xml:id="i-ab405f70b7f6f7ee-3">
            <seg xml:id="i-27beca0aae83518a-0">
              Fru talman! Det är många bilder, och många ansikten har trätt
              fram för Torsten Lindström i dagens debatt. Jag är ett av dem.
              Jag får stå för det.
            </seg>
            <seg xml:id="i-be224a01df82fb13-0">
              Det intressanta är beskrivningen av Kristdemokraternas förslag.
              I finansutskottets betänkande har man gjort en ganska träffande
              beskrivning av de inlägg som har gjorts här tidigare. Kristdemokraterna
              är fruktansvärt tydliga om de reformer man utlovar, men väldigt
              luddiga om de pengar som utlovas.
            </seg>
            <seg xml:id="i-c527864e357e253a-0">
              Man kan knappast beskylla vare sig Vänsterpartiet, Socialdemokraterna
              eller Miljöpartiet för att inte ta ekonomiskt ansvar eller för
              att inte genomföra de reformer som vi har lovat. Vi gör det stegvis
              när vi har pengar till det. Det kommer vi att göra, även de reformer
              som ännu inte är genomförda den här mandatperioden.
            </seg>
            <seg xml:id="i-95b7f5753dc262f2-0">
              Man kan läsa om effekterna av Kristdemokraternas budgetförslag
              i finansutskottets betänkande. Enligt finansutskottets mening
              utmärks Kristdemokraternas budgetalternativ av en svagt underbyggd
              finansiering. Regeländringar som syftar till att öka utgifter
              och minska skatter är sålunda tämligen väl specificerade medan
              regeländringar avsedda att minska utgifter eller öka inkomster
              ofta är mycket otydliga. Skarpt formulerade budgetförsvagningar
              förutsätts bli finansierade genom vagt formulerade besparingar
              som i några fall dessutom framstår som i praktiken ogenomförbara.
            </seg>
            <seg xml:id="i-141d389b1f605730-0">
              Det sammanfattar väl lite grann Kristdemokraternas hållning även
              på utbildningspolitikens område.
            </seg>
          </u>
          <note type="speaker" xml:id="i-dedc953457c4bd75-0">
            Anf. 105 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-fda59c38b18a915d-7">
            <seg xml:id="i-0b8e65ebc14364bb-0">
              Fru talman! Socialdemokratin gick förra året till val på att
              satsa på skolan och barnen. Sedan dess har socialdemokratin lagt
              fram förslag om och beslutat om fördyringar av statens verksamhet
              med 30 miljarder kronor under 2003 och 2004.
            </seg>
            <seg xml:id="i-54c8aeb44cf2e6ab-0">
              Ändå ser vi inte röken av de personalförstärkningar som socialdemokratin
              gick till val på. Det visar att de löften som fästs ut i valrörelserna
              inte ens är dugliga och gångbara efter valdagen. De faller så
              fort valdagen har varit. När Mikael Damberg verkligen får chansen
              att påverka och driva frågorna så blir det minsann inga personalförstärkningar.
            </seg>
            <seg xml:id="i-e7ceb56834e1ba26-0">
              Jag förstår, fru talman, att det då blir väldigt enerverande
              för Mikael Damberg att konstatera att Kristdemokraterna år in
              och år ut satsar mer pengar än vad regeringen gör på den mjuka
              verksamheten och på kommuner och landsting. Inför 2004 handlar
              det om 2 miljarder kronor.
            </seg>
            <seg xml:id="i-941dcec976689e60-0">
              Det som jag också verkligen förstår irriterar Mikael Damberg
              som maktens företrädare, fru talman, är att vi från Kristdemokraterna
              ogillar myndigheter som inte behövs. När regeringen och stödpartierna
              väljer att lösa vartenda problem med en ny myndighet, ett nytt
              projekt, en ny delegation och nya pengar så vill vi kristdemokrater
              något annat. Vi lägger makten där den hör hemma ute i verkligheten
              och ute i verksamheten hos människor. Vi är inte intresserade
              av nya centralstyrda myndigheter som tycker, tänker och odlar
              fram olika centralstyrda projekt. Det var därför, fru talman,
              som vi avvisade myndigheten för skolutveckling. Vi ser det snarare
              som att utveckling ska växa fram hos de professionella, hos barn
              och hos föräldrar ute i den lokala verkligheten utifrån de förutsättningar
              som finns där.
            </seg>
            <seg xml:id="i-8a74ad495a236295-0">
              Men det är klart, fru talman, att om man har regerat så länge
              som socialdemokratin så tror man att lösningen på alla problem
              är myndigheter. Det kanske är dags att börja fundera över andra
              lösningar.
            </seg>
          </u>
          <note type="speaker" xml:id="i-913300903fdb4237-0">
            Anf. 106 MIKAEL DAMBERG (s) replik:
          </note>
          <u who="mikael_damberg_3c15a9" xml:id="i-ab405f70b7f6f7ee-4">
            <seg xml:id="i-ca4f3f729d28988b-0">
              Fru talman! Det är svårt att diskutera när man far så lätt fram
              med sanningen i debatten. När ni säger att Kristdemokraterna inte
              har sett röken av Wärnerssonpengarna eller de riktade statsbidragen
              så måste det innebära att ni själva inte läser de handlingar eller
              betänkanden som vi behandlar framför oss på bordet. Förra året
              anställdes i runda slängar 3 000 fler lärare i svenska skolor
              tack vare de riktade statsbidragen. Vi ser nu att personaltätheten
              ökar både i grund- och gymnasieskolan. Det finns i betänkandet
              framför dig. Det är bara att läsa innantill!
            </seg>
            <seg xml:id="i-530add134e897b8f-0">
              Jag kan förstå att ni vill kritisera regeringen, men gör det
              inte på den här punkten. Ni vill ju använda de här pengarna till
              vad som helst i den kommunala kassan. Ni kanske vill ge samma
              besked i den här debatten som Centerpartiet gjorde tidigare, det
              vill säga att alla pengar som ni riktar till kommunerna ska gå
              till skolan. Hela den skolsatsning som vi har riktat till kommunerna
              vill ni alltså släppa helt fri och då kommer varenda krona att
              gå till skolan. Jag tror inte att det blir på det sättet, och
              då tappar ni era argument om att anställa fler människor i skolan
              under de närmaste åren.
            </seg>
            <seg xml:id="i-080adef91b609418-0">
              Det är samma resonemang som när du är lite ovarsam med sanningen.
              Tidigare i debatten fick man intrycket att Kristdemokraternas
              representant hade läst alla remissyttranden när det gäller Gymnasiekommittén.
              Det var speciellt fyra stycken av de 350 remissyttranden som finns
              som det hänvisades till och som var kritiska till Gymnasiekommittén.
              Tre av de fyra citerade hade inte något direkt med utbildningspolitik
              att göra, men det spelar ingen roll. Det intressanta är att läsa
              vad Kristdemokraterna egen ledamot har skrivit. Det föreföll ju
              som om han var helt emot Gymnasiekommittén.
            </seg>
            <seg xml:id="i-c1d4d65a0eb3421d-0">
              Men han skriver: Den vidareutveckling av gymnasieskolan som Gymnasiekommittén
              2000 har arbetet med är ett positivt försök till förändring. Gymnasieskolan
              är fylld av ambitiösa elever och engagerad personal. Jag ser därför
              nya möjligheter med visionen om förstärkning av elevernas successiva
              val. Här finns stora möjligheter att underlätta skolans arbete.
              Breda ingångar har också ett berättigande. Principen att utbildning
              till specialiserade yrken sker i arbetslivet är rimlig. Förutsättningar
              i direktiven stärker samverkan med arbetslivet och ger ett ökat
              inslag av utbildning och lärande i arbetslivet något som vi kristdemokrater
              har efterlyst under lång tid.
            </seg>
            <seg xml:id="i-3946a344b47e55ed-0">
              Det var inte riktigt så det lät tidigare när vi talade om Gymnasiekommittén.
            </seg>
          </u>
          <note type="speaker" xml:id="i-a41ab4b949571252-0">
            Anf. 107 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-64a18c365123f8c5-5">
            <seg xml:id="i-604374abb000e14f-0">
              Fru talman! Jag ska inte bli alltför personlig, men jag kunde
              inte låta bli att reagera lite när Mikael Damberg sade att han
              var den första som tog examen i sin familj. Men din far blev ju
              både partikassör och generalkonsul, så det går ju uppenbarligen
              ganska bra fast man inte har en formell akademisk behörighet eller
              examen.
            </seg>
            <seg xml:id="i-faf4e4a37db4941a-0">
              Det riktigt stora problemet i dagens skola är toppstyrningen
              inom politiken. Det är det som leder till de stora problemen i
              skolan. Vi har en total likriktning på många områden, och det
              måste vi ändra på när det gäller skolans styrning. Vi har ingen
              allmän valfrihet, vilket vi moderater förespråkar. Detta är ett
              mycket stort problem. Om människor inte ges möjligheten att välja
              skolform så kommer vi till slut i ett läge där man bara väljer
              det som kommunen och politikerna anpassar åt en.
            </seg>
            <seg xml:id="i-26e3e45f8d204a36-0">
              Slutligen finns naturligtvis också skillnaden mellan kommunerna.
              Mikael Damberg har vid flera tillfällen i sina anföranden tagit
              upp den här frågan. Om man tittar på hur det ser ut i landet så
              ser man att det kan skilja ganska mycket mellan olika kommuner.
              Mellan Malmö och Lund, som ligger 20 minuter med tåg från varandra,
              skiljer det mellan 6 000 och 8 000 kr i vad varje elev erhåller
              per termin. Det är ganska allvarligt.
            </seg>
            <seg xml:id="i-c9aaf17bfc56ac98-0">
              Eftersom du nu har stått här och talat så mycket om vårt förslag
              om den nationella skolpengen, som ju skulle leda till att vi botar
              alla de problem som jag nyss har räknat upp, så är min fråga:
              Vilket är det socialdemokratiska alternativet att fortsätta som
              vi har hållit på?
            </seg>
          </u>
          <note type="speaker" xml:id="i-fc5f13da1a6c5eb8-0">
            Anf. 108 MIKAEL DAMBERG (s) replik:
          </note>
          <u who="mikael_damberg_3c15a9" xml:id="i-ab405f70b7f6f7ee-5">
            <seg xml:id="i-5ff3fc5309b0228c-0">
              Fru talman! Man blir lätt ironisk när man funderar över att toppstyrning
              inom politiken skulle vara det stora problemet på skolans område.
              Det får man höra från en representant som föreslår att hela finansieringen
              av skolan nu ska toppstyras av en statlig myndighet eller ett
              statligt verk som ska sitta och individuellt bedöma hur stort
              behov av stöd eller hjälp varje elev har. Ni vill ju inte bara
              ha en enhetlig skolpeng, ser jag när jag läser era motioner. Tolgfors
              har skrivit i sin motion att det kan vara bra att utdela morötter
              till de skolor som är bättre, men också att det ska finnas något
              slags krispengar till de skolor som har det dåligt ställt. Då
              måste ju någon sitta och bedöma det! Tidigare i debatten sades
              det i ett replikskifte att man måste kunna se enskilda individer.
              Men vilken statlig myndighet ska sitta och se de här enskilda
              individerna?
            </seg>
            <seg xml:id="i-01a645689b53c182-0">
              Vi har ett annat system i dag, som jag tycker är långt mycket
              bättre och effektivare än detta. Det utjämnar förutsättningarna
              mellan olika delar av landet och ger lokala kommunpolitiker möjlighet
              att prioritera resurser långt mycket mer än det som kan ske bara
              genom att de handikappade får en extra peng från Moderaterna när
              de har stora problem.
            </seg>
            <seg xml:id="i-facfcde513a6e324-0">
              Det som gäller i verkligheten, utanför den här byggnaden, när
              man besöker skolor är att det inte bara är skillnad på kostnaden
              mellan olika kommuner, utan skillnaderna är gigantiskt stora mellan
              olika skolor också inom kommunerna. För Moderaterna kanske det
              är ett problem, men för mig är det viktigt att det är på det sättet.
              Jag vet nämligen hur svårt en del skolor i segregerade bostadsområden
              har att kunna leverera och förmedla den kunskap som deras elever
              har rätt till om man inte har möjlighet att sätta in extra resurser.
              Det omöjliggörs med ett system med central nationell enhetlig
              skolpeng.
            </seg>
            <seg xml:id="i-dca6ce4f07c19ae0-0">
              Kan du svara på frågan: Vem ska fördela pengarna? Hur går det
              till om man tycker att ens skolpeng inte räckte till och att man
              behöver extra stöd och hjälp därför att man är lite långsammare
              i matte? Vart vänder man sig då? Är det Skolverket eller en nyskapad
              myndighet som ska sköta detta?
            </seg>
          </u>
          <note type="speaker" xml:id="i-3defc22d4497257e-0">
            Anf. 109 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-64a18c365123f8c5-6">
            <seg xml:id="i-0af2a0de88ae9b4b-0">
              Fru talman! Det är ganska fantastiskt att lyssna på Mikael Damberg
              av flera olika anledningar. Visst jag kan gå med på att det är
              svårt att fördela pengar på rätt sätt så att varje elev erhåller
              de resurser som gör att var och en kan få bygga sin egen bästa
              dröm. Men är det ett argument för att avstå från att göra fördelningen?
              Vad du står och säger är ju egentligen bara att det är bättre
              att kommunpolitikerna sitter och gör fördelningen än att Skolverket
              eller någon annan kompetent myndighet sysslar med det.
            </seg>
            <seg xml:id="i-d494eac8601c4942-0">
              I den bästa av världar sitter naturligtvis inte några politiker
              och gör bedömningen. Men om den ska göras så ska den göras av
              människor som arbetar efter objektiva kriterier och inte kommunpolitiker
              som i dag styr och ställer. Dessutom är de vilket du vid flera
              tillfällen har glömt bort att nämna i stor utsträckning bundna
              av vad vi säger i den här kammaren. De är uppbundna av statsbudgeten,
              så det finns egentligen ingen frihet i det systemet.
            </seg>
            <seg xml:id="i-1259ae03697793f7-0">
              Mitt svar på den fråga som du ställer är naturligtvis att vi
              alltid måste arbeta på ett sätt som gör att vi kan finna de objektivt
              bästa kriterierna. Vi måste alltid försöka utforma detta på ett
              sätt så att vi verkligen tillfredsställer varje elevs behov. Men
              att avstå från att göra det vilket ni gör implicit i det som du
              säger kan vi aldrig gå med på från moderat sida.
            </seg>
          </u>
          <note type="speaker" xml:id="i-eb25457aa997a64b-0">
            Anf. 110 MIKAEL DAMBERG (s) replik:
          </note>
          <u who="mikael_damberg_3c15a9" xml:id="i-ab405f70b7f6f7ee-6">
            <seg xml:id="i-d3416c1e8ec515d7-0">
              Fru talman! Det är precis tvärtom. Jag menar att man på en central
              myndighet i Helsingfors, i Gävle eller var den nu ska placeras
              omöjligtvis kan ha prövningen, bedömningen och kontrollen av vilka
              skolor som behöver extra resurser och frågan om var man har tio
              elever som det går lite långsammare för och som behöver extra
              stöd och hjälp. Det blir en sovjetisk centralbyråkrati in absurdum
              om enskilda statstjänstemän ska sitta och försöka förstå vilka
              behov de över en miljon eleverna på de 5 000 skolorna har i landet.
              Ska de avgöra vilka behov en elev har och vilken peng och stöd
              varje elev ska få?
            </seg>
            <seg xml:id="i-d52df2e10ef3ffae-0">
              Jag tror att det är feltänkt. Det är därför jag kritiserar det
              och det är därför jag frågar vilka de objektiva kriterier är som
              du talar om och som ska gälla för fördelningen av pengarna. Du
              säger att det är svårt att fördela pengarna. Ja, men hur ska det
              gå till? Ni har en gigantisk summa pengar avsatt i er budget för
              att inleda systemet. Jag trodde att ni hade tänkt på det här.
              Men det kanske ni inte har gjort.
            </seg>
            <seg xml:id="i-3ae3df14d0b42eb9-0">
              Jag tror att resultatet av en enhetlig nationell skolpeng blir
              orättvisor. Det blir dels orättvisor mellan kommuner det har varit
              uppenbart i debatten tidigare dels orättvisor mot de elever som
              behöver extra stöd och hjälp men som inte kommer att få det därför
              att skolpengen är satt i Helsingfors eller Gävle eller någon annanstans.
            </seg>
          </u>
          <note type="speaker" xml:id="i-a86bc78ed9745449-0">
            Anf. 111 Statsrådet LENA HALLENGREN (s):
          </note>
          <u who="unknown" next="cont" xml:id="i-acf268ceda46643c-2">
            <seg xml:id="i-aab78710d9add420-0">
              Fru talman! Det har snart gått ett år sedan vi senast diskuterade
              det livslånga lärandet, utbildning och kunskap och hur vi på bästa
              sätt kan och vill använda statens samlade medel. Trots att Moderaternas
              krav på barnskola består, att Kristdemokraternas skepsis mot förskolans
              läroplan upprepas och att Folkpartiets ambivalens inför maxtaxan
              fortsätter har en hel del hänt.
            </seg>
            <seg xml:id="i-bee6e8f3b299da7d-0">
              Jag ser fram emot att diskutera det första steget på det livslånga
              lärandet vi har varit inne på många andra delar av det livslånga
              lärandet. Regeringens arbete för de minsta barnen har framför
              allt handlat om att fokusera på förskolans kvalitet. För mig som
              socialdemokrat är det självklart att vi, när vi diskuterar kvalitet,
              talar om alla barn. Därför har vi med tre olika reformer sänkt
              avgifterna i förskolan, gett barn till arbetslösa och föräldralediga
              rätt att delta i förskolans pedagogiska verksamhet och gett alla
              fyra- och femåringar, som så önskar, rätt till avgiftsfri pedagogisk
              verksamhet under minst tre timmar om dagen. Det ökar tillgängligheten,
              och det innebär att alla barn i Sverige de som vill det, de som
              önskar det och de som har behov av det har rätt att delta i förskolans
              verksamhet.
            </seg>
            <seg xml:id="i-9915c092503955bf-0">
              Varför maxtaxa? Hur många gånger ska vi älta detta? Det kan man
              verkligen fundera på. Ibland låter det som att det är pengar i
              plånboken som betyder allt. Jag tycker att vi ska vara klara över
              att ett par tusen i månaden är väldigt mycket pengar för de flesta
              barnfamiljer. Det är ingen försumbar diskussion. Det vore intressant
              om alla de som fortfarande tycker att maxtaxan är en reform som
              styr över barnfamiljerna kunde tala om hur mycket man då ska betala
              för barnen i förskolan. Är det 3 000, 4 000 eller 5 000? Ni får
              gärna begära ordet och tala om var smärtgränsen går.
            </seg>
            <seg xml:id="i-ac2f4698758d9008-0">
              Nu är det 1 260 kr i månaden. Det är mycket pengar redan i dag.
              Jag ser fram emot att vi under kommande mandatperiod har möjlighet
              att minska den summan ytterligare, men detta är ett bra steg på
              vägen.
            </seg>
            <seg xml:id="i-d7d9bdef6c9c2c64-0">
              Jag har hört många i debatten som säger: Ja, men det här har
              ju lett till större barngrupper, till minskad personaltäthet och
              till ökade vistelsetider. Det är nästan så att man undrar om barnen
              någonsin befinner sig i några andra lokaler än i förskolans.
            </seg>
            <seg xml:id="i-f9f5160d32cbb83f-0">
              Skolverket har gjort gedigna rapporter det handlar om hundratusen
              föräldraenkäter. De har gjorts en gång och kommer att göras två,
              tre, fyra, fem gånger, så många gånger kommer kammaren att få
              möjlighet att ta del av Skolverkets utvärderingar. De visar att
              personaltätheten inte har minskat. De visar att barngruppernas
              storlek inte har ökat. De visar att vistelsetiden inte har ökat
              på grund av maxtaxan.
            </seg>
            <seg xml:id="i-3f1ed6ec995e1ff6-0">
              Vi är väl alla som sitter här plågsamt medvetna om det 90-tal
              vi har gått igenom. Det har kostat pengar för var och en, för
              stat och för kommun. Det har kostat för enskilda barnfamiljer,
              och barnen har också fått betala med större barngrupper i förskolan.
              Att vi ska komma till rätta med det är någonting som vi måste
              sätta allra högst på dagordningen. Men barngruppernas storlek
              har inte ökat ytterligare på grund av maxtaxan, och personaltätheten
              har inte minskat med anledning av maxtaxan. Ett skäl till det
              är de 500 miljoner kronor, som kallas kvalitetspengarna, som har
              fördelats till kommunerna. De har lett till nästan 2 000 nyanställda,
              och till det kommer många som har fått del av ökad kompetens.
            </seg>
            <seg xml:id="i-74f93c6e98beee06-0">
              Det är en del av kvaliteten, att alla barn som finns i förskolan
              får ta del av den pedagogik som finns och av den trygghet som
              andra vuxna kan innebära. För många barn, de allra flesta barn,
              hoppas och tror jag att det är allra tryggast att vistas hos föräldrar
              och familj, men man ska vara medveten om att för en del barn kan
              timmarna i förskolan vara en stund av lugn och ro och trygghet.
            </seg>
            <seg xml:id="i-6d25b35e8b3f06d1-0">
              När man ser vad man faktiskt har kunnat uträtta med gemensamma
              medel är jag väldigt glad och stolt över att vi har använt drygt
              5 miljarder kronor just till de yngsta, till våra barn, till det
              första steget på ett livslångt lärande. Det tror jag är en grundläggande
              förutsättning för att vi ska lyckas med allt det andra som vi
              har diskuterat i kammaren under hela förmiddagen.
            </seg>
            <seg xml:id="i-cb33f8cb2933f1b3-0">
              Vi ska ha en förskola som är väl fungerande, som har en hög pedagogisk
              kvalitet och tillräckligt med vuxna som kan stå för den trygghet
              och kvalitet i barnens vardag som läroplanen föreskriver. Därför
              är det viktigt att vi har kontroll på hur stora barngrupperna
              är, att vi inte bara står här och säger att vi har besökt var
              sin förskola någonstans i Sverige och sedan talar om hur många
              barn det var på den förskolan. Vi måste ha bättre kontroll och
              statistik över hur stora barngrupperna faktiskt är.
            </seg>
            <seg xml:id="i-9c2bec49ee7e9418-0">
              Det är inte på något sätt ointressant, eftersom det sägs i debatten
              att barngrupperna har blivit så stora och att det är en sådan
              otrygg verksamhet. På regeringens uppdrag har därför Skolverket
              utvärderat barngrupperna, och statistiken visar att barngrupperna
              ökade fram till 1996. Sedan har de stabiliserats på en för hög
              nivå. Där befinner vi oss alla i dag med gemensamma stora utmaningar.
            </seg>
            <seg xml:id="i-d57409863625cb57-0">
              Torsten Lindström ska få svar på sin fråga direkt. 6 000 fler
              förskollärare, barnskötare och andra vuxna ska tillföras kommunerna
              med början 2005. Jag tror egentligen inte att det finns någon
              i den här kammaren som tror att vallöften verkställs den 22 september,
              dagen efter valet. Vi är väl alla medvetna om att de ska verkställas.
              Ekonomin ska vara i balans.
            </seg>
            <seg xml:id="i-0dfb7beb455a6282-0">
              2005 ska resurserna börja utbetalas till kommunerna. Jag vet
              att det är efterlängtade pengar, och jag är helt övertygad om
              att de kommer att bidra mycket positivt till förskolans verksamhet.
              Jag hoppas också att det ska ge en tydlig signal till våra kommunpolitiker
              att komplettera med egna satsningar, eftersom det i stor utsträckning
              faktiskt är en kommunal verksamhet.
            </seg>
            <seg xml:id="i-570479024affbacc-0">
              Men kvalitet gäller inte bara barngruppers storlek och personaltäthet.
              Det handlar också om att alla barn får lära och att de får behålla
              nyfikenheten i utbildningssystemet. Det handlar om att flickor
              och pojkar får utveckla sina personligheter, att vi stöder alla
              de barn som växer upp med mer än ett språk, att all personal är
              välutbildad, att kvalitetsarbetet är systematiskt och att det
              är möjligt för föräldrar som vill att ta del av det.
            </seg>
            <seg xml:id="i-1940d54db7212da8-0">
              En orättvisa som består handlar just om pojkar och flickor i
              förskolan. Jag menar att pojkar och flickor måste få växa upp
              utan att begränsas av omvärldens förutfattade meningar eller fördomsfulla
              synsätt som det många gånger handlar om. Det handlar inte om att
              flickor ska bli pojkar eller tvärtom. Det handlar om att såväl
              vuxna som andra barn måste respektera flickor och pojkar som de
              individer de är för att de ska ha förutsättning att utvecklas
              utifrån alla de potentialer de besitter.
            </seg>
            <seg xml:id="i-c874f96ae6fd58ba-0">
              Läroplanen säger också att förskolan aktivt ska motverka traditionella
              könsmönster. Samtidigt säger personalen att det är detta område
              i värdegrunden som man känner allra störst osäkerhet inför. Vi
              har helt klart mycket att göra. Därför har regeringen tillsatt
              en delegation som under två och ett halvt år med 12 ½ miljoner
              kronor ska lyfta fram goda exempel, fördela medel till jämställdhetsprojekt,
              samla forskning och kunskap och också påverka lärarutbildningen.
              Man ska på olika sätt uppmärksamma frågan, så att vi åtminstone
              börjar där jag menar att mycket av värderingarna faktiskt grundläggs.
            </seg>
            <seg xml:id="i-9b8967f12fc19995-0">
              Personalen i förskolan har gjort svensk förskola till vad den
              är i dag: unik och respekterad i omvärlden. Utbildningen för att
              arbeta i förskola i dag är betydligt längre än vad den tidigare
              var, och ambitionerna att rekrytera förskollärare är höga. Samtidigt
              har vi en lika stor yrkeskår, nämligen barnskötarna. De har inte
              varit föremål för någon nationellt fastlagd utbildning på mycket
              länge, vilket är en brist. Ska vi upprätthålla kvaliteten i förskolan
              måste alla som jobbar med våra barn ha utbildning, kompetens,
              status och respekt. Därför har Skolverket fått i uppdrag att utforma
              en nationell kursplan för en ettårig påbyggnadsutbildning till
              barnskötare. Den ska vara så flexibel att den kan svara mot de
              varierade utbildningsbehov som finns i denna yrkesgrupp.
            </seg>
            <seg xml:id="i-82a412dd3e891b5b-0">
              I ett samhälle där kunskap och kompetens värderas allt högre
              ökar också kraven på den enskilde, som medborgare, förälder, konsument,
              anställd och företagare, att regelbundet förnya och bredda sina
              kunskaper. Det sägs att min generation kommer att få byta jobb
              sju gånger i livet. Det säger också någonting om vilka behov vi
              har av vidareutbildning, omskolning och möjlighet att komma igen.
              Det är behov som man har för att man vill byta jobb, för att man
              måste byta jobb eller för att man vill skaffa sig den där gymnasiekompetensen,
              som behövs för att man ska känna sig mer självsäker och för att
              man inte ska ha en alltför lång uppförsbacke om den dagen kommer.
            </seg>
            <seg xml:id="i-7fea9f2afb526908-0">
              Många vuxna har tagit vara på den här möjligheten, men alltför
              många har avstått, av olika skäl. Man har inte råd att leva på
              studiemedel. Småbarnsföräldrar har kanske svårt att lämna hemmet.
              Andra bor långt från studieorten. Andra är beroende av kontakten
              med arbetsplatsen och får inte möjligheten att kombinera detta
              med ett förnyat lärande. En del avskräcks bara av tanken på sin
              egen tidigare skoltid.
            </seg>
            <seg xml:id="i-f65257d7b6d6ae2e-0">
              Kunskapslyftet gav närmare 800 000 människor en chans att skaffa
              sig just grundskolekompetens och gymnasiebehörighet och därmed
              en möjlighet att byta arbetslöshet mot meningsfulla studier.
            </seg>
            <seg xml:id="i-c5dc563e332cad0f-0">
              I dag är läget på arbetsmarknaden annorlunda. I takt med att
              samhället förändras måste också samhällets insatser för vuxna
              som vill läsa förändras. Vi måste utgå från vars och ens behov.
              Allas behov är olika. Hur ska man lära sig? Vad ska man lära sig?
              I vilken takt ska man lära sig? I Växjö till exempel läser verksamma
              barnskötare på distans till förskollärare. Det är ett mycket gott
              initiativ.
            </seg>
            <seg xml:id="i-2ae6faf38fac08ec-0">
              Vi måste också nå dem som är allra svårast att motivera för en
              utbildning. Det handlar om rekryteringsbidraget som ska locka
              dem som befinner sig långt bort och som kanske inte alltid har
              de ekonomiska förutsättningarna. Det handlar om möjligheter att
              validera kunskaper och utbildning som man har skaffat sig i sitt
              arbete på andra håll i samhället. Det handlar också om människor
              som kommer med yrkesutbildning från ett annat land.
            </seg>
            <seg xml:id="i-9660ef8c4ac4ffce-0">
              Vi måste ta fler steg mot ett kunskapssamhälle för alla med möjlighet
              att komma igen. Då måste vi satsa på alla delar av det livslånga
              lärandet.
            </seg>
          </u>
          <note xml:id="i-70faba815b424705-0">
            Anf. 112 BIRGITTA SELLÉN (c) replik:
          </note>
          <u who="unknown" prev="cont" xml:id="i-44d6d29febfcc233-2">
            <seg xml:id="i-176ac7232217fe1c-0">
              Fru talman! Det handlar om det livslånga lärandet. Kostnaden
              i förskolan är låg, berättar Lena Hallengren. Så är det. Det är
              därför föräldrarna väljer att placera barnen där. Det är naturligt.
              Men det är väldigt frustrerande för de föräldrar som hellre skulle
              vilja vara hemma med sina barn och kunna få en barnpeng som vi
              i Centerpartiet föreslår. Många känner att det är viktigt för
              barnen att få vara hemma i en lugnare miljö eftersom vi har en
              förskola med väldigt många barn, vilket även statsrådet intygar.
            </seg>
            <seg xml:id="i-a887d5c79cc8b538-0">
              Det är också väldigt frustrerande för kommunpolitikerna med maxtaxan
              eftersom den är underfinansierad med 11,5 miljarder, som jag sade
              tidigare här i en debatt. Det är inte lätt för fattiga kommuner
              att hosta upp de pengarna. Då blir det ännu större barngrupper
              och ännu färre vuxna bland barnen. Man har inte ekonomiska möjligheter
              att anställa fler. Dessutom är det i dag oerhört svårt att få
              tag i utbildad personal.
            </seg>
            <seg xml:id="i-e2c4dd1e8304ce46-0">
              Hur vi ska klara av 6 000 nya förskollärare 2005? Hur ska vi
              hitta utbildad personal när vi inte sätter i gång att utbilda
              dem? Det tar ju några år att utbilda. Det måste prioriteras. Det
              skulle jag vilja få en förklaring till.
            </seg>
            <seg xml:id="i-cd52fbee8bd431d8-0">
              Folkhögskolorna har också en viktig roll i det livslånga lärandet.
              Det har inte nämnts något om dem i dag. Jag tror att de kommer
              att få en stor funktion att fylla i framtiden eftersom vi har
              så många som lämnar skolan utan godkända betyg. Då är folkhögskolornas
              pedagogik ypperlig. Det finns i dag 147 folkhögskolor, varav 22
              startade efter 1991. Efter 1991 har man inte fått mer pengar,
              vilket gör att det är problem med ekonomin för folkhögskolorna.
              Jag skulle vilja höra statsrådets syn på det.
            </seg>
          </u>
          <note type="speaker" xml:id="i-22387c022499e7f1-0">
            Anf. 113 Statsrådet LENA HALLENGREN (s) replik:
          </note>
          <u who="unknown" next="cont" xml:id="i-acf268ceda46643c-3">
            <seg xml:id="i-46d6c3b91f1850fe-0">
              Fru talman! Om maxtaxan inte är taket, om det inte är rätt väg
              att gå utan vi ska gå någon annan väg, vore det intressant att
              få höra från Birgitta Sellén och Centerpartiet hur höga avgifterna
              skulle kunna bli. När vi talar om skolan är det ingen som säger
              att kvaliteten skulle kunna bli bättre om vi tog 1 5002 000 kr
              i månaden, att vi då skulle få mycket bättre kvalitet. Den debatten
              hör jag sällan. Jag har svårt att se varför det handlar om just
              barnfamiljerna med alla kostnader som det innebär att ha barn,
              med den låga lön som man har i början av arbetslivet då man ska
              skaffa bostad och mycket annat. Samtidigt ska man inte bara betala
              skatt som alla invånare utan också betala 3 0004 000 för att veta
              att kvaliteten i förskolan är bra. Vi måste kunna begränsa avgiften
              för den enskilda barnfamiljen och samtidigt jobba med ökad kvalitet
              i förskolan.
            </seg>
            <seg xml:id="i-913d796dc37dd80b-0">
              Jag kan påbörja den diskussion som jag är övertygad om kommer
              att fortsätta, inte minst från kd. De talar om barnpeng och vårdnadsbidrag.
              Jag har full respekt för att det är en politisk inriktning, en
              ideologisk uppfattning. Man tycker att framför allt mammorna,
              som det slutar med, ska vara hemma med barnen. Men till vilken
              ersättning? I vilken annan del av välfärdssystemet säger vi att
              den som inte är så mycket sjuk skulle kunna få ut lite pengar
              och använda dem till det de vill? Eller frågar om den som inte
              ens har barn verkligen ska betala till förskola och skola?
            </seg>
            <seg xml:id="i-873875a2173fb4de-0">
              Vi har en gemensamt finansierad förskola. Det är inte fråga om
              vem som bäst tar hand om barn. Vi vet alla att det är en läroplan
              som styr förskolans verksamhet. Det är en kombination av omsorg
              och pedagogik. Det är en verksamhet som det är positivt att barn
              får del av. Att alla barn måste gå där är verkligen en sanning
              med modifikation med tanke på den generösa föräldraförsäkring
              som finns i Sverige i dag.
            </seg>
          </u>
          <note xml:id="i-339c40ebe4119e55-0">
            Anf. 114 BIRGITTA SELLÉN (c) replik:
          </note>
          <u who="unknown" prev="cont" xml:id="i-44d6d29febfcc233-3">
            <seg xml:id="i-f1a632d7e3e578fa-0">
              Fru talman! Vi säger barnpeng. Det är omarbetat från vårdnadsbidraget
              som Centerpartiet var först med. Sedan har Kristdemokraterna övertagit
              det. Vi kallar det för barnpeng i dag. Vi vill också ha mer resurser
              till skolan. Det handlar om att det måste finnas resurser för
              att vi ska få en ökad täthet på personal som tar hand om våra
              barn så att kvaliteten blir bra både i förskolan och i skolan.
              Det är oerhört viktigt.
            </seg>
            <seg xml:id="i-aea9e52b452c396d-0">
              Jag måste få ta upp en annan fråga. Jag vet att Ana Maria Narti
              också kommer med den. Vi har med oss samma utredning, Unga utanför
              . Eftersom vi har förmånen att ha statsrådet här som handhar frågorna
              vill jag fundera lite grann.
            </seg>
            <seg xml:id="i-0cf2377aa271e290-0">
              Man lyfter upp att det är väldigt många som står utanför samhället
              i åldersgruppen 1624 år. Jag ska inte gå in närmare på det även
              om jag tror att statsrådet missade Ana Maria Nartis fantastiska
              inlägg. Jag funderar över en sak som står i utredningen:
            </seg>
            <seg xml:id="i-de7e715e6eb20a1d-0">
              Det bör dock främst vara en kommunal angelägenhet att se till
              så att alla under 20 år kan finna en lämplig sysselsättning. Vi
              menar att det kommunala uppföljningsansvar som tidigare återfanns
              i skollagen borde återinföras, förtydligas och utvärderas så att
              varje kommun inom ramen för detta ansvar bildar en organisation
              som har till uppgift att söka upp och noga utreda varje person
              som är yngre än 20 år och som inte studerar, arbetar eller har
              någon annan känd sysselsättning.
            </seg>
            <seg xml:id="i-685d6318ce5a31f5-0">
              Den här tanken går ju hand i handske med vår tanke om kvalitetsinstitut
              där kommunerna ska ha ansvaret för att följa upp och utvärdera
              hur det har gått i skolan för att kunna hjälpa. När jag läste
              pressmeddelandet som statsrådet Hallengren hade lämnat upplevde
              jag att det handlade om att komma med åtgärder och lappa efter
              att man har gått grundskolan. Men ungdomarna själva säger ju att
              problemen uppstår på grund av skolans brister. Där vill jag gärna
              få en kommentar.
            </seg>
          </u>
          <note type="speaker" xml:id="i-16db30196871974a-0">
            Anf. 115 Statsrådet LENA HALLENGREN (s) replik:
          </note>
          <u who="unknown" xml:id="i-5a95bfa0af5fc476-7">
            <seg xml:id="i-2927d4512de7d04a-0">
              Fru talman! Jag kan börja där Birgitta Sellén slutade. Unga utanför
              är på remiss. Jag ser mycket fram emot de resultat som kommer
              att komma in. De kommer definitivt att beröra många fler än dem
              som engagerar sig i utbildningspolitik. Det handlar inte bara
              om skola. Det handlar inte enbart om hur man ska arbeta annorlunda
              med skolan. Det handlar om en lokal samverkan med alla de parter
              som möter de unga människor som hamnar vid sidan om, arbetsförmedling,
              försäkringskassa, socialtjänst, fritidsgårdar och föreningar.
              Naturligtvis spelar skolan en viktig roll. Att man skulle lappa
              och laga i efterhand är en bild som jag inte delar. Naturligtvis
              måste man arbeta tidigt.
            </seg>
            <seg xml:id="i-f51c54a29e58059b-0">
              Vi ska vara medvetna om att den grupp som vi talar om inte sällan
              har sociala problem av olika slag. Det handlar inte enbart om
              skolmisslyckanden.
            </seg>
            <seg xml:id="i-4cd90bc6aa8686a9-0">
              Jag ser fram emot att diskutera det vidare när vi åtminstone
              har fått in remisserna. Jag tycker att det känns rimligt. Det
              är en väldigt viktig fråga. Eftersom Birgitta Sellén inte får
              ge repliker kommer säkert någon annan kunna svara på hur länge
              man ska kunna vara hemma. Vilka krav är rimliga att ställa ifråga
              om när man ska arbeta, betala skatt och bidra till välfärd och
              tillväxt? Hur hög ska ersättningen kunna vara?
            </seg>
            <seg xml:id="i-7fe2e573875707ec-0">
              Moderaterna talar på ett ställe om att man skulle kunna få 3
              000 kr i månaden skattefritt. Det är väldigt intressant om alla
              dessa olika konton, vårdnadsbidrag och ersättningar, handlar om
              3 000 kr i månaden. Är det i sådana fall över huvud taget ett
              rimligt alternativ? Är det en rimlig modell som man föreslår från
              Centerpartiets sida?
            </seg>
          </u>
          <note type="speaker" xml:id="i-eb87a6e11f485081-0">
            Anf. 116 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-fda59c38b18a915d-8">
            <seg xml:id="i-b01b3c2d78073267-0">
              Fru talman! Det hedrar statsrådet att trots att hon inte var
              här när debatten inleddes och under den första delen av debatten
              så har hon försökt ta igen det hon förlorade genom att läsa på
              vilka frågor som ställdes, och hon försöker att svara. Tänk om
              fler gjorde på det sättet!
            </seg>
            <seg xml:id="i-88318aabaa3e76a1-0">
              Samtidigt är statsrådets svar om när vallöftet om de 6 000 ytterligare
              medarbetarna ska komma till i förskolan ganska avslöjande: 2005.
              Men då har ju valfläsket nästan blivit otjänligt. Min följdfråga
              till statsrådet blir: Ska alla 6 000 komma till då, år 2005, eller
              är det bara en liten del som ska komma till för att socialdemokratin
              ska kunna gå till val år 2006 på några tusen till? Blir det verkligen
              6 000 år 2005?
            </seg>
            <seg xml:id="i-4a262b067cdcdadf-0">
              Sedan är ju det här svaret väldigt avslöjande. Det visar hur
              illa prioriterade barn och ungdomar är i den socialdemokratiska
              regeringens politik. Medan pengarna rinner i väg på andra områden,
              utgifterna ökar, statsekonomin går i kras och ekonomin körs i
              botten skjuter regeringen upp just det här vallöftet, samtidigt
              som statsrådet påstår sig vara så oroad över kvaliteten och de
              stora barngrupperna. Detta, herr, talman, går inte ihop. När kommer
              de här personerna att komma till?
            </seg>
            <seg xml:id="i-1e9bfed03f5b90be-0">
              Herr talman! När statsrådet är så bekymrad över kvaliteten, vad
              säger hon till de 15 % av förskollärarna som i dag är sjukskrivna?
              Vad kommer statsrådet att göra för att de ska få en chans att
              komma tillbaka i arbete? Vad säger statsrådet till dem som i dag
              är väldigt bekymrade över förslaget att små barn från ett års
              ålder, innan de ens kan prata, ska börja kallas för elever? Vad
              är detta för politik egentligen, herr talman?
            </seg>
            <seg xml:id="i-08cef465b478a51d-0">
              Statsrådet kan ge svar på de här frågorna när hon nu har börjat
              så lovande.
            </seg>
          </u>
          <note type="speaker" xml:id="i-3259970546c69e9c-0">
            Anf. 117 Statsrådet LENA HALLENGREN (s) replik:
          </note>
          <u who="unknown" xml:id="i-5a95bfa0af5fc476-8">
            <seg xml:id="i-6e1c598ca97c915f-0">
              Herr talman! Man kan följa den här debatten på fler sätt än att
              sitta här i salen, och det gjorde jag.
            </seg>
            <seg xml:id="i-6ef4adb90ad4b4a5-0">
              Retorik är en rubrik som ofta sätts på de här debatterna, även
              från Torsten Lindströms sida.
            </seg>
            <seg xml:id="i-f074ce62d7d30316-0">
              Utgiftstaket har såvitt jag vet inte spräckts på relativt många
              år. Jag kan faktiskt inte ens minnas när det skedde senast, men
              det kanske Torsten Lindström kan. Pengarna sprätts ju inte hit
              och dit okontrollerat, utan de fördelas på det sätt som den nuvarande
              regeringen anser vara allra bäst. Jag har full förståelse för
              att Kristdemokraterna inte delar alla de förslagen.
            </seg>
            <seg xml:id="i-9840b5fd158cdaf2-0">
              5,4 miljarder har lagts på maxtaxa, 5 miljarder har lagts på
              personalförstärkning i skolan och 2 miljarder väntar kommunerna
              för att anställa fler förskollärare, barnskötare och andra vuxna
              i förskolan. Detta ska påbörjas 2005 och vara verkställt innan
              mandatperioden är slut. Då kan Torsten Lindström räkna ut att
              det handlar om 2005 och 2006.
            </seg>
            <seg xml:id="i-d7d813ced29eb349-0">
              Våra vallöften, återigen, handlar ju om mandatperioden och utgår
              från att vi inte tänker sprätta i väg pengar. Vi tänker inte ha
              ett utgiftstak som spräcks.
            </seg>
            <seg xml:id="i-84202b10d3762c2d-0">
              Jag är mycket bekymrad över ohälsan generellt i samhället, inte
              specifikt och enbart när det gäller just förskollärare. Här vet
              Torsten Lindström att arbetslivsministern bedriver ett stort arbete
              med mycket samtal och diskussioner, och han hoppas också kunna
              återkomma till riksdagen före jul. Här finns ingen speciallösning
              för förskollärare, utan de finns naturligtvis med i samma paket
              som alla andra grupper. Jag hoppas att kommunerna, som är deras
              arbetsgivare, alltsomoftast ser också denna grupp. Jag är övertygad
              om att man gör det.
            </seg>
          </u>
          <note type="speaker" xml:id="i-d9312f4683b9c304-0">
            Anf. 118 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-fda59c38b18a915d-9">
            <seg xml:id="i-72efd4a2fa2bce2c-0">
              Herr talman! Tack, statsrådet, för detta avslöjande svar! Hörde
              kammaren? Statsrådet sade: Regeringen hanterar pengarna på det
              sätt som regeringen finner vara bäst. Alltså blir den logiska
              konsekvensen att barnen tydligen inte är bäst. Barnen är inte
              viktigast eftersom regeringen kan sprätta i väg 11 miljarder till
              i ytterligare utgifter 2003 och 2004 innan barnen ska få sin del.
              Kan det sägas tydligare vilken status, eller brist på status,
              som barnen har i socialdemokratisk politik när valet är över och
              verkligheten infinner sig?
            </seg>
            <seg xml:id="i-997419b46efe09a2-0">
              Statsrådets svar är också väldigt avslöjande när hon talar om
              maxtaxan. Överheten har bestämt att detta är bra för alla barn.
              Valfrihet ska inte få råda. Det är också ett besked från statsrådet
              i dag.
            </seg>
            <seg xml:id="i-8a3de30e44f6d82d-0">
              Herr talman! När statsrådet annars sitter på sin taburett har
              hon ansvar för andra frågor. Jag skulle vilja ställa ytterligare
              en fråga runt en av dem. Det handlar om validering. Det handlar
              om utländska sjuksköterskor som kommer till Sverige och inte får
              arbeta här förrän de har läst in engelska, något som ingen svensk
              sjuksköterska med gammal utbildning avkrävs. Bristen på validering
              är ett problem både när det gäller nya svenskar och när det gäller
              gamla svenskar som skaffat sig kunskaper på otraditionellt sätt.
            </seg>
            <seg xml:id="i-59291ea561fb4a7a-0">
              Vad kommer då regeringen med för lösning? Jag har diskuterat
              den här frågan tidigare med statsrådet, och då lovade statsrådet
              att det skulle komma en proposition. Det gjorde det aldrig; det
              kom en departementsskrivelse. Och så kom det, typiskt socialdemokratin,
              en myndighet. En myndighet ska inrättas, en delegation med lite
              pengar som ska fördela, jämföra, benchmarka och lite annat smått
              och gott som om det inte redan fanns en massa bra verksamhet runtom
              i Sverige som man skulle kunna utgå från i stället för att, på
              regeringens vanliga vis, försöka lösa problemen från ovan, från
              överheten, med nya myndigheter.
            </seg>
          </u>
          <note type="speaker" xml:id="i-841336f080883347-0">
            Anf. 119 Statsrådet LENA HALLENGREN (s) replik:
          </note>
          <u who="unknown" xml:id="i-5a95bfa0af5fc476-9">
            <seg xml:id="i-6406aaf54df45600-0">
              Herr talman! Jag är också ansvarig för vuxenutbildningen. Det
              var i sista sekunden som Torsten Lindström kom in på den, och
              det var lite synd. Kristdemokraterna vill ju spara 20 miljoner
              på CFL, man vill inte ha någon valideringsdelegation, man vill
              avskaffa medel för den uppsökande verksamheten, man vill avskaffa
              korttidsstudiestödet och i stället höja anslaget till rekryteringsbidraget,
              och så ska detta i stället fördelas av CSN. Det är klart att man
              funderar lite grann på Kristdemokraternas hela inställning till
              just vuxenutbildning när inte valideringsdelegation heller är
              ett bra alternativ. I tidigare debatter har jag inte heller fått
              något svar på vad som skulle vara ett bättre alternativ.
            </seg>
            <seg xml:id="i-63a15b674e955c63-0">
              Det händer oerhört mycket runtom i Sverige när det gäller just
              validering, men det händer väldigt olika saker. Olika delar av
              landet är bra på olika verksamheter. Att dela med sig av den här
              kunskapen kan låta oerhört enkelt, och det är ett av de uppdrag
              som delegationen ska ha att dela med sig av de kunskaper som finns,
              att ta hänsyn till att alla kanske inte kan bli experter på att
              validera inom alla branscher och alla sektorer. Här tror jag att
              valideringsdelegationen kommer att spela en väldigt stor roll.
            </seg>
            <seg xml:id="i-f5c5e3f799bcc4e4-0">
              Jag vet att många, med undantag för Torsten Lindström och Kristdemokraterna,
              har väldigt stora förväntningar just på valideringsarbetet. Jag
              är övertygad om att Torsten Lindström kommer att kunna besöka
              många goda verksamheter om han så önskar lite senare.
            </seg>
            <seg xml:id="i-31618b78e651f24d-0">
              Det stora avslöjandet att regeringen fördelar pengarna som man
              själv anser bäst bjuder jag på.
            </seg>
          </u>
          <note type="speaker" xml:id="i-191cee28b79eb05b-0">
            Anf. 120 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-64a18c365123f8c5-7">
            <seg xml:id="i-e4d853ae12c78bdd-0">
              Herr talman! Statsråd efter statsråd har i den här kammaren framhållit
              vikten av kvalificerad yrkesutbildning. Det spelar inte så stor
              roll vem som har stått på den plats där Lena Hallengren står just
              nu, utan det har hela tiden hetat att detta är en bra utbildningsmetod
              och någonting som vi ska satsa på. Det gläder oss moderater, som
              ju var de som först kom fram med förslaget att man skulle satsa
              på en modell där just arbetsplatspraktik skulle få en mer framskjuten
              plats än vad som varit fallet tidigare.
            </seg>
            <seg xml:id="i-f4d40a4d7213f21d-0">
              Nu är min fråga till ministern: Varför väljer man nu en annan
              väg? Inför varje statsbudget har regeringen hävdat att den kvalificerade
              yrkesutbildningen ska prioriteras när statsfinanserna så tillåter.
              Så står det till exempel i årets budget. Men när blir då det här
              tillfället när statsfinanserna så tillåter? Är det när Kunskapslyftet
              slutgiltigt avvecklats? Nej, uppenbarligen inte. Det är inte vad
              man har lyft in i skrivelsen.
            </seg>
            <seg xml:id="i-b6a2dfdcf882d1c8-0">
              Trots att företagen nu står i kö för att genomföra KY, som det
              förkortas, beviljas inte deras ansökningar därför att pengar tydligen
              inte finns. Ta till exempel Ingvar Strandhs Blomsterskola i Malmö,
              ett fantastiskt exempel på en verksamhet som är riktigt framgångsrik
              i övrigt men som inte får pengar för att starta kvalificerad yrkesutbildning
              trots att florister är någonting som det faktiskt råder brist
              på i det här landet. Det är också en nisch där man verkligen kan
              se småföretagande.
            </seg>
            <seg xml:id="i-bbe1a1f8791881bd-0">
              Min fråga är vad jag ska säga till dem när de ringer till mig
              och frågar: När får vi egentligen möjligheten att starta? Får
              vi inte det någon gång? Blir det aldrig några pengar till KY för
              vårt vidkommande trots att vi har en bra uppställd plan och ett
              färdigt koncept? Vad ska jag svara? Och kanske än viktigare: Vad
              ska ministern svara?
            </seg>
          </u>
          <note type="speaker" xml:id="i-4e2131c830f2e552-0">
            Anf. 121 Statsrådet LENA HALLENGREN (s) replik:
          </note>
          <u who="unknown" xml:id="i-5a95bfa0af5fc476-10">
            <seg xml:id="i-b8e6d748c73903bd-0">
              Herr talman! Tobias Billström kan hänvisa till KY-myndigheten
              som ansvarar för vilka utbildningar som uppfyller kriterierna
              och kan startas som kvalificerade yrkesutbildningar. Det kommer
              till viss del att finnas nya resurser i samband med att den interkommunala
              ersättningen för påbyggnadsutbildningar avslutas. De resurser
              som den interkommunala ersättningen omfattar i dag ska fördelas
              till andra eftergymnasiala utbildningar. Det kan vara kvalificerade
              yrkesutbildningar, det kan vara högskola och det kan vara folkhögskolor.
              Det kan också handla om nationella utbildningar som en kommun
              anordnar. Det var ett kort svar.
            </seg>
            <seg xml:id="i-3904019027e16f3c-0">
              Jag skulle gärna se fram emot Tobias Billströms svar när det
              gäller barnskola. Som förskoleminister tycker jag att det vore
              mycket intressant att få veta hur Moderaterna tänker när man vill
              att barn från tre års ålder ska gå i så kallad barnskola. Man
              var ju emot läroplanen för förskolan, som inrättades 1998, men
              här kanske man har börjat tänka om.
            </seg>
            <seg xml:id="i-80bb6b13b0b9ddd1-0">
              Barnskolan ska få kosta 320 miljoner kronor. Jag funderar då
              på vad det är för dramatiska förändringar och vad det är som sker
              i de 9 000 förskolorna bland de 500 000 barnen där 320 miljoner
              kronor ska räcka. Det torde bli nästan 100 barn per grupp och
              en katederundervisande lärare för att motsvara någon typ av förändringar
              när det gäller just barnskolan. Jag skulle gärna se att Tobias
              Billström utvecklade detta något.
            </seg>
            <seg xml:id="i-c1755ac346f4ed9f-0">
              Jag skulle också vilja veta om det är från förskolan de 4 miljarderna
              ska tas när kommunernas resurser ska minskas. Det var inte på
              skolan, och det är inte på gymnasieskolan. Frågan är då om det
              är vuxenutbildningen eller förskolan som pengarna ska tas från.
            </seg>
          </u>
          <note type="speaker" xml:id="i-fd6cc4d67ced0567-0">
            Anf. 122 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-64a18c365123f8c5-8">
            <seg xml:id="i-ea59898196fe267f-0">
              Herr talman! Nu är det jag som ställer frågorna och ministern
              är här för att svara, inte tvärtom. Det är så det fungerar. Men
              jag ska göra mitt bästa för att täcka in frågorna.
            </seg>
            <seg xml:id="i-76434e51ab92d935-0">
              Nu vet vi att kvalificerad yrkesutbildning är mer effektiv än
              mycket annat som har erbjudits under det 90-tal som ligger bakom
              oss. Statistiskt sett har fler människor fått riktiga arbeten
              genom att genomgå KY-utbildningar än nästan allt annat som AMS
              och kommunernas lokala verksamheter har trollat fram. Jag tycker
              att man ska prioritera denna verksamhet, och jag är inte nöjd
              med svaret att man ska vända sig till KY-myndigheten. Jag vill
              veta när man statsfinansiellt ska prioritera verksamheten. När
              kommer det resurser som gör det möjligt för företag som vill starta
              KY-utbildningar att få lov att göra det? När får vi ett klart
              svar på frågan, Lena Hallengren?
            </seg>
            <seg xml:id="i-a9477fe106264fb0-0">
              Sedan var det frågan om tillskotten till barnskolan. Lena Hallengren
              vet att det är en budgetteknisk fråga. Ytterst innebär vårt alternativ
              att vi prioriterar den typen av utbildning som barnskolan representerar.
              Det är därför vi skjuter till pengarna. Detta vet Lena Hallengren.
            </seg>
            <seg xml:id="i-004b2d85d5f9d3be-0">
              Vi har under ett par års tid debatterat KY i kammaren till och
              med innan jag kom in. Jag märker att statsråden ständigt duckar,
              helt enkelt därför att man ytterst inte tycker att KY är riktigt
              bra. Det är kanske lite för moderat tänkande i KY. Det är möjligen
              det som gör att Lena Hallengren tvekar. Skulle man verkligen satsa
              på den modellen fullt ut vore det att erkänna att de borgerliga
              partierna trots allt ändå har rätt, nämligen att verksamheter
              där man utbildar människor i nära kontakt med näringslivet är
              mer framgångsrika än dessa arbetsmarknadskurser som oftast inte
              leder någonstans.
            </seg>
          </u>
          <note type="speaker" xml:id="i-a7a3f74533419ca5-0">
            Anf. 123 Statsrådet LENA HALLENGREN (s) replik:
          </note>
          <u who="unknown" xml:id="i-5a95bfa0af5fc476-11">
            <seg xml:id="i-3adc3b7b01b55b63-0">
              Herr talman! KY är en bra utbildningsform som i dag får statligt
              stöd. Som jag tidigare nämnde för Tobias Billström kan också den
              budgeten utökas i samband med att interkommunal ersättning för
              påbyggnadsutbildningar avvecklas. Det är en utbildningsform. Det
              är kännetecknande för den här debatten och för ensidigheten hos
              Tobias Billström och Moderaterna. Det ska finnas en mångfald av
              förutsättningar och möjligheter för vuxnas lärande. KY är en.
              Sedan finns det påbyggnadsutbildningar. Sedan finns det högskola.
              Sedan finns det vuxenutbildning i olika former. Där är det intressant
              att se hur Moderaterna klumpar ihop resurserna för vuxenutbildning
              i kommunerna med KY-platser och folkhögskoleplatser. När man sedan
              får dela ut pengar igen saknas 300 miljoner kronor men det kan
              förvisso vara felräkningspengar. Vidare ser man inte att det behövs
              en mångfald, kan inte delta i den debatten, utan man koncentrerar
              sig enbart på en utbildningsform. Naturligtvis ska KY fortsätta
              att utvecklas. Det finns ingen annan uppfattning om det.
            </seg>
            <seg xml:id="i-75fd286a173d956e-0">
              När det gäller barnskola kan jag inte låta bli att reflektera
              över att det är en budgetteknisk fråga. För mig handlar barnskola
              om ett annat perspektiv. Jag fick tidigare en fråga om barn ska
              kallas för elever. Vad är en barnskola? För mig för det tankarna
              till något annat än den förskola vi har i dag med läroplan där
              lärande och omsorg sker i nära samverkan. Det ska bli intressant
              att fortsätta att diskutera just barnskolan. Jag är övertygad
              om att en stor del av barnfamiljerna runtom i landet skulle känna
              sig ganska tveksamma inför vad en kursändring som en barnskola
              och synen på barnen skulle kunna innebära.
            </seg>
          </u>
          <note type="speaker" xml:id="i-3f0c9bf8a22c3b75-0">
            Anf. 124 ANA MARIA NARTI (fp) replik:
          </note>
          <u who="ana_maria_narti_aaeac7" xml:id="i-f92871395cc97f55-3">
            <seg xml:id="i-7324365bdb9886d6-0">
              Herr talman! Vi har ett problem när det gäller förskollärare
              och också de val studenterna på lärarhögskolorna i dag gör. Den
              nya lärarutbildningen ger dem möjlighet att senare välja vilken
              inriktning de ska ta. Det är många som börjar med tankarna på
              förskollärare men sedan väljer någonting annat. Det finns en fara
              att de unga nyexaminerade lärarna går till grundskolan och gymnasiet
              och att få går till förskollärarverksamhet. Det vore intressant
              att veta vad statsrådet tänker göra åt detta.
            </seg>
          </u>
          <note type="speaker" xml:id="i-4decc8023a572136-0">
            Anf. 125 Statsrådet LENA HALLENGREN (s) replik:
          </note>
          <u who="unknown" xml:id="i-5a95bfa0af5fc476-12">
            <seg xml:id="i-5b30e3735b11c919-0">
              Herr talman! När det gäller valet hos den enskilde studenten
              på lärarutbildningen är jag positivt inställd till den förändring
              som har gjorts. De som utbildas till lärare har bredare kompetens
              och har förutsättningar och möjligheter att jobba inom flera delar
              av utbildningsväsendet. Men det är klart att det finns problem
              i att valfriheten hos studenten är alltför stor i den meningen
              att högskolor och universitet, lärosätena, inte snävar in och
              examinerar i enlighet med vad det vid upprepade tillfällen har
              framkommit i regleringsbreven från regeringen. Man måste examinera
              lärare framför allt med inriktning mot förskola, förskoleklass
              och tidiga åldrar. Detta är ett bekymmer, och det fortsätter att
              påpekas.
            </seg>
            <seg xml:id="i-78997a9a74c12aad-0">
              Men vi har högskolor och universitet som är självständiga och
              som styrs enligt regleringsbrev. Det här är något som ständigt
              följs upp. Vi har hittills inte sett någon kull lämna den nya
              lärarutbildningen. Det handlar inte bara om var man vill arbeta
              utan det handlar också om hur barnkullarna kommer att se ut och
              var man kommer att arbeta i utbildningssystemet. Vi vet att barnkullarna
              i förskolan kommer att öka och att barnkullarna i de tidiga åren
              i grundskolan kommer att minska. Kanske kommer det att innebära
              en viss förändring. Jag kan försäkra Ana Maria Narti att vi funderar
              mycket på detta.
            </seg>
            <seg xml:id="i-52ed1e551b05d9ce-0">
              Möjligheterna att utbilda sig till förskollärare behöver inte
              enbart handla om själva lärarutbildningen. Det kan också handla
              om som jag sade i mitt inledningsanförande möjligheterna att utbilda
              sig vidare från barnskötare till förskollärare, vilket man gör
              på många universitet. Där erbjuds distansutbildningar. Umeå, Växjö
              och Malmö är några exempel på högskolor som har kommit långt i
              det tänkandet. Möjligheterna för de 50 000 barnskötarna som finns
              i förskolan att utbilda sig för en bättre och mer enhetlig kompetens
              är också något man ska väga in när man talar om den samlade kompetensen
              i arbetslagen.
            </seg>
          </u>
          <note type="speaker" xml:id="i-b3d0399c5a5af7be-0">
            Anf. 126 ANA MARIA NARTI (fp) replik:
          </note>
          <u who="ana_maria_narti_aaeac7" xml:id="i-f92871395cc97f55-4">
            <seg xml:id="i-c0375b538433bf8c-0">
              Herr talman! Tack för svaret. Här har vi antagligen helt olika
              uppfattningar om saker och ting. Min uppfattning är att den nya
              lärarutbildningen är alldeles för ostrukturerad. Det är därför
              som detta händer.
            </seg>
            <seg xml:id="i-d5d44bd8d66722f2-0">
              Jag vill ställa en fråga till statsrådet som ansvarig för vuxenutbildningen.
            </seg>
            <seg xml:id="i-438a8531af6f4aff-0">
              Det finns en grupp människor som jämt och ständigt faller mellan
              stolarna i vuxenutbildningen, nämligen mina akademiker från andra
              länder. Preparandkurser finns på få ställen. En grupp preparandstudenter
              var här i dag och lyssnade på oss. De kom från Linköping. Men
              det finns bara 10 miljoner kronor om året som går till sådana
              kurser i Malmö och Linköping.
            </seg>
            <seg xml:id="i-d067640f944b1b72-0">
              Komvux och alla gymnasiala former av utbildning passar inte akademikerna.
              De behöver en helt annan sorts träning för att komma in i yrkeslivet
              i Sverige. I morse stod det en stor artikel om detta på DN-debatt.
              I kväll kommer ett stort program, Uppdrag granskning.
            </seg>
            <seg xml:id="i-a470c3e2674516ca-0">
              Vi uppskattar inte kunskap som kommer till Sverige. Vi tar inte
              vara på erfarenhet som kommer till Sverige. Vi omyndigförklarar,
              förödmjukar och förolämpar ständigt människor från andra kulturer.
              Jag kan berätta för statsrådet hur detta går till.
            </seg>
            <seg xml:id="i-d7c48c73285399eb-0">
              Var finns det plats för invandrarnas egna arbetsgrupper och organisationer
              i dialogen om den ständiga sociala diskvalificeringen av akademiker
              från andra länder?
            </seg>
          </u>
          <note type="speaker" xml:id="i-d16a2fcab08f685c-0">
            Anf. 127 Statsrådet LENA HALLENGREN (s) replik:
          </note>
          <u who="unknown" xml:id="i-5a95bfa0af5fc476-13">
            <seg xml:id="i-388f150a5882ac53-0">
              Herr talman! Jag instämmer i bilden av att många som kommer till
              Sverige med utländska examina inte får de jobb som de skulle ha
              rätt till utifrån de kunskaper de har. Till stor del vill jag
              ändå hävda att det handlar om den diskriminering som sker på den
              svenska arbetsmarknaden. Ibland ställer man orimliga krav, till
              exempel svenskakunskaper. Men möjligheterna att få sin utbildning
              inte validerad men översatt till svenska mått med Högskoleverkets
              hjälp är naturligtvis viktiga att utveckla. Där finns en bred
              kompetens.
            </seg>
            <seg xml:id="i-8e179962a7c60e38-0">
              När det gäller möjligheten till preparandutbildning, att lära
              sig svenska, gå på sfi, i kombination med högskola, att inte börja
              från början, menar jag att de nya kursplanerna för sfi är ett
              steg på vägen, det vill säga att korta utbildningen och samordna
              med människor som inte kommer från samma länder men som har liknande
              skolbakgrund, framför allt dem med längre utbildning.
            </seg>
            <seg xml:id="i-606c5ad2e11d3764-0">
              Valideringsfrågan diskuterades här tidigare kort. Det är naturligtvis
              en fråga för alla vuxna människor som lever i Sverige som skaffar
              sig kunskaper på andra sätt, som inte kan visa upp papper och
              som inte har fått det formellt bekräftat. Det gäller inte minst
              den grupp som Ana Maria Narti beskriver.
            </seg>
            <seg xml:id="i-b0b3269a8df734fb-0">
              Därmed vill jag inte säga att det bara handlar om invandrare
              med akademisk erfarenhet och bakgrund. Det handlar om människor
              som kanske också har yrkeserfarenhet och som över huvud taget
              har svårt att i det svenska systemet visa vad de egentligen kan.
            </seg>
            <seg xml:id="i-493028aa0301063e-0">
              Detta är en viktig grupp, som det naturligtvis måste fortsätta
              jobbas med. Men jag tror att valideringsinstrumentet, den nya
              kursplanen i sfi och också en öppnare syn när det gäller högskolor
              som ska anta utifrån reell kunskap och reell kompetens är några
              möjligheter.
            </seg>
          </u>
          <note type="speaker" xml:id="i-2ebeb4bd55944323-0">
            Anf. 128 LENNART GUSTAVSSON (v) replik:
          </note>
          <u who="lennart_gustavsson_b81021" xml:id="i-c60ea50140e70858-3">
            <seg xml:id="i-2eefb4c41f6db67c-0">
              Herr talman! Nu kommer min uppfostran att fira jättelika triumfer.
              Jag hade tänkt gå till angrepp mot Kristdemokraterna eftersom
              de gjorde det mot Vänsterpartiet. Men jag kommer inte att göra
              det.
            </seg>
            <seg xml:id="i-720796242289640a-0">
              Jag börjar med två tips. Det första tipset gäller talet om det
              livslånga lärandet. Det är att lyfta fram det vi faktiskt skrev
              om när vi lade fram förskolereformen, att nu närmar sig förskolan
              den punkt vilken ingen ifrågasätter vad gäller grundskolan, att
              den bland annat är kostnadsfri. Jag tror att vi ibland måste vända
              på perspektivet. Det är ett tips.
            </seg>
            <seg xml:id="i-54284290f06cb648-0">
              Det andra tipset är att använda begreppet förskolereform. Detta
              är en reform som inte bara handlar om maxtaxa. Det handlar om
              en syn på det livslånga lärandet. Det var två tips. Över till
              frågan!
            </seg>
            <seg xml:id="i-1eeafcdeca7a0fa8-0">
              Jag vill inte att det som tidigare ska framstå som att vi är
              rasande oense och att vi lyfter upp olika konflikter i kammaren.
              I utskottets text sägs: Det kan konstateras att andelen årsarbetare
              med pedagogisk utbildning minskar inom såväl förskolan som fritidshemmen
              men att den uppgår till ca 51 respektive 56 %. Vi har ett gemensamt
              problem här.
            </seg>
            <seg xml:id="i-301f2b1552908b77-0">
              Jag skulle vilja fråga: Hur ser statsrådet på frågan om att,
              för att höja kvaliteten inom förskolan, faktiskt ha målsättningen
              att öka andelen med högskoleutbildning?
            </seg>
          </u>
          <note type="speaker" xml:id="i-7bab1d5d1c6cb5a4-0">
            Anf. 129 Statsrådet LENA HALLENGREN (s) replik:
          </note>
          <u who="unknown" xml:id="i-5a95bfa0af5fc476-14">
            <seg xml:id="i-f14dac91ab820b2b-0">
              Herr talman! Jag får tacka Lennart Gustavsson för tipsen även
              om jag i mitt anförande faktiskt talade om den avgiftsfria verksamhet
              som vi har i skolorna, att vi sällan ifrågasätter den och inför
              några avgifter för bättre kvalitet. Jag tycker att vi ska ha samma
              resonemang när det gäller förskolan.
            </seg>
            <seg xml:id="i-99c265b5da653141-0">
              Personalförstärkningspengarna, 5 miljarder kronor som fördelas
              till landets kommuner under fem års tid för att användas i fritidshemmen,
              grundskolan och gymnasieskolan, används inte i den utsträckning
              som man skulle önska när det gäller fritidshemmen. Jag hoppas
              och tror att de granskningar som Skolverket har gjort är en väckarklocka
              inte minst för de kommunpolitiker som sitter och fattar beslut
              om vad pengarna ska användas till. Om vi dels säger att vi ska
              öronmärka bidraget och stödet till skolan och dessutom talar om
              exakt var stödet ska finnas, menar jag att det kanske finns väl
              lite frihet kvar för kommunerna att kunna se den verklighet de
              lever i. Jag hoppas och tror att de också ser den väckarklocka
              som Skolverket har givit framför allt kommunerna.
            </seg>
            <seg xml:id="i-4298920bf9f5c15b-0">
              Sedan gäller det detta med välutbildad personal som jobbar med
              våra barn. För mig är det en självklarhet att vi ska ha välutbildad
              personal. Det är i det ljuset som man ska se just barnskötarutbildningen.
            </seg>
            <seg xml:id="i-deb1a6f68f618da1-0">
              När det gäller förskollärarutbildningen har jag inte mycket att
              tillägga jämfört med vad jag tidigare sade i mitt svar till Birgitta
              Sellén. Det finns inga ambitioner att säga att vi ska ha en viss
              procentandel förskollärare, en viss procentandel barnskötare och
              en viss procentandel övrig personal. Detta är en fråga för arbetsgivaren
              och för kommunen. Men jag hör ju själv vid alla de resor som jag
              gör och på alla de förskolor jag besöker att det finns väldigt
              höga ambitioner från kommunpolitikernas sida om att öka andelen
              förskollärare.
            </seg>
            <seg xml:id="i-d059577a43dea983-0">
              Det handlar naturligtvis också om hur man lockar framför allt
              unga människor att söka sig till förskolläraryrket. Det handlar
              inte om, tror jag, att man tycker att det är en dålig verksamhet.
              Men jag är väldigt övertygad om att ekonomi, status och många
              andra saker spelar roll i det val man gör när man får en allt
              bredare utbildning.
            </seg>
          </u>
          <note type="speaker" xml:id="i-8c07d61e0448b342-0">
            Anf. 130 LENNART GUSTAVSSON (v) replik:
          </note>
          <u who="lennart_gustavsson_b81021" xml:id="i-c60ea50140e70858-4">
            <seg xml:id="i-96f9d2363c57810b-0">
              Herr talman! Barnskötarutbildningen tror jag att vi får anledning
              att återkomma till. Jag tänkte ge statsrådet en chans att filosofera
              lite grann utifrån den text som vi har i utskottsbetänkandet,
              som jag tror är avgörande nu när vi resonerar om hur vi tillsammans
              ska ta fram de resurser som ska hjälpa oss att infria det vi säger
              i vårt 121-punktsprogram, nämligen detta med 6 000 nya människor
              inom förskolan. Utskottet säger så här om något som vi har sagt
              tidigare, och här pratar vi alltså om specialdestinerade bidrag:
              Vidare utgick utskottet ifrån att regeringen i den fortsatta användningen
              tar intryck av de erfarenheter som vunnits på olika områden när
              det gäller planering och användning av sådana bidrag.
            </seg>
            <seg xml:id="i-dfb1617abe4938ca-0">
              Vi är båda två medvetna om att det finns en viss problematik
              som rör hur hårt man ska styra de specialdestinerade statsbidragen.
              Det finns en viss kritik mot dem. Vilket intryck har regeringen
              tagit, och vilket intryck tar regeringen, utifrån utskottets skrivning
              inför beredningen av de kommande satsningarna?
            </seg>
          </u>
          <note type="speaker" xml:id="i-61c461dc4bf890d6-0">
            Anf. 131 Statsrådet LENA HALLENGREN (s) replik:
          </note>
          <u who="unknown" xml:id="i-5a95bfa0af5fc476-15">
            <seg xml:id="i-b1ae42e27fedda40-0">
              Herr talman! Jag vet inte om det gläder Lennart Gustavsson eller
              gör honom besviken när jag säger att jag redan har tänkt den tanken.
              Det där med 6 000 fler är ett vallöfte. Det är en del av överenskommelsen
              mellan Socialdemokraterna, Vänsterpartiet och Miljöpartiet. Det
              ska uppfyllas. Det är inte resurser som motsvarar 6 000 fler som
              används till vad som helst i kommunen. Däremot är det naturligtvis
              så att jag och många andra vore dumma om vi inte tog intryck av
              vad som har skett.
            </seg>
            <seg xml:id="i-75e366b01664b35e-0">
              Vi får återkomma till en diskussion när det gäller detaljutformningen
              av de nya resurserna, men 6 000 fler ska åstadkommas. Annars har
              vi ingen personalförstärkning. Annars har vi inte förutsättningar
              att skapa mindre barngrupper. Då är det helt annat stöd till kommunerna
              som vi talar om. Det är jag inte lika intresserad av.
            </seg>
          </u>
          <note type="speaker" xml:id="i-0a29faab5e393550-0">
            Anf. 132 ANNA IBRISAGIC (m):
          </note>
          <u who="unknown" xml:id="i-5a95bfa0af5fc476-16">
            <seg xml:id="i-58932d8278530a24-0">
              Herr talman! Svensk utbildningspolitik sägs börja i förskolan.
              Om det skulle vara sant vet vi varför det går allt sämre för barnen
              och senare för den svenska skolan. Vi ser från regeringen en tunnare
              reformkatalog och att förskolan i dag representerar ett för regeringen
              glömt område tillsammans med vuxenutbildning och skolbarnomsorg.
            </seg>
            <seg xml:id="i-342d031bc5ec6582-0">
              Eufemism heter det när vi kallar någonting för något annat för
              att det ska låta finare än vad det egentligen är. Då blir sopbilsförare
              kallade för hygientekniker. Reformer inom skolans område är ett
              exempel på en sådan sak. Det kallas reform, men det uttrycker
              egentligen något helt annat. Reform står för en förändring som
              utvecklar. Det kan knappast kallas för förbättring eller utveckling
              när vi ser vad som händer för de små barnen i de fabriker som
              vi lite förskönande kallar förskolor.
            </seg>
            <seg xml:id="i-c446ac10fb927a19-0">
              Herr talman! Vi moderater vill göra det bättre för barnen.
            </seg>
            <seg xml:id="i-cf48cba5bc9de1d6-0">
              Det är bra att vi har bytt namn från den tidigare benämningen
              till dagens förskolor. Förr hette det barnomsorg. Omsorg i barnens
              intresse är nog inte vad det handlar om i svensk barnomsorg förlåt
              förskola .
            </seg>
            <seg xml:id="i-e7e457bb03a5fb86-0">
              Under de senaste tio åren har allting ändrat form för dem som
              växer upp. Förr var fritidshemmen en inrättning för de mindre
              skolbarnen som drevs av en egen pedagogik och som huserade under
              de kommunala socialförvaltningarna.
            </seg>
            <seg xml:id="i-3b395b78d4045212-0">
              För tio år sedan skapades det som kom att heta samlad skoldag.
              Man skulle slå ihop fritis med skolan. Det var bra för de kommunala
              fastighetsförvaltarna och för räknenissarna. Lokalerna kunde slås
              samman och barnen fick låtsas som om de kom till fritis. De var
              ju fortfarande kvar i skolan, fast lite stökigare, så att det
              passade fritispedagogiken. Sedan kunde det städas till skoldagen,
              så att barnen kunde tro att de var i skolan i stället för på fritis.
              I själva verket visste alla, barnen, personalen och föräldrarna,
              att det bara var på låtsas. Reformer är inte reformer i socialdemokratins
              Sverige. De är någonting annat, någonting sämre.
            </seg>
            <seg xml:id="i-c446ac10fb927a19-1">
              Herr talman! Vi moderater vill göra det bättre för barnen.
            </seg>
            <seg xml:id="i-5b8c2e3506e49097-0">
              Nästa stora reform som handlade om de små barnen var sexåringsskolan.
              Det skulle skapas en gemensam ingång till skolan. Sexåringarna
              skulle flyttas över till skolan från dagis, och förskoleklassen
              gjorde entré. Det var också en angelägen reform eftersom barnen
              kunde hanteras med ett mindre antal pedagoger per barngrupp. Fantastiskt!
            </seg>
            <seg xml:id="i-4ab696f8f9b1f93b-0">
              Och väl tillbaka på dagis kunde nästa konsekvens skönjas. De
              barngrupper som man hade kvar när sexåringarna försvann kunde
              göras lika stora. Då får man fler småttingar, som kräver mer tillsyn,
              på samma antal verksamma personer i förskolan. Det blir billigare
              på totalen, sämre för barnen.
            </seg>
            <seg xml:id="i-1503ad9aee387a97-0">
              Fattas bara det stora slagskeppet i socialdemokratins fabriker
              maxtaxan och den allmänna förskolan. Maxtaxan uppfanns inför en
              valrörelse och handlade om att sänka kostnaderna för att ha barnen
              på dagis och fritis. Genom dess konstruktion tvingades kommunerna
              att acceptera dess existens. Med lockande statsbidrag och konkurrens
              om avgifter mellan kommunerna såg många kommuner sig tvungna att
              genomföra systemet med dess olyckliga effekter. Billigare dagis
              för dem som tjänar mest och gynnande av dem som vill ha barnen
              på dagis längre tid per vecka. Bra för alla, utom för barnen och
              för dem som arbetar på dagis. Egentligen är det bara bra för rika
              föräldrar som vill ha barnen längre på dagis.
            </seg>
            <seg xml:id="i-c446ac10fb927a19-2">
              Herr talman! Vi moderater vill göra det bättre för barnen.
            </seg>
            <seg xml:id="i-654d969f78ed5188-0">
              Den allmänna förskolan var en ny reform. Gratis förskola tre
              timmar om dagen för alla. Nu ska även barnen som är hemma med
              en av föräldrarna kunna gå på dagis. Bra för alla, utom för barnen
              som får lida av ännu större barngrupper under den tid på dagen
              då alla de andra barnen redan är på dagis. Sämre för personalen
              som får ännu fler arbetsuppgifter när den redan är hårt pressad
              av alla reformer som gått ut över dem tidigare.
            </seg>
            <seg xml:id="i-aeacd08a266dc042-0">
              Nu kan vi höra larmsignaler från barnläkare som ser stress och
              utmattningssymtom hos femåringar och ibland även hos ännu yngre
              barn. Vi ser hur de som arbetar inom socialdemokratiska reformverkstäder
              sjukskrivs i allt högre tempo. Alla ser, utom den socialdemokratiska
              regeringen och dess stödpartier. Alla vet effekterna, och alla
              förstår konsekvenserna. Ändå händer det och framställs som utveckling.
            </seg>
            <seg xml:id="i-2373e88f747a1315-0">
              Om ingenting händer får vi väl se till att frågorna hanteras
              inom Socialdepartementet så att misslyckandets politikområden
              kan hanteras inom en och samma sektor.
            </seg>
            <seg xml:id="i-6a4227ae413dd16f-0">
              Herr talman! Socialdemokratiska regeringar har nog bara leende
              finansministrar eftersom den enda paradgrenen i socialdemokratiska
              mästerskap är skattehöjningar, och där är man tyvärr ledande i
              världen.
            </seg>
            <seg xml:id="i-8e66544a918e1638-0">
              Herr talman! Vi moderater vill i stället se en förskola som bygger
              på det som är bra för barnen. Det handlar om att öka valfriheten
              i stället för att minska den. Den allmänna förskolan och i synnerhet
              maxtaxan bygger på att alla familjer ska placera sina barn i kommunala
              inrättningar, i kommunala förskolor. Det bygger på att alternativen
              missgynnas och att familjernas egna val minskar.
            </seg>
            <seg xml:id="i-ea540fc91da35415-0">
              Vad händer med familjedaghemmen, de öppna förskolorna och de
              kooperativ som vuxit fram som undantag från den socialdemokratiska
              förskolenormen? Ju mer som regeringen belastar kommunernas ekonomi
              med sänkta avgifter och med styrande krav, desto svårare blir
              det att komma med alternativ som bygger på att föräldrar går ihop
              för att städa och laga mat gemensamt i kooperativ. Moroten som
              skulle gynna gemenskapsinitiativ hyvlas bort.
            </seg>
            <seg xml:id="i-6e6f0cc6fb5f2935-0">
              Vi moderater tror att alla barn är olika och ska kunna växa upp
              på sina egna villkor där föräldrarna ges förtroendet att ansvara
              för barnens uppfostran. Det står i kontrast mot kollektiva lösningar,
              där föräldrar och barn antas vara likadana och utan ansvar.
            </seg>
            <seg xml:id="i-47940e901f04585b-0">
              I Sverige i dag är förskolan tyvärr av östtysk modell, där vi
              skapat kommunala trabantbilar som vi tvingar på alla föräldrar,
              barn och personal. Herr talman! Vi moderater vill göra det bättre
              för barnen.
            </seg>
            <seg xml:id="i-07fdf0fcff2dfa0e-0">
              Alternativen till dagens förskola borde nämligen vara på barnens
              villkor och med erkännande av föräldrarnas ansvar och förmåga.
            </seg>
            <seg xml:id="i-518f5306caf222c3-0">
              Ingen reform har påverkat svensk skolutveckling så snabbt och
              genomgripande som rätten för föräldrar och barn att välja skola.
              Det är någonting som konstigt nog förvägras föräldrar i förskolans
              värld. Här gäller bara valfrihet om kommunen vill att det ska
              finnas valfrihet.
            </seg>
            <seg xml:id="i-c90e70551c2dbc0b-0">
              Herr talman! Många åtgärder krävs för att ställa till rätta vad
              klåfingriga socialdemokratiska politiker har gjort inom familjepolitikens
              område, där förskolepolitiken spelar en stor och tyvärr ofta ledsam
              roll. Vi moderater vill befria förskolan från kommunpolitikers
              klåfingrighet till föräldrarnas fria val, från kommunalgrått till
              friare färger och från överutnyttjande och underprioritering till
              tydligare koppling mellan insats och nyttjande.
            </seg>
            <seg xml:id="i-1a490558c2c39ce7-0">
              Herr talman! Moderaterna sorterar bort, sade utbildningsministern
              för inte så länge sedan. Den som verkar behöva mest stöd, hjälp
              och särskilda insatser är utbildningsministern själv. Han verkar
              vara en minister med särskilda behov och den i utbildningssystemet
              som jag vill sortera bort.
            </seg>
            <seg xml:id="i-c446ac10fb927a19-3">
              Herr talman! Vi moderater vill göra det bättre för barnen.
            </seg>
          </u>
          <note type="speaker" xml:id="i-97f7bf2642576460-0">
            Anf. 133 LOUISE MALMSTRÖM (s):
          </note>
          <u who="louise_malmstrom_25bc79" xml:id="i-be36c325cd3ad036-0">
            <seg xml:id="i-78d621933c63452d-0">
              Herr talman! En hel del är redan sagt om förskolan i den här
              debatten. Det beror förstås på att vi som sitter här känner ett
              så stort engagemang för förskolan men också på att den svenska
              förskolan har genomgått och genomgår en hel del utveckling och
              utökning. Nu blir det jämförelser igen för att vidga de svartmålande
              bilder som Anna Ibrisagic gav.
            </seg>
            <seg xml:id="i-6149efb64de71e67-0">
              Till skillnad från i Sverige börjar man först nu så sakteliga
              i många av våra europeiska grannländer att utveckla en förskoleverksamhet,
              till viss del med vår svenska förskola som modell. Först nu har
              man i flera av dessa länder förstått vilken oerhört stor betydelse
              en förskola av god kvalitet har för ett lands framtid, framför
              allt för barnens förutsättningar att utvecklas och växa och bidra
              till att höja landets samlade kunskap, men också för den vuxna
              befolkningens möjligheter att delta i arbetslivet och förbättra
              förutsättningarna för ett jämställt samhälle. Därför har EU-länderna
              satt upp ett gemensamt mål för utbyggnaden av förskolan. En tredjedel
              av etttre-åringarna och 90 % av trefem-åringarna ska ha tillgång
              till förskola.
            </seg>
            <seg xml:id="i-02af00d3eaa42261-0">
              EU:s tillgänglighetsmål då det gäller de yngre barnen är för
              Sveriges del sedan länge redan uppfyllt, och vi ligger nära även
              med trefem-åringarna. Vi har valt att göra förskolan till en del
              av den generella välfärden, och i och med de senaste årens reformer
              ska ingen vara utestängd från den viktiga verksamhet som bedrivs
              där. Barn ska till exempel inte behöva få en sämre start på det
              livslånga lärandet bara för att det har fått ett syskon eller
              för att dess föräldrar är arbetslösa eller långtidssjukskrivna.
              Tvärtom är det kanske extra viktigt att man inte är utestängd
              från förskolan vid just dessa tillfällen. Åtminstone var det avgörande
              för min egen fyraåring att hon fick gå kvar i sin förskola och
              hålla liv i alla kompiskontakter när hon hade fått ett syskon.
            </seg>
            <seg xml:id="i-48e78676c7c5e156-0">
              Tillgängligheten i förskolan har alltså ökat under de senaste
              åren. 19 000 fler barn skrevs in under förra året. I min närmaste
              omgivning finns flera familjer vilkas barn har varit utestängda
              tidigare och som nu med glädje deltar i förskoleverksamheten.
              När föräldrar får välja, och höga avgifter inte sätter hinder,
              väljer de att ge sina barn den viktiga pedagogiska verksamhet
              som förskolan erbjuder.
            </seg>
            <seg xml:id="i-3851b351501e8ede-0">
              Den här ökningen har skett under en tid då barnkullarna i förskoleåldern
              har minskat, och det, vid sidan av de resurser som har tillskjutits,
              har gjort att man har kunnat behålla i princip samma personaltäthet
              som innan. Gruppernas storlek har inte ökat, inte heller har barnens
              närvarotider påverkats nämnvärt enligt Skolverkets uppföljning.
            </seg>
            <seg xml:id="i-d313468808d08bdd-0">
              Men en verksamhet som växer snabbt utsätts naturligtvis ändå
              för påfrestningar av olika slag, och i många kommuner finns en
              oro för kvaliteten i den växande förskolan. Den oron måste vi
              självklart ta på allvar.
            </seg>
            <seg xml:id="i-636a6f3133c99ad3-0">
              För att säkra kvaliteten i förskoleverksamheten och skolbarnomsorgen
              avsattes ½ miljard kronor i samband med maxtaxans genomförande.
              Under 2002 användes de pengarna till allra största del till personalförstärkningar.
              För att öka personaltätheten och kvaliteten ytterligare kommer
              mer resurser för att anställa mer personal att tillföras så snart
              ekonomin tillåter. Vi räknar med att det sker 2005. Barngruppernas
              storlek och personaltätheten är viktiga faktorer för just kvaliteten.
            </seg>
            <seg xml:id="i-3bb35187560f8d91-0">
              Men diskussionen kring förskolans kvalitet får inte bara handla
              om resurser. Vi måste också sätta större fokus på innehållet i
              verksamheten. Den svenska förskolan har två lika viktiga uppdrag,
              omvårdnad och lärande. Det måste avspegla sig i allt från personalsammansättning
              till den dagliga verksamheten.
            </seg>
            <seg xml:id="i-2479d8f73532e30f-0">
              För att understryka vikten av innehållet i förskoleverksamheten
              har förskolan sedan 1998 haft en egen läroplan. Skyldighet att
              genomföra kvalitetsredovisningar för all förskoleverksamhet är
              på gång. Skolverket ska också utfärda allmänna råd när det gäller
              kvaliteten i förskolan för att det inte ska bli radikalt olika
              villkor beroende på vilken kommun man bor i.
            </seg>
            <seg xml:id="i-0839bf696e9870d8-0">
              Förutom dessa mer generella insatser görs också vissa riktade
              satsningar. Ett sådant mycket viktigt fokus har under hösten satts
              på jämställdhetsarbetet i förskolan. De första åren grundläggs
              en stor del av våra värderingar och föreställningar om vad som
              är manligt respektive kvinnligt, och vi upptäcker vilka beteenden
              som förväntas av oss beroende på vilket kön vi tillhör. I förskolans
              läroplan slås det fast att jämställdhet mellan könen är ett värde
              som ska hållas levande i arbetet med barnen. Ändå vet vi att pojkar
              och flickor bemöts olika av personalen. Vi vet också att arbetet
              med jämställdhet på många förskolor är lågt prioriterat.
            </seg>
            <seg xml:id="i-d282c8cdf1ff55e8-0">
              De flesta insatserna för att öka jämställdheten har riktats mot
              grund- och gymnasieskolan. Att börja tidigare, innan barnen börjar
              låsas fast i sina könsroller, måste vara mer effektivt. Utvecklingen
              där ska den jämställdhetsdelegation för förskolan som Lena Hallengren
              tidigare här nämnt om syssla med.
            </seg>
            <seg xml:id="i-d3672c32b7832cc0-0">
              Herr talman! Som förtroendevald har man förmånen att få göra
              en mängd besök på arbetsplatser av olika slag. Själv har jag under
              det senaste året varit ute en hel del. Många av de här besöken
              fyller mig med hopp för framtiden. Men mest framtidshopp får jag
              faktiskt när jag besöker förskolor.
            </seg>
            <seg xml:id="i-7f7db450ed9db619-0">
              Svensk förskola präglas redan i dag av mångfald i driftsform
              och pedagogik, och antalet nyetableringar och alternativa driftsformer
              ökar.
            </seg>
            <seg xml:id="i-a31fc9f2daf0acf1-0">
              Även om det på flera håll finns en oro för att inte riktigt räcka
              till i det så viktiga arbetet med att forma vår framtid jag tänker
              då på barnen tar den oron inte över den fantastiska kreativitet
              och det engagemang som finns bland både personal och barn i förskolan.
              Detta är en bra grund att stå på, och det här ska vi ta till vara
              och uppmuntra i det framtida kvalitetsarbetet.
            </seg>
          </u>
          <note xml:id="i-62416ff06ff8e867-0">
            Jag yrkar bifall till utskottets förslag i betänkandet och avslag
            på samtliga motioner och reservationer.
          </note>
          <note xml:id="i-a9673aba8e6c9432-0">
            Föredrogs
          </note>
          <note xml:id="i-e3f7a14196bbf255-1">
            Överläggningen var härmed avslutad.
          </note>
          <note xml:id="i-60fc3f2aef53fc9d-0">
            7 § Studiestöd
          </note>
          <note type="speaker" xml:id="i-264156e2373f2362-0">
            Anf. 134 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-64a18c365123f8c5-9">
            <seg xml:id="i-935689513c3a8e6d-0">
              Herr talman! Jag börjar med att yrka bifall till reservation
              nr 10 från Moderaterna samt med att säga att vi för tids vinnande
              avstår från att yrka bifall till våra övriga reservationer, även
              om vi självfallet stöder samtliga.
            </seg>
            <seg xml:id="i-ef71f86938a374eb-0">
              Herr talman! Den avgjort viktigaste satsningen inför framtiden
              är utbildningen. Den goda utbildningens främsta förutsättningar
              är i sin tur tillgången på resurser och upprätthållandet av en
              hög kvalitet. Dessa saker går hand i hand. Vi har flera gånger
              tidigare i dag här i kammaren i samband med det förra betänkandet
              diskuterat detta.
            </seg>
            <seg xml:id="i-18ddd900b1ff8ad8-0">
              En av de viktigaste frågorna är emellertid frågan om de villkor
              som gäller för de enskilda studenternas ekonomiska situation.
              Här kan vi i dag identifiera ett antal stora problem.
            </seg>
            <seg xml:id="i-c27a0933173b06cb-0">
              Vi moderater vill ha en samordning av studenternas ekonomiska
              och sociala situation under hela den samlade studietiden. Det
              behövs en kartläggning av samspelet mellan å ena sidan studiestödssystemet
              och å andra sidan förmånssystem såsom bostadsbidraget, socialförsäkringssystemet,
              socialbidraget och arbetslöshetsförsäkringen. Studenternas situation
              har i det här fallet alltför länge så att säga fallit mellan stolarna.
            </seg>
            <seg xml:id="i-ca9ff348c1cf286d-0">
              Det tydligaste exemplet på detta rör den roll som Centrala studiemedelsnämnden,
              CSN, spelar. Många av de problem som finns har uppstått genom
              en rigid syn på studiefinansieringen, som ytterst har sin grund
              i CSN:s dubbla monopol dels som beslutande myndighet, dels som
              utbetalare av studiemedlen.
            </seg>
            <seg xml:id="i-103d0c0a15062807-0">
              Men varför ska utbetalningarna av studiemedlen och myndighetsansvaret
              vara oupplösligt förenade i all synnerhet som vi kan se att detta
              inte fungerar?
            </seg>
            <seg xml:id="i-d5d947fb094b6a1a-0">
              Den oro som många av oss i utskottet har upplevt i våra valkretsar
              och på våra hemorter när vi varit hemma och också genom alla de
              telefonsamtal och alla e-mejl som vi dagligen får från människor
              som är oroliga över vad som händer med CSN:s verksamhet bär vittnesbörd
              om detta.
            </seg>
            <seg xml:id="i-b99aae82578a0322-0">
              Ganska enkelt kan vi konstatera att CSN:s förtroende i dag i
              snabb takt är på väg att sjunka. Detta är naturligtvis mycket
              oroande, inte minst eftersom vi kan se att man inte garanteras
              samma service överallt i landet, oavsett var man bor i förhållande
              till CSN. Det innebär ett klart brott mot de principer som gäller
              för myndighetsansvaret. Det ska inte vara någon skillnad mellan
              statliga myndigheters verksamhet detta oavsett om de ligger i
              Karesuando eller om de ligger i Ystad.
            </seg>
            <seg xml:id="i-cabcf8a9459544e8-0">
              Vi är ju inte bundna till en särskild modell. Det finns flera
              möjligheter till konkurrens och till alternativ som i dag inte
              tillvaratas. Studenters möjlighet att betala tillbaka lån har
              hela tiden hamnat vid sidan av fokus i debatten. Faktum är att
              det i realiteten i dag inte finns en hållbarhet i det nuvarande
              systemet särskilt vad gäller skuldsättningsproblematiken detta
              trots nyligen genomförda reformer.
            </seg>
            <seg xml:id="i-33207dfb6bfac745-0">
              I takt med att antalet studenter ökar kommer de här problemen
              att accentueras. Vi kan inte springa ifrån dem. Av flera anledningar
              behövs det således politisk enighet kring ett långsiktigt hållbart
              och överblickbart studiefinansieringssystem.
            </seg>
            <seg xml:id="i-78c60494cec0cb12-0">
              Herr talman! Jag vill gärna betona att Moderata samlingspartiet
              är inriktat på att konstruktivt söka lösningar som syftar till
              ett heltäckande studiefinansieringssystem som bygger på bredast
              möjliga politiska förankring och som uppfyller följande avgörande
              principer:
            </seg>
            <seg xml:id="i-73e3b6fa8a9df890-0">
              För det första ska ett framtida studiefinansieringssystem vara
              ekonomiskt hållbart och överblickbart både för den enskilde studenten
              och för samhället.
            </seg>
            <seg xml:id="i-f236abc950f8f5c1-0">
              För det andra ska högre utbildning löna sig även ekonomiskt,
              inte bara kunskapsmässigt. Ett sätt att bidra till en större lönsamhet
              är att på olika sätt försöka minska studenternas skuldsättning.
              Bland annat vill vi helt ta bort fribeloppet och göra det möjligt
              för studenterna att arbeta utan att för den skull få minskade
              studiemedel.
            </seg>
            <seg xml:id="i-39b1af8a9a9599f1-0">
              För det tredje ska systemet bidra till att motverka social snedrekrytering.
              Det är många som i dag av flera olika skäl inte vågar ta steget
              in i den akademiska världen. Men det avgörande tror vi är att
              framhålla för människor att studier faktiskt ska löna sig. Studier
              utomlands exempelvis ska inte missgynnas. Sverige får mer av spetskunnande
              och nödvändiga internationella kontakter om människor pluggar
              utomlands.
            </seg>
            <seg xml:id="i-d7fa7e8b716c525e-0">
              För det fjärde ska skulderna betalas tillbaka. Tro det eller
              ej! Både nuvarande och föreslagna system bidrar snarare till motsatsen,
              nämligen till ökad skuldsättning eftersom sannolikheten att den
              enskilde ska kunna betala tillbaka studielånet innan avskrivningen
              sker för många individer ja, kanske till och med för de flesta
              är obefintlig.
            </seg>
            <seg xml:id="i-4ce581350ffe39f8-0">
              Vidare ska systemen skilja på sådan finansiering som är relaterad
              till studierna och sådana finansieringsformer som inte direkt
              kan hänföras till detta område, exempelvis vad gäller bostad under
              studietiden. För sådana kostnader måste särskilda låneformer tillskapas.
            </seg>
            <seg xml:id="i-43e6ef986d3f1eae-0">
              Dessutom tycker vi moderater att alla studenter ska ges möjlighet
              till privatekonomisk rådgivning samt information om vilken kvalitet
              som olika utbildningar har innan studenterna fattar kanske ett
              av de viktigaste investeringsbesluten i sina liv.
            </seg>
            <seg xml:id="i-19f0dda455984066-0">
              Självfallet måste vi också tillåta ett större mått av flexibilitet
              så att även längre studier kan finansieras via studiemedel och
              de som så vill kan erbjudas studiemedel i mer än tio månader per
              år.
            </seg>
            <seg xml:id="i-1029d3708fd2d676-0">
              Slutligen vill vi på det här området konkurrensutsätta CSN genom
              att skapa möjligheter för de studenter som så vill att få sina
              studielån utbetalade via sin bank eller genom annat låneinstitut.
            </seg>
            <seg xml:id="i-44f28469b2a164f6-0">
              Herr talman! Det är också viktigt att fundera över vad som ligger
              bortom vägens slut, det vill säga när man tagit ut sin examen,
              i synnerhet när man länge har befunnit sig vid akademin och doktorerat.
              För dem som går vidare inom den akademiska världen finns det lite
              olika modeller.
            </seg>
            <seg xml:id="i-6b2b41fc96f43cfd-0">
              Vanligen görs postdoktoral forskning vid ett utländskt universitet
              eller forskningsinstitut. Den finansieras ofta med stipendier,
              och dessa är ju i dag inte sjukpenninggrundande. Då står man inför
              samma problem som när det gäller stipendiefinansieringen. Det
              är inte ovanligt att båda föräldrarna, till exempel om de skaffat
              barn under studietiden, har tappat den sjukpenninggrundande inkomsten
              under den gemensamma utlandsvistelsen exempelvis. Kvinnor är fortfarande
              i klar minoritet på de högre tjänsterna inom universitetsvärlden
              när det gäller forskningsassistenter, lektorer, forskare och,
              inte minst, professorer. Detta är något som vi borde ta in i diskussionen
              om hur studiefinansieringen egentligen går till.
            </seg>
            <seg xml:id="i-4f1b5e9fff5f803e-0">
              Att låta postdoktorala forskare och även doktorander behålla
              sin tidigare sjukpenninggrundande inkomst vore en mycket viktig
              signal om att det ska gå att kombinera en forskningskarriär med
              familj inte minst för kvinnor. Förutom pensionen är föräldrapenningen
              över garantinivån den del av de arbetsbaserade förmånerna i socialförsäkringssystemet
              som har en lång kvalificeringstid. Alternativet är alltså att
              antingen försöka spara ihop pengar från sin doktorandlön alla
              som har försökt doktorera kan säkert vittna om hur lätt det är
              eller också drastiskt försöka minska sina utgifter. Hur lätt det
              är kan vi också diskutera.
            </seg>
            <seg xml:id="i-5073cbf87649211d-0">
              Detta betyder ofta att man inte kan bo i en större stad där arbeten
              för akademiker finns eller söka försörjningsstöd. Det är mycket
              allvarligt att detta inte tagits på allvar. Inte minst gäller
              det då det betänkande som nu ligger på våra bord.
            </seg>
            <seg xml:id="i-0b6783a6daa3f062-0">
              Herr talman! Den moderata uppfattningen är att systemet ska vara
              ekonomiskt hållbart och överblickbart för både student och samhälle
              när det gäller att söka studiefinansiering. Högre utbildning ska
              löna sig, även ekonomiskt genom att skuldsättningen ska minska.
              Systemet ska motverka social snedrekrytering. Skulderna ska återbetalas.
              Och det hela måste ges en större flexibilitet än som för närvarande
              är fallet så att vi kan skapa ett system som gynnar studenterna
              och därmed i en förlängning det svenska samhället och vår gemensamma
              framtid.
            </seg>
          </u>
          <note type="speaker" xml:id="i-0a2e11587610e267-0">
            Anf. 135 AXEL DARVIK (fp):
          </note>
          <u who="axel_darvik_bc1b0b" next="cont" xml:id="i-af29a06398190357-0">
            <seg xml:id="i-5e69d58b26109155-0">
              Herr talman! Som ni säkert vet har Folkpartiet liberalerna en
              lång och stolt historia av att länge ha arbetat för kunskap och
              kvalitet inom utbildningen. Men det som vi har kämpat för så länge
              har aldrig varit så viktigt som det kanske är i dag. God utbildning
              är av oerhörd vikt för dagens studenter. Det stärker deras möjligheter
              att kanske förverkliga sina livsdrömmar. Det stärker också möjligheterna
              till en god tillväxt i ett bredare perspektiv, i ett samhälleligt
              perspektiv och Sveriges position i konkurrensen med andra kunskapsekonomier.
            </seg>
            <seg xml:id="i-d1e0c3bd81a1bb4d-0">
              Tillväxt gör det också möjligt för oss att satsa på sådant som
              polis, skola, omsorg och så vidare. Då gäller det att klara av
              att bryta den vandring som Sveriges ekonomi annars har varit inne
              på. I varje ny rapport som kommer från OECD fortsätter man att
              läsa om att Sverige blir fattigare och fattigare.
            </seg>
            <seg xml:id="i-338cdc42395767e2-0">
              Studiestödet kommer in i den här ekvationen som en nyckel till
              den skattkammare, kan man kalla det, av möjligheter som utbildningen
              innebär. Vi liberaler har alltid verkat för att alla ska ha lika
              goda möjligheter från start i livet. Då är det viktigt att unga
              personer inte avskräcks av att ekonomin kan vara nog så svår för
              en student. Detta problem har ökat särskilt under de senaste tio
              åren. Studiebidragen har successivt urholkats och inte skrivits
              upp i takt med kostnadsökningarna. Samtidigt som kostnaderna på
              vissa områden har ökat markant, särskilt för boende, har det också
              tillkommit sådant som tidigare inte var nödvändigt, som egen dator
              som i dag är nödvändig för att klara av studierna.
            </seg>
            <seg xml:id="i-d69dcdfebe280f32-0">
              Vi vill definitivt ändra på den här utvecklingen. Som en direkt
              åtgärd vill vi höja studiemedlet med 200 kr per månad. I den här
              kretsen av idel höginkomsttagare kanske det kan verka futtigt
              med enbart 200 kr, men för landets studenter räknas varje hundralapp
              när det gäller att få ekonomin att gå ihop varje månad.
            </seg>
            <seg xml:id="i-d8dae3e27d56c2ac-0">
              Vi vill också avskaffa fribeloppet, som gör det möjligt att arbeta
              vid sidan av utan att drabbas av fruktansvärda marginaleffekter
              om man kommer över brytpunkten.
            </seg>
            <seg xml:id="i-6c055174aff16310-0">
              En annan grupp som har varit särskilt utsatt är studenter med
              barn. Något som regeringen kanske har glömt av är att en tredjedel
              av landets studenter i dag har barn. Då är det väldigt tufft att
              klara av att leva på enbart de dryga 6 000 kr i månaden som studiemedlet
              innebär. Vi vill i Folkpartiet ge dessa studenter ett tilläggslån
              på 3 000 kr, vilket gör att situationen för dessa studenter inte
              är fullt lika ohållbar. Regeringen har inrättat ett rekryteringsbidrag
              i stället, som är till för vissa studenter över 25 år som får
              hela sitt studiestöd som bidrag. Detta anser vi är egentligen
              mycket orättvist, särskilt mot de studenter som väljer att studera
              tidigt i livet. De känner också ett incitament, en drivkraft,
              att skjuta upp sina studier. Men redan i dag har Sverige problem
              med att det tar alltför lång tid för studenter att ta sig fram
              till examen.
            </seg>
            <seg xml:id="i-c56d76950257f6af-0">
              Jag måste ändå säga någonting om CSN. CSN har knappast varit
              studenternas vän. Sedan 1996 har man inte nått upp till det internt
              ganska så löst satta målet att klara av att behandla 80 % av alla
              ansökningar inom tre veckor. Kombinationen höjda administrativa
              avgifter och försämrad service är naturligtvis stötande för många
              studenter. Det är också med all rätt som Centrala studiestödsnämndens
              rykte har åkt kana rakt ned i botten. Någonting måste göras, och
              det nu med en gång men även på längre sikt.
            </seg>
            <seg xml:id="i-7ade65eecd15dd7c-0">
              Vi i Folkpartiet liberalerna har en del skarpa förslag både på
              lång och på kort sikt. På längre sikt måste naturligtvis studentlånemarknaden
              konkurrensutsättas. Då slipper studenterna att stå där med mössan
              i handen för att få sin rättmätiga service. I stället får bankerna
              och bankdirektörerna anstränga sig till det yttersta för att se
              till att det ges så goda villkor som möjligt för studenterna och
              se till att man har en bra service.
            </seg>
            <seg xml:id="i-ad2ee4a6c1069e99-0">
              För att studenterna inte ska råka i kläm måste det naturligtvis
              vara staten som garanterar de här lånen och är beredd att gå i
              borgen för studenterna. På kortare sikt är det viktigt att CSN
              känner en ordentlig press på sig att skärpa sig. Riksdagens revisorer
              har lagt fram en del förslag på enklare regler, som definitivt
              borde testas. Därför är det mycket olyckligt att utskottet avstyrker
              förslagen.
            </seg>
            <seg xml:id="i-0b4053d9f50316a5-0">
              De som är sena med inbetalningar till CSN får betala en straffavgift.
              På samma sätt borde naturligtvis också CSN betala avgifter till
              de studenter som man inte betalar ut studiemedel till i tid. Någon
              rättvisa får det ändå vara på det här området.
            </seg>
            <seg xml:id="i-c16ddf6b80c0c24f-0">
              Herr talman! För att ytterligare understryka de frihetliga och
              rättvisa förslag som Folkpartiet liberalerna står för vill jag
              yrka bifall till reservation nr 6.
            </seg>
          </u>
          <note xml:id="i-a9673aba8e6c9432-1">
            Föredrogs
          </note>
          <note xml:id="i-fd11ae1744825a59-0">
            Ajournering
          </note>
          <note xml:id="i-e3fb3567572272e9-0">
            Kammaren beslutade kl. 15.55 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="axel_darvik_bc1b0b" prev="cont" xml:id="i-171151511ed1aa09-0">
            <seg xml:id="i-fd6f99efe497d098-0">
              Återupptagna förhandlingar
            </seg>
            <seg xml:id="i-fd6f99efe497d098-1">
              Återupptagna förhandlingar
            </seg>
          </u>
          <note xml:id="i-5325883e13bcc9c5-0">
            Förhandlingarna återupptogs kl. 16.00.
          </note>
          <note xml:id="i-2adaf995d9bda845-0">
            8 § Beslut om ärenden som slutdebatterats den 4 december
          </note>
          <note xml:id="i-e96cd98c5289ba7f-0">
            Punkt 3
          </note>
          <note xml:id="i-a34072c98400081f-0">
            Punkt 6
          </note>
          <note xml:id="i-c0f8a3f73d38d198-0">
            Punkt 10
          </note>
          <note xml:id="i-3635549b01296038-0">
            Punkt 12
          </note>
          <note xml:id="i-78d0ec17124ffd2c-0">
            Punkt 13
          </note>
          <note xml:id="i-5572c4ca5fdc54ff-0">
            Punkt 14
          </note>
          <note xml:id="i-6033b77128315c49-0">
            Punkt 15
          </note>
          <note xml:id="i-35ba79fc5c9984a5-0">
            Övriga punkter
          </note>
          <note xml:id="i-f502342c8a858de0-0">
            Punkt 1
          </note>
          <note xml:id="i-427ac29f2c825468-0">
            Punkt 2
          </note>
          <note xml:id="i-f21f47bf028e4b61-0">
            Punkt 7
          </note>
          <note xml:id="i-c0f8a3f73d38d198-1">
            Punkt 10
          </note>
          <note xml:id="i-54df7f96bc155d54-0">
            Punkt 18
          </note>
          <note xml:id="i-35ba79fc5c9984a5-1">
            Övriga punkter
          </note>
          <note xml:id="i-034431287daa7e25-0">
            9 § Beslut om ärende som slutdebatterats den 8 december
          </note>
          <note xml:id="i-f502342c8a858de0-1">
            Punkt 1
          </note>
          <note xml:id="i-78d0ec17124ffd2c-1">
            Punkt 13
          </note>
          <note xml:id="i-54df7f96bc155d54-1">
            Punkt 18
          </note>
          <note xml:id="i-a8efb905bde9dac6-0">
            Punkt 19
          </note>
          <note xml:id="i-f0fd3e074030b311-0">
            Punkt 21
          </note>
          <note xml:id="i-593defd134e73810-0">
            Punkt 23
          </note>
          <note xml:id="i-4b48e524ed891376-0">
            Punkt 24
          </note>
          <note xml:id="i-95e73075dd419e07-0">
            Punkt 32
          </note>
          <note xml:id="i-a4705f11c1d5f3a4-0">
            Punkt 34
          </note>
          <note xml:id="i-35ba79fc5c9984a5-2">
            Övriga punkter
          </note>
          <note xml:id="i-c6e24df2baf99835-0">
            10 § Beslut om ärende som slutdebatterats vid dagens sammanträde
          </note>
          <note xml:id="i-f502342c8a858de0-2">
            Punkt 1
          </note>
          <note xml:id="i-427ac29f2c825468-1">
            Punkt 2
          </note>
          <note xml:id="i-e96cd98c5289ba7f-1">
            Punkt 3
          </note>
          <note xml:id="i-882c6ab265082e58-0">
            Punkt 4
          </note>
          <note xml:id="i-a34072c98400081f-1">
            Punkt 6
          </note>
          <note xml:id="i-18c15e545ee2abdd-0">
            Punkt 9
          </note>
          <note xml:id="i-2cda8e2209eb4b89-0">
            Punkt 16
          </note>
          <note xml:id="i-9f7d9c51c9a2823c-0">
            Punkt 17
          </note>
          <note xml:id="i-35ba79fc5c9984a5-3">
            Övriga punkter
          </note>
          <note xml:id="i-fd11ae1744825a59-1">
            Ajournering
          </note>
          <note xml:id="i-023b4d5f543af56d-0">
            Kammaren beslutade kl. 16.34 på förslag av talmannen att ajournera
            förhandlingarna till kl. 18.00.
          </note>
          <note xml:id="i-f1caa4ac67eedf78-0">
            Förhandlingarna återupptogs kl. 18.00.
          </note>
          <note xml:id="i-44ef383aa5e13773-0">
            11 § (forts. från 7 §) Studiestöd (forts. UbU2)
          </note>
          <note type="speaker" xml:id="i-8a53cb836268d35f-0">
            Anf. 136 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-fda59c38b18a915d-10">
            <seg xml:id="i-9452818c0c9ea1c6-0">
              Herr talman! Vårt samhälle är och blir i än högre grad ett kunskapssamhälle,
              ett samhälle där kunskap blir en överlevnadsfråga för välfärden.
              För att möjliggöra kunskapssamhället och riva barriärerna så att
              fler kan studera och göra kunskapen tillgänglig för fler är studiestödet
              ett bra och viktigt verktyg.
            </seg>
            <seg xml:id="i-e8f0e703f86fa760-0">
              Det finns en hel del att göra för att nå dit. Fortfarande är
              samhällets strukturer inte anpassade till stora studentgrupper.
              Fortfarande finns många steg kvar att ta för att riva de murar
              som föder den sociala snedrekryteringen. Det måste vara möjligt
              med en dräglig vardagstillvaro under studieåren.
            </seg>
            <seg xml:id="i-4e76f604582cde76-0">
              Herr talman! Studiestödet ska uppmuntra de studerande. Inte minst
              på gymnasienivå är det viktigt med en signal om att ett aktivt
              deltagande i studierna är angeläget. För gymnasiestuderande föreslår
              därför Kristdemokraterna från 2005 en ökning av studiebidraget
              med en hundralapp per månad till sammantaget 1 050 kr.
            </seg>
            <seg xml:id="i-eaea99bd892affb3-0">
              De hinder som i dag försvårar eller till och med förhindrar lärandet
              ska tas bort. Därför vill vi se över inackorderingstilläggen så
              att elever på fristående gymnasieskolor garanteras möjligheten
              att läsa där de vill. Det ska vara likvärdiga och rättvisa möjligheter
              för alla unga människor. Det klassamhälle som socialdemokratin
              skapat där elever med mindre bemedlade föräldrar kan tvingas avstå
              från sin utbildning avvisar vi. Inackorderingstilläggen måste
              förändras.
            </seg>
            <seg xml:id="i-00aae987d4433f59-0">
              Herr talman! Dagens högskolestudenter har varierande bakgrunder
              och förutsättningar. Det handlar till exempel om de studerande
              som har barn. Många av de nya studentgrupper som rekryterats,
              till exempel äldre kvinnliga studenter, är redan föräldrar. Det
              är faktiskt 120 000 barn som har föräldrar som studerar i grund-
              eller forskarutbildning. Dessa studenter stöter på en rad problem,
              inte minst för att få vardagens kassa att gå ihop. Många klarar
              inte det. Enligt de senaste siffrorna fick var tredje student
              med barn socialbidrag. De allra flesta, 87 %, av ensamstående
              studenter med barn fick socialbidrag. Något måste vara fel då
              så många är hänvisade till socialbidraget för sin vardagliga försörjning.
              Barn till studerande får betala priset för att deras föräldrar
              studerar. I Socialdemokraternas och stödpartiernas Sverige hänvisas
              människor till socialbidrag bara för att de är studenter.
            </seg>
            <seg xml:id="i-811c4074006d3f3b-0">
              Detta är i hög grad en jämställdhetsfråga. Det är dubbelt så
              många studerande kvinnor som studerande män som har barn. Av studerande
              kvinnor mellan 35 och 40 år har hela 90 % barn. Är månne det förklaringen
              till att så lite hänt för att garantera studerande föräldrar drägliga
              levnadsvillkor?
            </seg>
            <seg xml:id="i-8af59626480924cb-0">
              Kristdemokraterna föreslår från 2005 ett helt nytt barntillägg
              i studiemedelssystemet. Alla högskolestuderande med barn får ett
              tillskott på 250 kr per barn och månad. Fler kan försörja sig
              och klara vardagens nödtorft.
            </seg>
            <seg xml:id="i-411a7b8038c56cdb-0">
              Studiestödet ska göra det möjligt för alla att oavsett bakgrund
              studera. Med de behov av utbildad arbetskraft som finns och som
              växer är det nödvändigt att studiestödssystemet drar sitt strå
              till stacken. Det handlar inte minst om att bryta den sociala
              barriären mellan människor och studier. För yngre studenter handlar
              det också om att föräldraförsäkringen till exempel är relaterad
              till tidigare inkomst. Har man ingen tidigare inkomst får man
              endast garantinivån i föräldraförsäkringen.
            </seg>
            <seg xml:id="i-1e50fdd468141c42-0">
              Kristdemokraterna vill se ett nytt studiemedelssystem där halva
              studiemedlet är bidrag och den andra halvan lån. Det handlar om
              signalen att samhället vill uppmuntra studier. Vi vill att alla
              ska få nya chanser att studera och lära under vuxenlivets gång.
              I dag finns det ett tak för hur mycket en högskolestudent får
              tjäna utan att studiestödet påverkas. Det är orimligt att en student
              som vill, hinner och orkar extraarbeta vid sidan av studierna
              straffas. Därför bör inkomsttaket tas bort. De regler, till exempel
              tolvterminsregeln i studiestödet, som hindrar studenter från att
              studera måste bort. Den bortre åldersgränsen för studiemedel bör
              också bort.
            </seg>
            <seg xml:id="i-308a22ca7bde3d1c-0">
              Herr talman! Det finns ett otal exempel på olika gränsdragningssystem
              mellan studiestödssystemet och olika trygghetssystem i samhället.
              Trots det har den studiesociala utredning som jobbar och som ska
              vara klar inom kort inte fått direktiv att komma med de förslag
              som krävs för att komma till rätta med problemen. Den socialdemokratiska
              oförmågan att ta de initiativ som behövs lamslår studiemedelssystemet.
              Vi kristdemokrater menar att det i stället behövs en ny genomgripande
              översyn och förändring av studiemedelssystemet. En parlamentarisk
              utredning med uppdrag att lägga nödvändiga förslag bör tillsättas.
            </seg>
            <seg xml:id="i-1888b7134e2b5773-0">
              Till detta kommer det ärende som kammaren just behandlat i det
              förra betänkandet, nämligen problemen de ständigt återkommande
              problemen med CSN. När Riksdagens revisorer kommer med förslag
              om hur CSN ska förändra sitt arbetssätt och bli mindre beroende
              av påminnelseavgifter som deras kunder får betala, ja, vad gör
              då Socialdemokraterna och stödpartierna? De avslår. Detta, herr
              talman, är ett bevis så gott som något på den passivitet som hindrar
              Sveriges studerande från att känna en trygghet och en säkerhet
              i att få en rättssäker och effektiv behandling för att få studierna
              och det övriga livet att gå ihop. Det inger oro.
            </seg>
            <seg xml:id="i-4b48ce5ee24987b7-0">
              Avslutningsvis, herr talman, vill jag säga att jag givetvis står
              bakom Kristdemokraternas samtliga reservationer i betänkandet,
              men för kammarens tids vinnande yrkar jag bifall enbart till reservation
              nr 7.
            </seg>
          </u>
          <note type="speaker" xml:id="i-b3b89781d942d7b1-0">
            Anf. 137 HÅKAN LARSSON (c):
          </note>
          <u who="hakan_larsson_d5f45d" next="cont" xml:id="i-cb5e57149b969092-0"/>
          <note xml:id="i-a37d84af7fc2342e-0">
            Herr talman! Först vill jag yrka bifall till reservation nr 12.
          </note>
          <u who="hakan_larsson_d5f45d" prev="cont" xml:id="i-fb622731e025e41e-0">
            <seg xml:id="i-2534da807251a9cd-0">
              Ett samhälle med ett livslångt lärande, som vi har pratat mycket
              om här i dag, och ambitionen att minst hälften av en årskull ska
              bedriva högre studier ställer höga krav, inte minst på studiemedelssystemet.
              Högre utbildning är en god investering, inte bara för den enskilde
              studenten utan även för samhället i stort. Eftersom det handlar
              om en långsiktig investering i tillväxt och utveckling måste det
              vara självklart att samhället ska subventionera högre studier
              på ett bra sätt. Runtom i världen finns det annars avskräckande
              exempel på höga terminsavgifter som gör att många stängs ute från
              högre utbildning.
            </seg>
            <seg xml:id="i-6aea09bcdc410019-0">
              Samhället bör fortsätta arbetet med att inrikta sig på att möjliggöra
              högre studier för fler genom att undanröja sociala, ekonomiska
              och geografiska hinder för den enskilde som önskar studera vidare.
              Dagens studiemedelssystem klarar inte detta särskilt väl eftersom
              vi fortfarande har en allvarlig social snedrekrytering till högre
              studier. Vi kan se att med det nuvarande systemet kan återbetalningen
              av studieskulden bli ett problem för personer som utbildar sig
              i yrken där yrkesgruppen inte kan räkna med särskilt höga löner
              exempelvis.
            </seg>
            <seg xml:id="i-2e836f732f61fd43-0">
              Därför är det viktigt att gå vidare och utveckla studiefinansieringssystemet,
              och det är bra om det kan ske i brett samförstånd. För vår del
              tycker vi att inriktningen bör vara att bidrag och lån så snart
              som möjligt ska utgöra vardera 50 %. Det är viktigt att vi får
              ett system som verkligen uppmuntrar alla som vill att studera
              vidare. Det är också viktigt att det finns möjlighet att få studiemedel
              någon termin utöver de tolv som i dag är gräns. Finns inte den
              möjligheten är risken stor att konsekvensen blir ett resursslöseri
              i form av oavslutade utbildningar och outnyttjad kompetens. Det
              är naturligtvis viktigt för både den enskilde och för samhället
              att man kan avsluta sina studier på ett bra sätt.
            </seg>
            <seg xml:id="i-7d075dd58429dc0e-0">
              Inom kort ska, som vi hörde, den studiesociala enmansutredningen
              lägga fram sina förslag. Vi ska självfallet granska de förslag
              som kommer. Men vi kan också befara att det inte kommer att vara
              tillräckligt eftersom direktiven till utredaren inte gav utrymme
              för att komma med förslag till förändringar och förbättringar.
              Det handlade mest om att analysera den ekonomiska och sociala
              situationen. Därför vore det bra om enmansutredningen följs upp
              av en bredare parlamentarisk utredning där även studenterna själva
              blir representerade i syfte att komma med förslag på hur studenter
              och forskarstuderande bättre ska få tillgång till trygghetssystemen.
              Det handlar om många olika system sjukförsäkringssystemet, bostadsbidrag,
              föräldraförsäkring och så vidare.
            </seg>
            <seg xml:id="i-e3f5445ce78044b7-0">
              Som flera talare har sagt är det särskilt viktigt att uppmärksamma
              den situation som studerande med barn har och ge dem en större
              trygghet i vardagen. Jag är övertygad om att fler kommer att våga
              satsa och studera vidare om man kan hitta bättre möjligheter.
              Det är särskilt oacceptabelt att studerande med barn i många fall
              är hänvisade till socialbidrag.
            </seg>
            <seg xml:id="i-54442d772a55f51e-0">
              Ett område som vi från Centerpartiets sida lyfter fram är rekryteringsbidraget
              för vuxenstudier, ett bidrag som för något år sedan ersatte det
              särskilda utbildningsbidraget och används för att ge personer
              mellan 25 och 50 år möjlighet till vidareutbildning. Det är personer
              som är arbetslösa eller riskerar att bli arbetslösa.
            </seg>
            <seg xml:id="i-cfa7236d4cbe7ae6-0">
              Vi ser rekryteringsbidraget som ett viktigt instrument för att
              motivera fler med kort utbildning till studier och ett sätt att
              se till att inte fler människor slås ut från arbetsmarknaden.
              De kan tvärtom få en nystart och komma igen.
            </seg>
            <seg xml:id="i-2f30243afba26337-0">
              Vi lever i en tid då alla talar om livslångt lärande. Rapport
              efter rapport understryker att vi måste vara beredda att arbeta
              allt längre. För en tid sedan kom till och med en rapport som
              hävdade att hälften av svenskarna borde arbeta till 79 års ålder,
              om vi ska klara pensionerna framöver. Då kan man fråga sig varför
              man sätter en övre gräns på 50 år för de människor som ska få
              del av detta rekryteringsbidrag. Det finns många svenskar i 50-årsåldern
              som inte har gymnasiekompetens. En del har inte heller grundskolekompetens.
              De bör naturligtvis få en reell möjlighet att vidareutbilda sig.
              Vad menar vi annars med livslångt lärande?
            </seg>
            <seg xml:id="i-6808012981dc3083-0">
              Majoriteten hävdar att rekryteringsbidraget bör överensstämma
              med studiemedelssystemet och att den övre åldersgränsen måste
              vara 50 år i båda fallen. Men vi kan inte se någon övertygande
              grund för att göra en sådan koppling mellan studiemedelssystemet
              och rekryteringsbidraget. Studiemedelssystemet handlar om högskolestudier
              och rekryteringsbidraget gäller studier på grundskole- och gymnasienivå.
              Då är det viktigare att ta hänsyn till den enskilde individen
              än att synkronisera system som inte behöver synkroniseras. Vår
              uppfattning är alltså att det inte bör finnas någon övre åldersgräns
              för rekryteringsbidraget utan att det ska utgå från individen
              i fråga.
            </seg>
          </u>
          <note type="speaker" xml:id="i-facf50aeedd2f113-0">
            Anf. 138 JAN BJÖRKMAN (s):
          </note>
          <u who="jan_bjorkman_da19de" xml:id="i-3764b88388fae61e-0">
            <seg xml:id="i-b3a04219cc1c08e7-0">
              Herr talman! Som flera talare har berört ökar kraven på kunskap
              och kompetens i samhället. Det gäller för den enskilde, vårt deltagande
              i samhällslivet och arbetslivets krav. De nya krav som ställs
              understryker såväl behovet av en bra grundutbildning som möjligheten
              till återkommande utbildning. Man kan utan att överdriva säga
              att det livslånga lärandet i dag är en realitet. Det räcker inte
              med en utbildning vid starten av vuxenlivet eller arbetslivet.
              Man måste ha möjlighet till återkommande utbildning.
            </seg>
            <seg xml:id="i-5969ec4c7c9e1d40-0">
              Genom en hög kompetensnivå ökar förutsättningarna för en positiv
              samhällsutveckling. Det gäller både den enskildes förutsättningar
              och arbetslivets och samhällslivets villkor. För att stödja den
              utvecklingen behövs ett studiestödssystem som ger långsiktigt
              goda förutsättningar. Det var också utgångspunkten för den reformering
              av studiestödssystemet som skedde från 2001.
            </seg>
            <seg xml:id="i-1a29794584382e22-0">
              Då skedde en satsning på en ökad bidragsdel, ett höjt fribelopp
              och på att göra studiemedlen pensionsgrundande. Det var också
              den prioritering som studentorganisationerna gjorde vid det tillfället.
            </seg>
            <seg xml:id="i-2008b8247f1e2e6c-0">
              Självklart finns det fortfarande krav och förväntningar på ytterligare
              förbättringar för de studerande. Det är också skälet till att
              Studiehjälpsutredningen nu ligger på regeringens bord och att
              Studiesociala utredningen snart kommer att ligga på samma ställe.
            </seg>
            <seg xml:id="i-275c063224d03693-0">
              Samtidigt finns det skäl att säga att behov och krav på studiestödsområdet
              naturligtvis måste vägas mot andra angelägna behov. Vi kan dock
              konstatera att många deltar i studier, vilket talar för att systemet
              stimulerar till att studera.
            </seg>
            <seg xml:id="i-862a3bb1f3b15232-0">
              När detta är sagt vill jag gärna säga att det har varit intressant
              att lyssna på de förslag till förändringar av det nuvarande systemet
              som har berörts här tidigare. Många inlägg har handlat om förbättringar
              och nya ambitioner. Det gäller inte minst Kristdemokraterna, som
              radade upp en lista som kostar en och annan miljard.
            </seg>
            <seg xml:id="i-3b9d950c74e9ac67-0">
              När man tittar på den budget för 2004 som vi är i färd med att
              fastställa kan man konstatera följande. Regeringens förslag innebär
              en satsning på ungefär 22 miljarder kronor till studiestöden.
              Moderaterna satsar 400 miljoner kronor mindre. Folkpartiet satsar
              drygt 1 800 miljoner kronor mindre. Kd satsar lite drygt 40 miljoner
              kronor mindre än vad regeringen har föreslagit och som Socialdemokraterna,
              Vänsterpartiet och Miljöpartiet har ställt sig bakom.
            </seg>
            <seg xml:id="i-d6dffd60ebfc2501-0">
              Det är så det ser ut, trots ganska pampiga uttalanden från en
              del håll om behoven. Det blir lite mindre pengar till studiestöd
              från tre av partierna än i det förslag som majoriteten står bakom.
            </seg>
            <seg xml:id="i-16849a4b1f9aef63-0">
              Som vanligt i den här typen av debatter är det de vuxenstuderande
              som hamnar i strykklass, framför allt när Moderaterna och Folkpartiet
              talar studiestöd. Folkpartiet talar väl om kunskapssamhället och
              behovet av kunskap. Det gjorde Axel Darvik också i kväll. Men
              han berörde över huvud taget inte vuxenutbildningen eller de vuxnas
              behov av kompetensutveckling. När det gäller vuxnas lärande tar
              man gärna tillfället i akt att spara och att strypa deras möjligheter
              att delta.
            </seg>
            <seg xml:id="i-b3c6783a7c0c4119-0">
              Centerpartiet har en budget som är identisk med regeringens utom
              på en punkt, och det gäller det så kallade rekryteringsbidraget.
              Håkan Larsson berörde det. Det infördes den 1 januari 2003 och
              avlöste det särskilda utbildningsbidraget.
            </seg>
            <seg xml:id="i-c2468fc97b5908a7-0">
              Rekryteringsbidraget kompletterar det vanliga studiestödssystemet.
              Rekryteringsbidraget syftar till att rekrytera vuxna personer
              som bedöms ha behov av kompletterande utbildning på grundläggande
              och gymnasial nivå. Det riktar sig till den som är arbetslös eller
              riskerar att bli det, eller till den som har funktionshinder och
              kan behöva lite längre tid på sig. Man kan säga att rekryteringsbidraget
              är generösare än det vanliga studiestödssystemet. Det är det som
              Moderaterna och Folkpartiet vill ska avskaffas medan Centerpartiet
              tycker att regeringen ska fullfölja den ursprungliga planen.
            </seg>
            <seg xml:id="i-9e7e3bd38a7d915c-0">
              Jag tycker att Centerpartiets ambition på det området är både
              vällovlig och bra. Den dokumenterar det faktum att Centern gör
              en annan bedömning av behovet av vuxnas lärande än en del av de
              borgerliga samarbetspartierna, framför allt Moderaterna och Folkpartiet.
            </seg>
            <seg xml:id="i-daa2d31a71cd14d9-0">
              Det känns märkligt att Moderaterna och Folkpartiet vill avskaffa
              stödet för dessa grupper vuxenstuderande. Om man vill få ut fler
              på arbetsmarknaden, om man vill bidra till tillväxtpolitiken bör
              man också se till att rekryteringsbidraget finns kvar. Vad har
              ni för svar till den som av olika skäl tvekar att påbörja sina
              studier, bland annat av ekonomiska skäl? Vad har ni för alternativ?
              Och vad är svaret till den enskilde som känner tvekan och oro
              inför ekonomin?
            </seg>
            <seg xml:id="i-5b13a04897054b70-0">
              Sammanfattningsvis kan man konstatera när det gäller studiestödsområdet
              att det finns fler områden och anslag som förenar än som skiljer
              oss åt. Men på ett område, nämligen vuxnas lärande, är skiljelinjerna
              väldigt tydliga.
            </seg>
            <seg xml:id="i-92f693861dd5188a-0">
              Moderaterna och Folkpartiet pratar gärna om kunskap och allas
              rätt till kunskap och tillväxt, men när det gäller att ge fler
              möjlighet att delta på det här området sviker man den enskilde.
              Hela rekryteringsbidraget avskaffas. Och vill man kan man väl
              säga att det ligger i linje med Folkpartiets och Moderaternas
              inställning till vuxenutbildningssatsningen från 19972002, det
              så kallade Kunskapslyftet. Då hade de samma grundinställning,
              nämligen att vuxnas lärande inte behöver statligt och kommunalt
              stöd.
            </seg>
            <seg xml:id="i-fa03a2166825c892-0">
              Jag menar att visst behövs det studiestöd också för det livslånga
              lärandet. Detta är också självklart för merparten av partierna
              i riksdagen. Den fråga man kan ställa sig är när det blir lika
              självklart för Moderaterna och Folkpartiet.
            </seg>
          </u>
          <note xml:id="i-ae7a0a07890c9714-0">
            Herr talman! Jag vill avsluta med att yrka bifall till utbildningsutskottets
            förslag i betänkandet och avslag på de reservationer som finns
            fogade till detta betänkande.
          </note>
          <note type="speaker" xml:id="i-0e9ca4d12d7f4bbb-0">
            Anf. 139 AXEL DARVIK (fp) replik:
          </note>
          <u who="axel_darvik_bc1b0b" xml:id="i-28fc38c174620b0b-0">
            <seg xml:id="i-a25a2bae4ef05bd0-0">
              Herr talman! Under tiden som vi haft rekryteringsbidraget, som
              jag vill börja med att ta upp, har arbetslösheten bland de unga
              ökat. Andelen som är utanför både studier, arbetsmarknad och andra
              former av sysselsättning ökar. Det är en utslagen grupp som inte
              på något sätt är en del av samhället. Det är alltså rätt tydligt
              att rekryteringsbidraget inte fungerat på det sätt som intentionerna
              var, och därför anser vi att det naturligtvis är bättre att satsa
              pengarna på någonting inom utbildningen som gör nytta.
            </seg>
            <seg xml:id="i-2242b916de0a6b4d-0">
              Det som jag också skulle vilja lyfta fram, och som jag gärna
              vill att Jan Björnman svarar på, är vad regeringen och regeringspartiet
              planerar att göra för de studerande som har barn. Dessa studerande
              befinner sig i en väldigt utsatt situation. De ska klara sig med
              mycket knappa ekonomiska resurser, ungefär 6 000 kr i månaden,
              vilket inte är särskilt fett när de dessutom har barn att försörja.
            </seg>
            <seg xml:id="i-7d4e65e3c09bba2e-0">
              Vi vill införa ett extra tilläggslån på 3 000 kr, vilket skulle
              göra det åtminstone lite enklare för dessa studenter att klara
              sig. Det här förslaget har Folkpartiet återkommit med år efter
              år sedan det nya studiestödssystemet infördes. I stället finns
              ett extra stöd för dem som har lite högre inkomst, och det tycker
              vi är en galen prioritering. Studenter med barn borde definitivt
              få bättre förutsättningar.
            </seg>
          </u>
          <note type="speaker" xml:id="i-202c11d74500d3f0-0">
            Anf. 140 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-3764b88388fae61e-1">
            <seg xml:id="i-18c6acf1954adaf7-0">
              Herr talman! Jag tycker det är klädsamt av Axel Darvik att till
              slut ändå beröra vuxnas lärande, även om det över huvud taget
              inte fanns med tidigare. Det finns trots allt många vuxna som
              är beroende av förutsättningarna för det livslånga lärandet, och
              därför känns det bra om än senkommet att Folkpartiet berör den
              frågan här.
            </seg>
            <seg xml:id="i-5a198d662d58efae-0">
              Jag blir dock väldigt osäker på slutsatsen. Det faktum att behovet
              av insatser på arbetsmarknaden ökar, och det faktum att fler skulle
              behöva den här typen av stöd, borde väl inte leda till slutsatsen
              att bidraget och insatserna ska avskaffas. Det är nämligen Folkpartiets
              modell.
            </seg>
            <seg xml:id="i-bfd67d9d72660075-0">
              När vi säger att man måste satsa och göra det rejält, och när
              Centern säger att vi kanske skulle ta i lite mer, säger Folkpartiet
              att den naturliga slutsatsen när behoven ökar är att dra undan
              stödet för de vuxna att kunna skaffa sig en bra utbildning. Jag
              tycker inte att den logiken riktigt hänger ihop.
            </seg>
            <seg xml:id="i-3365af4e0574f03a-0">
              När det gäller studiemedel till studenter med barn och tilläggslånet
              har den frågan varit uppe i flera omgångar. Det uppslag som Folkpartiet
              har är intressant och värt att både diskutera och värdera. Dock
              inväntar vi i dagsläget den studiesociala utredning som ska vara
              färdig den sista december, och som väl kommer att presenteras
              någon vecka in i januari, och jag tror därför att vi får anledning
              att återkomma och kanske också göra en mer samlad bedömning av
              detta än att bara rycka ut en enskild fråga.
            </seg>
            <seg xml:id="i-d1d3000bc63f3e83-0">
              Jag ser fram emot en fortsatt diskussion och dialog på det här
              området, utan att för den skull i dag låsa mig exakt för hur det
              hela ska se ut. Men det är en intressant ingång till en diskussion
              om studenter med barn.
            </seg>
            <seg xml:id="i-888fb7ad38c1ecf0-0">
              Det jag möjligen skulle kunna fråga är hur mycket Folkpartiet
              i sitt budgetalternativ räknat med att detta kommer att kosta.
            </seg>
          </u>
          <note type="speaker" xml:id="i-24e9f8dbb416840f-0">
            Anf. 141 AXEL DARVIK (fp) replik:
          </note>
          <u who="axel_darvik_bc1b0b" xml:id="i-28fc38c174620b0b-1">
            <seg xml:id="i-4d8702b74bcabd07-0">
              Herr talman! Vårt budgetalternativ är naturligtvis finansierat
              och på goda grunder uppbyggt. Det går alltså att utläsa i betänkandet
              vad det hela kostar.
            </seg>
            <seg xml:id="i-94044f7582fbd7e9-0">
              Något som också är viktigt att påpeka är att vi inte heller vill
              skapa incitament för att man ska skjuta upp studierna. Det är
              ett problem i Sverige i dag att det för många studenter tar lång
              tid att komma igenom utbildningssystemet. Därför är det viktigt
              att inte diskriminera de studenter som väljer att påbörja sina
              studier tidigt jämfört med andra studenter.
            </seg>
            <seg xml:id="i-171726d2082bcee7-0">
              Vårt förslag för de vuxenstuderande är mycket generöst. Vi säger
              att man får ungefär 60 % av studiemedlet som bidrag. Möjligen
              är det inte riktigt lika generöst som den andra varianten, den
              som regeringen har, men vi anser att det behövs ett generöst stöd.
            </seg>
            <seg xml:id="i-3085fe6a294004d5-0">
              När det gäller arbetsmarknadspolitik och så vidare har Socialdemokraterna
              och Folkpartiet helt enkelt olika syn i de frågorna. Folkpartiet
              för en politik som ska skapa riktiga jobb och ge riktiga möjligheter
              till en god utbildning inte AMS-kurser eller något annat som visat
              sig ha mycket dålig effektivitet och också gett dålig avkastning.
            </seg>
            <seg xml:id="i-d8e5058bf5e90608-0">
              Och eftersom vi ser att rekryteringsbidraget helt klart inte
              åstadkommer det som det ska göra vill vi naturligtvis inte att
              man satsar mer på detta. I stället vill vi ge riktiga möjligheter
              till arbete och till en god utbildning, och därför har vi en helt
              annan inriktning på vår politik än vad Socialdemokraterna har.
            </seg>
          </u>
          <note type="speaker" xml:id="i-edce7fa838841a8c-0">
            Anf. 142 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-3764b88388fae61e-2">
            <seg xml:id="i-2df4624bfd114c10-0">
              Herr talman! Det framgår ganska tydligt att vi här har olika
              inriktning och att Folkpartiet inte gör samma bedömning av behovet
              av vuxenutbildning som regeringspartiet och samarbetspartierna.
            </seg>
            <seg xml:id="i-9d81a5eb1e609bab-0">
              Jag är inte riktigt klar över vad Axel Darvik menar med riktiga
              jobb, men jag vet att alla riktiga jobb kräver utbildning. De
              som står utanför arbetsmarknaden måste därför få möjligheter till
              utbildning för att kunna ta de så kallade riktiga jobben. Med
              er politik får de dock inte det. Ni prioriterar inte vuxenutbildningen,
              som Axel Darvik sade. I stället drar ni ned på möjligheterna till
              studier, eftersom ni drar in pengarna till platserna.
            </seg>
            <seg xml:id="i-de24c3b1bfd2540b-0">
              Ni drar alltså in rekryteringsbidraget som skulle ge möjlighet
              för dem som ännu inte är inne i studier att faktiskt ta sig in.
              De 60 procenten innebär att ni drar ifrån de vuxna som studerar
              på gymnasienivå mellan 1 500 och 2 000 kr i månaden i förhållande
              till det förslag som finns i dag. Det kan inte kallas att prioritera
              vuxenutbildningen, hur gärna man än vill använda det ordet.
            </seg>
            <seg xml:id="i-d2ad0213ffdcc580-0">
              Jag ska inte hänga upp mig på finansieringen, men faktum är att
              både när det gäller tilläggslånet på 3 000 kr och de 200 kronornas
              ökning av studiemedlen går detta inte att hitta i Folkpartiets
              budgetförslag. Skälet till att jag lite försiktigt ställde frågan
              om finansieringen var att detta inte går att utläsa av de tabeller
              som är presenterade. Det är synd, men vi kanske får anledning
              att komma tillbaka till hur det är tänkt när vi diskuterar den
              studiesociala utredningen och effekterna av den.
            </seg>
          </u>
          <note type="speaker" xml:id="i-58e00424a8de6d87-0">
            Anf. 143 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-64a18c365123f8c5-10">
            <seg xml:id="i-659170464bfa1e49-0">
              Herr talman! Det är intressant att debattera med Jan Björkman
              för han försöker alltid hitta de kamerala dimensionerna i diskussionen
              mer än de visionära. De kan för all del vara intressanta att diskutera
              när vi har ett betänkande som rör studiestödet.
            </seg>
            <seg xml:id="i-5be74dd8bb37a5e8-0">
              Jag tror att man i den här diskussionen ska koncentrera sig på
              vilken typ av utbildning som egentligen bör prioriteras. Jag var
              inne på det tidigare i mitt huvudanförande, men det kan vara angeläget
              att repetera det.
            </seg>
            <seg xml:id="i-e6412263b048a7ef-0">
              Visst är komvux bra, men kvalificerad yrkesutbildning är trots
              allt mycket bättre i många avseenden. Kvalificerad yrkesutbildning
              har haft bevisade effekter. Statistiskt sett har den gett fler
              människor möjlighet att komma i arbete, vilket ju varit syftet
              med KY, som trots allt är att betrakta som en arbetsmarknadspolitisk
              åtgärd. Det har varit mer effektivt än det mesta andra som erbjudits
              under det 90-tal som nu ligger bakom oss.
            </seg>
            <seg xml:id="i-fb1cb3dd4da91d5d-0">
              Vad vi gör i vår budget är naturligtvis att föra om de här pengarna.
              Ja, det innebär lite mindre platser på komvuxsidan, men det innebär
              samtidigt att vi får en möjlighet att utöka antalet platser i
              KY. Vi anslår för KY motsvarande medel 2004 för 21 000 platser,
              och år 2006 har vi så mycket som 25 000 platser. Jag tycker att
              det är ett stort framsteg.
            </seg>
            <seg xml:id="i-a7b734f5dfda5027-0">
              Jag måste säga att jag är stolt över att kunna presentera en
              budget som på det här viset är offensiv när det gäller de här
              utbildningarna.
            </seg>
            <seg xml:id="i-7aeb06e99d1e16ee-0">
              Man kan alltid diskutera vad omformningen av systemen ska leda
              till, men vi har vår vision klar. All utbildning måste ha ett
              slutmål. Vi kan inte fortsätta att skicka människor in i åtgärder,
              som bara innebär att man går in i någon sorts ekorrhjul som aldrig
              stannar.
            </seg>
            <seg xml:id="i-dabbcae2b01659d1-0">
              Jan Björkman vet mer om detta, för det är ungefär vad regeringen
              har gjort under den senaste mandatperioden, för att inte tala
              om den sista mandatperioden på 90-talet, som var full av den här
              typen av åtgärder.
            </seg>
          </u>
          <note type="speaker" xml:id="i-0ac838362e075ca5-0">
            Anf. 144 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-3764b88388fae61e-3">
            <seg xml:id="i-9b71a8fc1147267e-0">
              Herr talman! Jag tror att det är väldigt många människor som
              har deltagit i Kunskapslyftet och har sett det som en ny chans
              som skulle känna sig väldigt förolämpade av det sättet att beskriva
              Kunskapslyftet och det som har hänt under perioden 19972002. Jag
              har träffat väldigt många av dem som har deltagit i de aktiviteterna,
              som Tobias Billström devalverar med sina uttalanden. Jag har sett
              människor växa. Jag har sett glöden i de människornas ögon. Jag
              har också sett många som har kunnat både skaffa sig nya jobb och
              ta sig in på andra utbildningar i eftergymnasial form. Man ska
              inte underskatta det. Man ska inte underskatta människors intresse
              av att skaffa sig en bra utbildning.
            </seg>
            <seg xml:id="i-e1a95b2f52ccfe27-0">
              Det jag fokuserade på var att vi måste ge möjlighet till det
              livslånga lärandet. Det innebär också att man inte bara kan få
              möjligheter till grundutbildning, utan man måste också få möjligheter
              till kompetensutveckling och livslångt lärande. Det kallar Tobias
              Billström kameralt, och det må så vara. Jag bryr mig inte om det
              det bjuder jag gärna på.
            </seg>
            <seg xml:id="i-7e85b5902d2ecd64-0">
              Det är trots allt synd att Moderaterna inte har bidragit till
              finansieringen av vuxenutbildningen.
            </seg>
            <seg xml:id="i-64ca6acb3d8732fe-0">
              Det är bra att ni lyfter fram KY. Jag tycker att vi ska fortsätta
              att bygga ut KY. Men man ska inte underskatta värdet av vuxenutbildningen
              i förhållande till KY, för många behöver den grunden för att kunna
              ta sig in i KY-verksamheten, som är eftergymnasial.
            </seg>
            <seg xml:id="i-870797a558f51020-0">
              På vilket sätt tror Tobias Billström att avskaffandet av rekryteringsbidraget
              påverkar människors möjligheter att rusta sig för nya jobb och
              ta de jobb som tillkommer på arbetsmarknaden? Tror Tobias Billström
              att det är positivt att man avskaffar det, eller är det negativt?
            </seg>
          </u>
          <note type="speaker" xml:id="i-e4c64a95acf5dd3f-0">
            Anf. 145 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-64a18c365123f8c5-11">
            <seg xml:id="i-6799bb97b663784a-0">
              Herr talman! Jag kan börja med frågan vad man egentligen möter
              när man talar med människor som har gått igenom Kunskapslyftet.
              Ja, visst möter man människor som har fått bra förtroende och
              som finns i arbete. Men man möter också väldigt många som upplever
              sig ha fastnat i ekorrhjulet, som de facto aldrig har fått känna
              glädjen över att möta någonting nytt, utan som säger att jag är
              väldigt besviken därför att när jag kom till slutet av den utbildning
              som Kunskapslyftet innebar fanns där ingenting som väntade på
              mig.
            </seg>
            <seg xml:id="i-ffea4de61f0b44d4-0">
              Det är därför som vi tar tag i den här frågan. Det är därför
              som vi lägger fram nya idéer om att man måste koncentrera sig
              på de utbildningar som har visat sig ge statistiskt bevisad effekt.
              KY hör definitivt till dem.
            </seg>
            <seg xml:id="i-dcc75579d8ba575b-0">
              Sedan var det frågan om rekryteringsstödet och avskaffande av
              det. Det är inte så att vi avskaffar det stödet. Vi för samman
              alla dessa frågor till ett anslag, det vill säga vuxnas utbildning.
              Genom att göra detta rensar vi i den alltför vildvuxna bidragsflora
              som vi har haft i det här landet och som har inneburit att människor
              knappt har vetat vad som egentligen gäller.
            </seg>
            <seg xml:id="i-2f8134efcb0f11e2-0">
              Jag som har suttit i Arbetsmarknadsberedningen i Malmö stad och
              sysslat med de här frågorna har väldigt ofta konfronterats med
              de problem som det innebär för arbetsmarknadsprojekt i kommunal
              regi, men också för företagare som vill ta in människor på korttidsbasis
              att hitta rätt i den här floran. Vi gör någonting åt detta. Vi
              gör någonting konkret i vårt budgetförslag, åt någonting som människor
              har klagat på under lång tid.
            </seg>
            <seg xml:id="i-e0e9608313466155-0">
              Vi avslutar utfasningen av Kunskapslyftet under den här perioden
              det är helt riktigt. Men vi ersätter det, som sagt var, med någonting
              som är mer positivt, mer välriktat och mer genomtänkt.
            </seg>
            <seg xml:id="i-f5611bef9b607064-0">
              Jag tycker att Jan Björkman ska vara tydlig och förklara för
              mig vad det är som är den socialdemokratiska visionen efter Kunskapslyftet.
              Det är mycket prat om det livslånga lärandet. Det är mycket prat
              om hur viktigt det är att människor ständigt får nya kunskaper.
              Men var är visionen?
            </seg>
          </u>
          <note type="speaker" xml:id="i-a9dbdb3cc35f9216-0">
            Anf. 146 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-3764b88388fae61e-4">
            <seg xml:id="i-0221103f04836d37-0">
              Herr talman! Om man tittar i ett internationellt perspektiv tror
              jag att det är få länder som har gjort en så gigantisk utbildningssatsning
              som vi har gjort under slutet av 90-talet och i början av det
              nya årtusendet. Jag tror att det har betytt väldigt mycket för
              väldigt många att man har fått möjlighet att ta sig in på arbetsmarknaden
              eller fått bättre förutsättningar att behålla sin plats där.
            </seg>
            <seg xml:id="i-86d97326d7189ab3-0">
              Det är möjligt att Tobias Billström har träffat en och annan
              som inte har tyckt att de har fått de möjligheterna. Det är synd.
              Den slutsats jag kan dra av det är inte att man, som Tobias Billström
              sade, ska ta tag i frågan genom att göra sig av med de förutsättningar
              som finns för vuxna att skaffa sig en kompletterande utbildning.
              Det är ju vad ta tag i betyder i detta fall, det vill säga aktivt
              motverka tillkomsten av Kunskapslyftet om än en något mindre rå
              avveckling av resurserna än Folkpartiets, om man ändå har bestämt
              sig för att snabbt tona ut detta.
            </seg>
            <seg xml:id="i-a1980a8762d46077-0">
              När det gäller rekryteringsbidraget och att det läggs in i det
              allmänna studiestödet: Ja, det gör det. Det är sant. Nu blir Tobias
              Billström kameral en stund; nu fördes pengar mellan anslag, och
              det fick man inte nämna. Men summan av den kardemumman är att
              de regler och de förutsättningar som finns i rekryteringsbidraget
              för att stimulera dem som kanske inte har fått samma chans tidigare
              försvinner när man lägger in det i studiemedelssystemet, för då
              gäller de andra reglerna. Det som var det unika med rekryteringsstödet
              var att man hade möjlighet, precis som jag tror att Håkan Larsson
              beskrev tidigare, att se till att underlätta eller sänka ribban
              för dem som har haft en ganska hög ribba för att ta sig in i fortsatta
              studier.
            </seg>
            <seg xml:id="i-abedfd89915b9347-0">
              Jag tycker att det är synd att Tobias Billström och Moderaterna
              inte ser att en del människor kan behöva det stödet för att också
              långsiktigt platsa på arbetsmarknaden. Jag tror att vi behöver
              de här människorna för både kunskapsutvecklingen och tillväxten.
            </seg>
          </u>
          <note type="speaker" xml:id="i-8ed435ceac679c32-0">
            Anf. 147 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-fda59c38b18a915d-11">
            <seg xml:id="i-3e9f94713025dc93-0">
              Herr talman! I vanlig ordning administrerar sig Jan Björkman
              fram genom studiemedelssystemet. Men hur blir det med människan?
              Vart har den vanliga, lilla människan tagit vägen? Vart har de
              120 000 barn som har föräldrar i grundläggande högskoleutbildning
              eller forskarutbildning tagit vägen? Vart har de studenter som
              är föräldrar tagit vägen? De saknas.
            </seg>
            <seg xml:id="i-ab56bb0b4b8b2a14-0">
              Det vore, herr talman, klädsamt med ett besked från Jan Björkman
              om vad socialdemokratin tänker sig göra, om det nu över huvud
              taget finns någon plan på att över huvud taget göra någonting
              när det gäller situationen för studerande med barn.
            </seg>
            <seg xml:id="i-3c93ceb120138168-0">
              När vi kristdemokrater satsar på ett nytt barntillägg med 250
              kr per barn och månad säger Socialdemokraterna, Vänsterpartiet
              och Miljöpartiet nej i dagens betänkande. Det är därför vi kristdemokrater
              har reserverat oss. Det är därför vi yrkar på vår reservation.
              Skulle Jan Björkman plötsligt tycka att det är viktigt att ge
              studerande med barn drägliga levnadsvillkor är det bara att ändra
              sig och yrka bifall till vår reservation.
            </seg>
            <seg xml:id="i-047fc1e479643407-0">
              Vad Vänsterpartiet tycker lär vi kanske få höra. Vad Miljöpartiet
              tycker vet vi inte, för de är inte här.
            </seg>
            <seg xml:id="i-c2edee5750c3b1f7-0">
              Herr talman! Det finns ett antal barriärer mellan studerande
              och de som vill studera och högskolan. Då gäller det för oss i
              den här diskussionen att i möjligaste mån undanröja de här barriärerna.
              Det uppfattar jag att Jan Björkman vill. Men om nu Jan Björkman
              vill det, förutsätter jag att han också kan ge ett klarare besked
              än vad han hittills har klarat av att ge.
            </seg>
          </u>
          <note type="speaker" xml:id="i-e50e67288b89dbd1-0">
            Anf. 148 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-3764b88388fae61e-5">
            <seg xml:id="i-0a16eaa46eb8f63c-0">
              Herr talman! I vanlig ordning, säger Torsten Lindström, och sedan
              sträcker han ut vingarna och flyger väldigt högt upp. Sedan buklandar
              han, som vanligt.
            </seg>
            <seg xml:id="i-f869d490f8e1f014-0">
              Den långa listan med önskningar om vad man borde göra fick vi
              i huvudanförandet. När vi tittar i budgetbilagan som kd har levererat
              kan vi se att där inte finns det som Torsten Lindström pratar
              om.
            </seg>
            <seg xml:id="i-6c1e55b7a7c5d409-0">
              Den som roar sig med att ta fram protokollet från förra året,
              herr talman, kan se samma sak. De löften som ställs ut ställs
              ut på framtiden. De pompösa attackerna på andra partier för att
              de inte lever upp till förväntningarna ramlar ju tillbaka på kd.
              Ni har inga förbättringar i den budget som vi pratar om nu. Precis
              som förra året ligger det i budgetar som vi ännu inte fastställer
              och som vi ännu inte har tagit ställning till.
            </seg>
            <seg xml:id="i-0074acec3968151d-0">
              Därför tycker jag att det kanske hade varit klädsamt om kd i
              den här debatten, både nu och tidigare i dag, hade sänkt tonläget
              en liten aning och funderat igenom om det verkligen är så att
              alla andra bara står för de värdelösa lösningarna medan Torsten
              Lindström och Kristdemokraterna står för allt det goda. Jag kan
              inte läsa ut detta goda i det budgetförslag för 2004 som vi nu
              tar ställning till.
            </seg>
            <seg xml:id="i-485d22be6ff59b8e-0">
              Barntillägget har jag redan berört. Torsten Lindström har inte
              den minsta lösning för 2004 i den budget som vi antar nu. Torsten
              Lindström vet ju också att den studiesociala utredningen jobbar
              med de här frågorna. Jag tror att Torsten Lindström vet att den
              presenteras inom några veckor. Då får vi anledning att ha en samlad
              diskussion om de här och andra villkor för studenterna. Jag tycker
              att det är bra att vi kan ta ett samlat grepp på de här frågorna.
            </seg>
          </u>
          <note type="speaker" xml:id="i-cc844826ed1aedf4-0">
            Anf. 149 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-fda59c38b18a915d-12">
            <seg xml:id="i-4cfb3ca97ee9fad9-0">
              Herr talman! Jan Björkman får gärna läsa det betänkande som det
              utskott som han är ordförande i presenterar för kammaren i dag.
              I betänkandet finns det en reservation som handlar om barntillägget.
              Den har Kristdemokraterna lagt fram. Det är det vi behandlar här
              i dag. Även om vi i vårt budgetförslag lägger detta först 2005,
              för vi hittar inte pengarna 2004, har vi detta som vårt förslag
              i dag och det finns i vår reservation.
            </seg>
            <seg xml:id="i-8024a2898009b131-0">
              Om Jan Björkman har en vilja att göra något åt situationen för
              studerande med barn och hjälpa dem att klara livets nödtorft,
              det man behöver för att kunna få mat, för att kunna klä sig, för
              att kunna bo, då är det upp till bevis. Reservationen ligger i
              dagens betänkande, och det är det vi diskuterar.
            </seg>
            <seg xml:id="i-bc1324d206cf53ba-0">
              Hur går allt det där annars ihop med talet om det livslånga lärandet,
              som regeringspartiet så gärna ger uttryck åt och håller långa
              anföranden om? Om det inte är möjligt att klara ett livslångt
              lärande för att man, vilket är bilden i dag, är en kvinna med
              barn som kommer in i högskolestudier lite senare i livet, då blir
              det livslånga lärandet ytterligare en sådan här luftpastej, en
              chimär, en politisk ballong utan förankring i verkligheten.
            </seg>
            <seg xml:id="i-9fe29689a11d02c8-0">
              Sedan noterar jag, herr talman, att det också handlar om att
              se över studiemedelssystemets samband med de olika trygghetssystemen.
              Där är problemet att den utredning som Jan Björkman talar om och
              ser fram emot inte har fått i uppdrag att komma med de förslag
              som behövs. Utredningen har fått oerhört smala direktiv.
            </seg>
            <seg xml:id="i-b54bdd7066473f5c-0">
              Det är väl därför, herr talman, som vi från flera partier ser
              att på grund av regeringens oförmåga att ge de direktiv som behövs
              kommer den här utredningen inte heller att kunna bjuda på de förslag
              som behövs.
            </seg>
            <seg xml:id="i-79149fb9f99aadd7-0">
              Sedan, herr talman, noterar jag att Jan Björkman inte heller
              har sagt någonting om CSN och varför han har avslagit förslagen
              om att se till att våra studenter i Sverige får en fungerande
              verksamhet.
            </seg>
          </u>
          <note type="speaker" xml:id="i-d660047e1aff6eaf-0">
            Anf. 150 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-3764b88388fae61e-6">
            <seg xml:id="i-011d620da1273c2e-0">
              Herr talman! Först ska jag säga något om CSN. Anslaget till CSN
              behandlades i den förra debatten. Jag var inte med i den, men
              Torsten Lindström hade talrika tillfällen under den debatten att
              framföra sina sypunkter och sin kritik. Som jag uppfattar det
              gjorde han det också, och fick svar av bland annat utbildningsministern.
            </seg>
            <seg xml:id="i-da15841dd2af3eec-0">
              När det gäller pengarna och budgeten måste jag säga att jag hade
              haft mycket större respekt för Torsten Lindströms kritik mot socialdemokratisk
              politik om det hade varit så att Torsten Lindström och hans parti
              hade haft pengarna i budgeten. Men det har de inte. Det var precis
              samma besked förra året när vi stod här vid juletid, den 12 december,
              att det här ligger något utanför den budget som vi nu fastställer.
              Då tycker jag att det blir lite pompöst. Ursäkta mig att jag säger
              detta.
            </seg>
            <seg xml:id="i-d6f4b6eac5203a16-0">
              För några timmar sedan hade Torsten Lindström en debatt med skolminister
              Lena Hallengren. Då säger Torsten Lindström att de 6 000 platserna
              till förskolan bara är valfläsk och det är på väg att bli otjänligt
              nu för det ligger i budgeten för 2005. Jag tycker att Torsten
              Lindström kan äta upp det valfläsket nu. Hela det löftespaket
              som Torsten Lindström och Kristdemokraterna har i det här budgetförslaget
              ligger på samma sätt på 2005. Därför tycker jag att kritiken är
              ihålig. Det hade varit klädsamt om kd hade haft pengarna innan
              man kritiserade andra för att inte ha det.
            </seg>
          </u>
          <note type="speaker" xml:id="i-351027b011356e6b-0">
            Anf. 151 HÅKAN LARSSON (c) replik:
          </note>
          <u who="hakan_larsson_d5f45d" xml:id="i-c374f82ce46f9faf-0">
            <seg xml:id="i-b39463ae96b589c3-0">
              Herr talman! Det är positivt, tycker jag, att vi är överens om
              att det här rekryteringsbidraget behövs för att människor som
              är på väg att ramla ut från arbetsmarknaden ska få en ny chans
              att komma in igen. Vårt problem i Sverige är att vi har alltför
              många som är utanför arbetsmarknaden. Då måste vi vidta åtgärder
              för att se till att de finns kvar och kan gå vidare.
            </seg>
            <seg xml:id="i-1d45abf986b18520-0">
              Vad jag vill fråga om är motiveringen till att man sätter den
              här åldersgränsen vid 50 år. Det var ju så att det utbildningsbidrag
              som fanns tidigare, som föregick rekryteringsbidraget, gällde
              upp till 55 års ålder. Med andra ord har man sänkt det i det här
              fallet. Vi kan inte se någon anledning till det. Det finns säkert
              många människor i 50-årsåldern som gärna vill ha en ny chans att
              komma tillbaka i utbildning och sedan i arbetslivet. Och de kommer
              att behövas framöver.
            </seg>
            <seg xml:id="i-e5636f82b0828946-0">
              Sedan är det en annan fråga. Den studiesociala utredningen kommer
              snart. Det är ju en enmansutredning. Vi ska naturligtvis se på
              de förslag som kommer. Men om direktiven håller har ju inte utredningen
              fått i uppdrag att komma med förslag om vad man egentligen ska
              göra för förbättringar för att få in studenterna så att de tillhör
              trygghetssystemen fullt ut. Jag vill fråga Jan Björkman: Är du
              beredd att arbeta för att tillsätta en bred parlamentarisk utredning
              som får möjlighet att se över studenternas hela situation och
              komma med förslag till förbättringar om det inte finns med i den
              enmansutredning som kommer?
            </seg>
          </u>
          <note type="speaker" xml:id="i-44e90f5906963390-0">
            Anf. 152 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-3764b88388fae61e-7">
            <seg xml:id="i-0090623484705f87-0">
              Herr talman! Låt mig börja med att säga att jag verkligen uppskattar
              Centerns intresse och engagemang för de människor som behöver
              det här stödet för att skaffa sig en utbildning och ta sig in
              på arbetsmarknaden. Som jag sade redan tidigare har Centern ett
              högre anslagsbelopp där än vad regeringen och majoriteten i riksdagen
              har. Det beror i huvudsak på att vi har gjort en annan bedömning,
              nämligen att vi tror att alla pengar inte kommer att gå åt under
              det här uppbyggnadsskedet. Det är skälet till att vi har lagt
              bidraget lite lägre. Men bedömningen av det är vi överens om.
            </seg>
            <seg xml:id="i-1d23eb40417570cb-0">
              Jag har respekt för synpunkten om åldersgränsen. Samtidigt är
              inte rekryteringsstödet en del av studiestödet. Det ligger utanför
              med särskilda regler, särskilt generösa regler. Dem har vi också
              varit överens om. Då blir det lite knepigt. Vi kan säga att det
              här stödet är till för att rekrytera in i det andra studiestödssystemet.
              Om vi då skulle ha en högre åldersgräns för rekryteringsstödet
              än 50, som är regelverket för det vanliga studiestödet, det som
              man ska rekrytera till, tror jag att en hel del kommer att känna
              sig lurade över att de inte, efter de 50 veckor som rekryteringsstödet
              varar, kan gå vidare i det vanliga studiestödet.
            </seg>
            <seg xml:id="i-f5c984251d7948f1-0">
              Då skulle Centern, vi eller någon annan ha sagt att då måste
              vi höja ribban i det vanliga studiemedelssystemet. Då fungerar
              det. Men det kostar hiskligt mycket pengar, och de pengarna har
              vi inte hittat ännu. Skälet till att det finns en sådan här synkronisering
              som, förstår jag, för många enskilda kan känns jobbig och onödig
              är att vi vill ge tydliga regler och inte lura folk när de går
              in i detta med rekryteringsbidrag. Därför finns den här åldersgränsen
              kvar i rekryteringsstödet.
            </seg>
          </u>
          <note type="speaker" xml:id="i-1dda66d470225e02-0">
            Anf. 153 HÅKAN LARSSON (c) replik:
          </note>
          <u who="hakan_larsson_d5f45d" xml:id="i-c374f82ce46f9faf-1">
            <seg xml:id="i-139d40d52993c065-0">
              Herr talman! Jag tror nog att vi bör diskutera det där med åldersgränsen
              vidare. Det handlar ju om utbildning på grundskole- och gymnasienivå
              i det här fallet. Studiestödssystemet är ju i huvudsak för högre
              utbildning. Så det borde gå att finna former som gör att det här
              kan anpassas till varandra.
            </seg>
            <seg xml:id="i-3e3da522188328fd-0">
              Sedan vill jag fråga en gång till om det här med den studiesociala
              utredningen. Om den inte kommer med förslag till förbättringar
              och ser över de studerandes hela situation, är du då beredd att
              arbeta för att vi får en bred utredning som ser över hela systemet,
              de studerandes hela livssituation så att säga, för att de ska
              komma in mer i trygghetssystemen? Det gäller inte minst studerande
              med barn, som har diskuterats här tidigare.
            </seg>
          </u>
          <note type="speaker" xml:id="i-431fc0225e89f231-0">
            Anf. 154 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-3764b88388fae61e-8">
            <seg xml:id="i-a0a29a1e3b5f6b9f-0">
              Herr talman! Beträffande den första frågan om vuxenstudier på
              grundläggande nivå och på gymnasienivå har vi i dag en 50-årsgräns.
              Det är analogt med studiemedelssystemet för högskolestuderande.
              Därmed finns detta problem. Man kan alltid diskutera om man ska
              höja den gränsen. Jag säger inte att jag har något principiellt
              motstånd mot det, tvärtom. Men det är egentligen bara en ekonomisk
              fråga att vi inte har mäktat med det. Jag tror att flera i samarbetspartierna
              som har varit med och diskuterat detta känner igen den här diskussionen,
              att vi önskar att vi kunde gå högre upp i åldrarna. Men det är
              väldigt dyrt att lyfta på taket i det stora studiestödssystemet.
              Det är skälet till att vi inte har mäktat med att gå längre. Men
              jag tror att det är en viktig diskussion att föra framöver.
            </seg>
            <seg xml:id="i-aa8524395eb78464-0">
              Jag ber om ursäkt att jag inte hann med den andra frågan förra
              gången. När det gäller den studiesociala utredningen som nu är
              på gång och som har tittat på en rad av bristerna i och förutsättningarna
              för trygghetssystemen för studerande skulle jag i detta läge gärna
              vilja se resultatet av den utredningen och vilka lösningar den
              kan peka på innan jag tar ställning till om det behövs en bredare
              utredning. Jag kan inte se något skäl till att jag principiellt
              skulle avvisa att man skulle ha ett bredare perspektiv. Men jag
              tycker att hedern mot den här utredningen ändå kräver att vi värderar
              resultatet av den innan vi bestämmer oss för att det skulle kunna
              behövas en ny. Men långsiktigt ser jag inget principiellt hinder
              för det.
            </seg>
          </u>
          <note type="speaker" xml:id="i-5b69bd82db13fbbc-0">
            Anf. 155 BRITT-MARIE DANESTIG (v):
          </note>
          <u who="britt-marie_danestig_943415" xml:id="i-b27a9cb596e0d4f2-6">
            <seg xml:id="i-863f09d1cda811c7-0">
              Herr talman! Vänsterpartiet vill i princip att studier ska jämställas
              med arbete och att studenter inte ska exkluderas från andra sociala
              stödsystem utan behandlas på samma sätt som förvärvsarbetande.
            </seg>
            <seg xml:id="i-ee32fe9e707a8cd9-0">
              Vårt långsiktiga mål är att införa studielön. Men i det kortare
              perspektivet vill vi så snart som det statsfinansiella läget tillåter
              höja totalbeloppet i studiestödet eftersom studenterna som grupp
              i förhållande till andra grupper tappat mycket av sitt tidigare
              konsumtionsutrymme, mycket beroende på att hyrorna stigit kraftigt
              i storstadsregionerna. Det har också visat sig att en höjning
              av totalbeloppet är den åtgärd som har den bäst rekryterande effekten.
              Därefter skulle vi vilja höja bidragsnivån ytterligare. Vi delar
              uppfattningen att ett viktigt mål skulle vara 50 % bidrag och
              50 % lån.
            </seg>
            <seg xml:id="i-6f325da34539afe5-0">
              Detta är angelägna reformer för oss som vi vill medverka till
              att skapa utrymme för när det nuvarande osäkra ekonomiska läget
              har stabiliserats och det finns ytterligare finansiellt utrymme
              för reformer. Jag tycker att det är väldigt viktigt att vi som
              politiker, trots att vi kan vara kritiska mot studiestödssystemet,
              ändå erkänner att det svenska studiestödssystemet faktiskt är
              ett av de mest generösa som finns i världen. Jag tycker att det
              är någonting som vi ska vara glada och stolta över.
            </seg>
            <seg xml:id="i-82022b9f80e31265-0">
              Vänsterpartiet står bakom det nuvarande studiestödssystemet.
              Det är ett resultat av ett samarbete mellan Socialdemokraterna,
              Vänstern och Miljöpartiet. Tillsammans med andra stödformer som
              aktivitetsersättningen och rekryteringsbidraget har det nuvarande
              studiestödet mycket av den flexibilitet som krävs för att möta
              behovet hos enskilda individer i olika situationer och under olika
              livsbetingelser.
            </seg>
            <seg xml:id="i-a11a047716f90409-0">
              Det finns dock en del som behöver förbättras och utvecklas när
              det gäller studiestödssystemets struktur. Det är riktigt som har
              påpekats att studerande med barn är en snabbt växande grupp. Jag
              vill ändå markera att i samarbetspartiernas så kallade 121-punktsprogram,
              som ska gälla under innevarande mandatperiod, klargör vi tydligt
              vår gemensamma ambition att införa ett barntillägg för studerande.
              Och den studiesociala utredningen som ska titta på hur studenterna
              är relaterade till andra generella stödsystem har därför som tilläggsdirektiv
              fått uppdraget att utreda hur ett sådant barntillägg skulle kunna
              utformas och vilka tänkbara konsekvenser det skulle få. Det är
              den utredning som har berörts här flera gånger under kvällens
              lopp och som ska överlämnas till utbildningsministern i januari
              nästa år.
            </seg>
            <seg xml:id="i-447a604edccf9535-0">
              Kristdemokraterna har i en motion föreslagit att regeringen ska
              tillsätta en ny parlamentarisk utredning för att se över studiemedelssystemet
              och dess sociala konsekvenser för de studerande. Det motiverar
              man med att den nu sittande utredningen som blir färdig den här
              månaden med sitt arbete endast i begränsad omfattning har mandat
              att lägga fram förslag till förändringar. Detta har också under
              debatten fått stöd av Centerpartiet.
            </seg>
            <seg xml:id="i-766a64300b26486f-0">
              Jag kan med förvåning konstatera att vi för ungefär ett år sedan
              behandlade en motion från Vänsterpartiet som just rörde utvidgade
              direktiv för den här utredningen och att den skulle kunna få möjlighet
              att också lämna förslag på förändringar. Det fanns inget som helst
              stöd från riksdagen för detta då, inte från något parti. Då hade
              ett stöd kunnat betyda en reell förändring. Nu, ett år senare,
              är den studiesociala utredningen i stort sett färdig med sitt
              arbete, och då menar jag att det är för sent.
            </seg>
            <seg xml:id="i-aaafca2538304303-0">
              Ytterligare en viktig förändring som vi skulle vilja se genomförd
              är att det ska gå att kombinera deltidssjukskrivning med deltidsstudier.
              Frågan har analyserats, och ett underlag har lämnats till regeringen
              av Utredningen om skyddstider för sjukpenninggrundande inkomst.
              Den överlämnades i april i år. Men hitintills har regeringen,
              såvitt jag vet, inte vidtagit några konkreta åtgärder. Detta menar
              vi är en fråga som måste få en snabb lösning, antingen genom att
              man tydliggör det befintliga regelsystemet eller diskuterar en
              separat studerandeförsäkring.
            </seg>
            <seg xml:id="i-6205270587f84103-0">
              Ett tredje problem som är viktigt och som också har tagits upp
              till diskussion här är de personer som är 50 år och däröver och
              deras möjligheter till kompetensutveckling och studier. Här ska
              jag villigt erkänna att det finns brister i systemet. Det är viktigt
              att komma ihåg att pensionssystemet nu har urholkats och är otillräckligt.
              Vänsterpartiet har aldrig ställt sig bakom det nuvarande pensionssystemet.
              Och det har blivit alltmer uppenbart att alltfler människor kommer
              att tvingas arbeta allt längre, särskilt kvinnor och de med med
              låga inkomster och kort utbildning. Möjligheten till kompetensutveckling
              även sent i livet är alltså en viktig rättvisefråga.
            </seg>
            <seg xml:id="i-8b7f5c9cdc7f863c-0">
              Jag tycker att det är viktigt att man ser över detta system med
              trappan och väger in de nya erfarenheter som har blivit tydligare
              nu än då vi fattade beslut om det nya studiestödssystemet.
            </seg>
            <seg xml:id="i-71a261a6340f530f-0">
              Jag vill också passa på att kortfattat kommentera de borgerliga
              partiernas budgetförslag.
            </seg>
            <seg xml:id="i-4592f4bf328f442f-0">
              Tobias Billström och jag hade ett replikskifte under utgiftsområde
              16 som rörde Moderaternas förslag om vuxenutbildningen. Där var
              vi inte överens. Jag kan nu, efter att ha tittat igenom materialet
              en gång till, bara konstatera att för ett parti som håller kunskapen
              så högt är det väldigt viktigt att man kan lära sig åtminstone
              två av de fyra räknesätten plus och minus. Det verkar vara en
              uppenbar brist hos Moderaterna. Jag fick inte heller då svar när
              det gäller på vilket sätt som ni ville utöka KY, det vill säga
              de kvalificerade yrkesutbildningarna. Men det sade faktiskt Tobias
              Billström nu i en replikväxling med Jan Björkman, nämligen att
              det handlade om en ökning från 12 500 till 21 000 platser. Då
              kan jag genom att räkna baklänges konstatera att det innebär en
              halvering av stödet till kommunal vuxenutbildning och folkhögskolor.
              Det vore väldigt bra om Moderaterna var tydliga i det avseendet.
            </seg>
            <seg xml:id="i-c8abe22df80e655d-0">
              Jag har en ny fråga till Tobias Billström som gäller just det
              här betänkandet och de 400 miljoner kronor som ni vill reducera
              det totala anslaget till studiestöd med. Ni förklarar det, litet
              slängigt tycker jag, med att ni har gjort en annan prognos än
              regeringen när det gäller antalet studerande. Då är jag återigen
              så nyfiken. Hur ser den prognosen ut, och vad bygger ni de slutsatserna
              på? Redogör det för mig, Tobias Billström. Det kan vara intressant
              för oss alla att veta.
            </seg>
            <seg xml:id="i-1450da4642464f14-0">
              Folkpartiet är en historia för sig tycker jag. Det är tråkigt
              att se den elitistiska syn som präglar Folkpartiet när det gäller
              kunskap och också när det gäller människor.
            </seg>
            <seg xml:id="i-45f9d568ac0d2b9f-0">
              Det kan konstateras att man minskar med drygt 1,8 miljarder i
              förhållande till majoritetens förslag. De här neddragningarna
              drabbar nästan uteslutande kortutbildade vuxna människor, alltså
              de som har det svårast på arbetsmarknaden. Många av dessa är dessutom
              kvinnor. Och detta kommer från ett parti som säger sig vilja verka
              också för jämställdheten! Det tycker jag är tråkigt.
            </seg>
            <seg xml:id="i-bff77ea7f86b6892-0">
              Kristdemokraterna är helt fantastiska. Ert förslag ligger 43
              miljoner lägre än samarbetspartiernas förslag när det gäller studiestödet.
              Ändå målar Torsten Lindström upp fantastiska luftpastejer.
            </seg>
            <seg xml:id="i-18ad1c281e61cd01-0">
              Jag kan bara säga: God jul, Torsten! Jag hoppas att du skriver
              en riktigt riktigt lång önskelista till tomten i jul och att du
              inte blir besviken.
            </seg>
            <seg xml:id="i-861c868d301bea19-0">
              Man måste faktiskt också ha lite i fickorna när man talar om
              så stora och genomgripande förändringar som Kristdemokraterna
              talar om.
            </seg>
            <seg xml:id="i-560654bf763645aa-0">
              Sedan gäller det Centerpartiet. Jag är jätteglad över den omsorg
              som Centerpartiet visar om just de vuxna som har det svårast i
              samhället. Det gläder mig. Jag vet att ambitionen naturligtvis
              finns att så småningom höja rekryteringsbidraget.
            </seg>
            <seg xml:id="i-855a2f68574d6290-0">
              Axel Darvik säger att rekryteringsbidraget har visat sig vara
              misslyckat. Men hur kan man veta det? Det har ju bara hunnit verka
              en extremt kort tid, så ingen har väl egentligen kunnat göra en
              utvärdering. Det där är alltså på något sätt taget ur luften.
            </seg>
            <seg xml:id="i-df8f7bbf277635a3-0">
              Finns det då, som de borgerliga partierna påstår, möjligheter
              till en gemensam borgerlig politisk front inför nästa val? Ja,
              när det gäller studiestödet måste jag säga att det ser dystert
              ut för er. Det skiljer faktiskt drygt 2 ½ miljarder mellan Folkpartiets
              och Centerns förslag när det gäller den här budgeten för år 2004.
            </seg>
          </u>
          <note xml:id="i-c53759c46bf339ea-0">
            Med detta yrkar jag bifall till utbildningsutskottets förslag
            i betänkande nr 2.
          </note>
          <note type="speaker" xml:id="i-ba5a2467da678bbb-0">
            Anf. 156 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-fda59c38b18a915d-13">
            <seg xml:id="i-f4220c69e0e19e99-0">
              Herr talman! För ett år sedan hade vi också en debatt om studiestödet,
              vilket Britt-Marie Danestig mycket riktigt påminner om. I den
              debatten behandlades motioner från Kristdemokraterna, som pekade
              på behovet av en bred översyn av studiemedelssystemet och på behovet
              av en bred parlamentarisk utredning. Då fanns det, såvitt jag
              kan erinra mig, inget stöd från Vänsterpartiet för de tankarna.
              I stället fick enmansutredningen fortsätta med sina smala direktiv.
            </seg>
            <seg xml:id="i-4d5a3e61b1dd4809-0">
              Trots en interpellationsdebatt mellan mig och statsrådet Andnor
              och därefter ytterligare tilläggsdirektiv till utredningen har
              direktiven fortsatt varit så smala att utredningen omöjligen kan
              ta det grepp som behövs när det gäller studiemedelssystemet och
              som behövs för att människor ska kunna ha en dräglig tillvaro
              även studerande som har barn.
            </seg>
            <seg xml:id="i-d474f70bfc7c9be3-0">
              Inte heller har jag, herr talman, noterat Vänsterpartiets aktivitet
              någon gång under det gångna året i interpellationsdebatter eller
              i samband med frågor eller på annat sätt i de här avseendena.
              Tvärtom har jag saknat Vänsterpartiet i de debatterna.
            </seg>
            <seg xml:id="i-ef7aabb27246e52d-0">
              Britt-Marie Danestig ger en intressant inblick i sitt stödarbete
              gentemot regeringen när hon säger att det nu är för sent att komma
              med synpunkter. Men, herr talman, vi har ju nyss hört att utredningen
              med sina smala direktiv om några veckor kommer med sin rapport.
              Då kan det väl inte vara för sent att komma med synpunkter.
            </seg>
            <seg xml:id="i-ccc132e5e4833679-0">
              Om Britt-Marie Danestig har en vilja att ta det grepp som behövs
              om de studiesociala frågorna kan vi säkert hitta en smidig och
              bra lösning för det utan att påstå att det skulle vara för sent.
              Ibland heter det ju också att det är för tidigt.
            </seg>
          </u>
          <note type="speaker" xml:id="i-55ffcfa46b55a78a-0">
            Anf. 157 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-b27a9cb596e0d4f2-7">
            <seg xml:id="i-d5a7ff3bb31d0f7a-0">
              Herr talman! Studiesociala utredningen slutför sitt arbete den
              här månaden. Således är det lite sent att nu komma in med krav
              på en utvidgning av direktiven. Det tycker jag är ganska självklart.
            </seg>
            <seg xml:id="i-b23236f3c101b65a-0">
              Om Kristdemokraterna och de andra borgerliga partierna och förresten
              också andra partier däremot hade stött vår motion förra året skulle
              det ha funnits en möjlighet att förändra direktiven.
            </seg>
            <seg xml:id="i-19f22ccef4ea7549-0">
              Vi har ju ännu inte sett resultatet av nämnda utredning. Därför
              tycker jag att det är lite övermaga att redan nu, innan vi alltså
              sett resultatet och som Kristdemokraterna vill, tillsätta en ny
              parlamentarisk utredning som i stort sett ska utreda samma sak
              som den utredning skulle utreda vars resultat vi ännu inte känner
              till.
            </seg>
            <seg xml:id="i-2ea2fc45234d0665-0">
              Vi får väl avvakta och se vad utredningen kommer fram till. Sedan
              får vi diskutera det. Därefter får man väl titta närmare på om
              det finns behov av ytterligare utredning av vissa delar. Det vet
              vi faktiskt ingenting om i dag. Man ska inte tillsätta utredningar
              för deras egen skull, utan det gör man för att de ska ha något
              att tillföra.
            </seg>
          </u>
          <note type="speaker" xml:id="i-0053db0f69575611-0">
            Anf. 158 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-fda59c38b18a915d-14">
            <seg xml:id="i-a3a2411adfc2ab1c-0">
              Herr talman! Den interpellationsdebatt där vi kristdemokrater
              lyfte fram situationen bland annat för studerande med barn samt
              behovet av bredare direktiv hade vi i början av december förra
              året, alltså år 2002. Det var till och med före den budgetdebatt
              som Britt-Marie Danestig här plötsligt erinrar sig.
            </seg>
            <seg xml:id="i-cf1ab4dfef87dcf7-0">
              Hade Vänsterpartiet då varit på hugget skulle det säkert ha gått
              att hitta bra lösningar. Samtidigt, herr talman, förvånar det
              mig att Britt-Marie Danestig är beredd att ge upp i den här frågan
              detta innan vi över huvud taget ens har hunnit påbörja den breda
              diskussion som åtminstone vi eftersträvar.
            </seg>
            <seg xml:id="i-fccc890845fbd2df-0">
              Jag är också förundrad över att de frågor som handlar om till
              exempel samarbetet, samsynen, när det gäller studiemedelssystemet,
              arbetslöshetsförsäkringen och andra trygghetssystem de tas ju
              över huvud taget inte upp av den nuvarande utredningen enligt
              Britt-Marie Danestigs vilja inte ska kunna utredas på ett bredare
              och ett mera genomgripande sätt. Inte minst studentföreträdarna
              behöver också ha möjlighet att då vara med.
            </seg>
            <seg xml:id="i-1c13cd8bb9acedc6-0">
              Samtidigt, herr talman, inser jag att det är lite avslöjande
              just för samarbetet mellan Vänstern, Socialdemokraterna och Miljöpartiet
              att de ambitioner som Britt-Marie Danestig säger sig ha när det
              gäller studerande med barn inte riktigt kommer till sin rätt,
              inte riktigt uppfylls.
            </seg>
            <seg xml:id="i-638efc124bdc9d6c-0">
              Vidare, herr talman: Britt-Marie Danestig tyckte att jag skulle
              skriva ett brev till tomten. Men, herr talman, jag tror inte på
              tomten. Kanske gör Britt-Marie Danestig det. Möjligen skulle det
              kunna förklara en del i fråga om Vänsterpartiets ekonomiska politik.
            </seg>
          </u>
          <note type="speaker" xml:id="i-f89148369a9418df-0">
            Anf. 159 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-b27a9cb596e0d4f2-8">
            <seg xml:id="i-2a77b0bc704404c2-0">
              Herr talman! Tomten är röd precis som kärleken är röd.
            </seg>
            <seg xml:id="i-8bd9843e4eea2fde-0">
              Jag vet inte om Torsten Lindström hade annat för sig när jag
              talade om barntillägget. Jag talade då just om 121-punktsprogrammet
              där barntillägget är en viktig punkt som vi i de tre samarbetspartierna
              vill försöka genomföra.
            </seg>
            <seg xml:id="i-0a7616c8b1db7364-0">
              Till skillnad från Kristdemokraterna lovar vi ingenting utan
              att veta att vi har en finansiering. Vi har alltså inte på samma
              sätt som Kristdemokraterna lättat från jordytan, utan vi fortsätter
              envist att säga: Vi befinner oss här och nu, i verkligheten. Ska
              vi genomföra någonting, då ska vi också veta att det är möjligt
              och att det finns tillräckliga resurser för det.
            </seg>
            <seg xml:id="i-6089d74f24d0d54c-0">
              Ett barntillägg är faktiskt en ganska dyrbar historia.
            </seg>
          </u>
          <note type="speaker" xml:id="i-20e7858656f47ac3-0">
            Anf. 160 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-64a18c365123f8c5-12">
            <seg xml:id="i-a241225eccefe5c5-0">
              Herr talman! Britt-Marie Danestig tycks ha tagit en sorts luciakrona
              på sig. Hon strålar av någon sorts självuppfyllande kameralt ljus
              här. Men för att vara helt ärlig måste jag säga att Britt-Marie
              Danestigs beräkningar inte är särskilt mycket att skryta med.
            </seg>
            <seg xml:id="i-88996868eb2273d3-0">
              Först och främst måste vi en gång för alla reda ut den fråga
              som ältats fram och tillbaka i debatten och som handlar om hur
              man placerar pengarna med utgångspunkt i anslagen. Det är faktiskt
              så att vi fasar ut Kunskapslyftet.
            </seg>
            <seg xml:id="i-ef0ead0ba79dd6df-0">
              Om man gör det, Britt-Marie Danestig, är det ingenting som hindrar
              kommunerna från att behålla den nivå på antalet platser i komvux
              som tidigare funnits. Ingenting alls förhindrar det. Mitt parti,
              som starkt värnar det kommunala självstyret, säger att det står
              kommunerna fullständigt fritt att göra en sådan sak. Det statliga
              anslaget däremot justeras helt i enlighet med den tidigare politiken.
              Där är det inga konstigheter, i varje fall inte från vår sida.
              Därmed är det heller inget konstigt i att föra pengarna från sådan
              verksamhet som vi inte tycker är lika prioriterad till sådan verksamhet
              som vi tycker är mer prioriterad, det vill säga kvalificerad yrkesutbildning.
            </seg>
            <seg xml:id="i-50c047008b7bce69-0">
              När vi skapar den nya post i budgeten som vi kallar för vuxenstudiestöd
              är det naturligtvis någonting som ligger i linje med vår politik.
              Britt-Marie Danestig får gärna ha invändningar mot det men kritisera
              i så fall inte den budgetmässiga modellen! Det är inte så att
              pengarna har försvunnit, utan de har flyttats från ett konto till
              ett annat. Sedan sker en neddragning med utgångspunkt i utfasningen
              av Kunskapslyftet.
            </seg>
            <seg xml:id="i-de7e3d702fc2f584-0">
              Jag skulle vilja anknyta till debatten tidigare med Jan Björkman
              och fråga Britt-Marie hur det är med inställningen till den kvalificerade
              yrkesutbildningen från Vänsterns sida, som ju är Socialdemokraternas
              samarbetspartner. Vad har man att säga om det faktum att ni gång
              på gång skjuter upp ökningen av antalet platser, att man hela
              tiden skyller på det så kallade statsfinansiella läget trots att
              den här utbildningen mer än någonting annat har varit synnerligen
              effektiv för att få människor in i arbete? Vad har Britt-Marie
              Danestig att säga om den saken?
            </seg>
          </u>
          <note type="speaker" xml:id="i-2f44f0ac6f01e108-0">
            Anf. 161 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-b27a9cb596e0d4f2-9">
            <seg xml:id="i-ac346912f856345f-0">
              Herr talman! Jag konstaterar att Tobias Billström tydligen fortfarande
              inte har räknat igenom det här. Faktum är, i varje fall efter
              upplysningen om den kraftiga ökningen av KY, att det kommer att
              drabba komvux och folkhögskolorna mycket hårt. Det är fråga om
              en halvering.
            </seg>
            <seg xml:id="i-d625bbc3f80dda0a-0">
              Jag som kommer från folkhögskolevärlden som faktiskt också är
              en typ av fristående skolor som Moderaterna brukar värna om vet
              vad det skulle innebära för folkhögskolornas del. Det skulle bli
              en fruktansvärt prekär situation. Jag ömmar och känner för alla
              de folkhögskoleelever som får en andra chans. Många av dem klarar
              sig väldigt bra bland annat i fortsatta studier. Det är en god
              rekryteringsbas för väldigt många människor. Så är det. Sedan
              kan man dribbla med de här siffrorna fram och tillbaka hur mycket
              som helst. Ibland är det synd att vi inte har en bildskärm så
              att jag kunde ha visat svart på vitt hur det är beräknat.
            </seg>
            <seg xml:id="i-a03d6aa8de0ce00a-0">
              Jag fick inte veta någonting om den här prognosen som jag bad
              om. Jag har inte fått något svar på hur ni kom fram till ett minskat
              antal studerande och vad ni i så fall bygger era antaganden på.
              Det har jag fortfarande inte fått något svar på.
            </seg>
          </u>
          <note type="speaker" xml:id="i-45c7f66125dffa45-0">
            Anf. 162 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-64a18c365123f8c5-13">
            <seg xml:id="i-895e1ce8ec000ace-0">
              Herr talman! Anledningen är först och främst att jag underkänner
              din prognos därför att du har räknat på ett sätt som inte står
              i överensstämmelse med hur verkligheten ser ut. När vi har justerat
              och lagt om våra anslag har vi fått ett annat resultat än vad
              du har fått. Svårare är det inte. Hade vi haft en overheadapparat
              hade jag naturligtvis kunnat lägga på en bild som hade illustrerat
              detta faktum.
            </seg>
            <seg xml:id="i-039294b998306423-0">
              Folkhögskolorna drabbas inte med vår politik, tvärtom. Vi moderater
              värnar folkhögskolorna mycket högt av just den anledning men med
              olika utgångspunkter som Britt-Marie Danestig tar upp, nämligen
              att de faktiskt är ett lysande exempel på skolpengen i full verksamhet.
            </seg>
            <seg xml:id="i-c85b6e81aea86907-0">
              Men jag fick inget svar från Britt-Marie Danestig när det gäller
              synpunkterna på KY annat än att du i ditt första inlägg från talarstolen
              räknade fel. Vi sade inte 21 000 platser utan 25 000, om vi ska
              vara ärliga.
            </seg>
            <seg xml:id="i-e8b59622c143ab3c-0">
              Jag tycker att det kan vara intressant att höra om Vänsterpartiet
              över huvud taget ställt några krav i förhandlingarna med Socialdemokraterna
              om utökat antal platser i KY. Har man ställt krav på att man faktiskt
              ska komma i gång med verksamheten, eller har man ställt krav på
              uppföljningen av den verksamhet som redan är i gång? Den typen
              av frågor skulle vara mycket intressanta att få svar på här i
              kammaren, kanske lite mer intressanta än spekulationer i rent
              budgettekniska termer. Jag tror att allmänheten faktiskt hade
              satt mer värde på det.
            </seg>
          </u>
          <note type="speaker" xml:id="i-a8bad2944f5e229d-0">
            Anf. 163 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-b27a9cb596e0d4f2-10">
            <seg xml:id="i-a28a1ad76c28898e-0">
              Herr talman! Jag kan se att man i Moderaternas förslag halverar
              bidraget till komvux och folkhögskolorna. Det är självklart. Dessutom
              måste man komma ihåg att ni också gör kraftiga nedskärningar i
              det statliga bidraget till kommunerna. Då kan jag se hur det går
              för hela den här vuxenutbildningssatsningen, som har varit oerhört
              bra, som byggdes upp i och med Kunskapslyftet, som har gett så
              många människor hopp och som man har så väldigt bra erfarenheter
              av ute i kommunerna. Vi har fått ett intresse och en kompetenshöjning
              ute i kommunerna. Och det är ni beredda att fullständigt slå sönder
              och samman. Det är jättetråkigt.
            </seg>
            <seg xml:id="i-3458e8c9d1196171-0">
              När det gäller KY tycker vi att den yrkesanknutna eftergymnasiala
              utbildningen är jätteviktig. Men vi vill ha en total översyn.
              Kvalificerad yrkesutbildning sker, förutom genom den eftergymnasiala
              yrkesinriktade utbildningen, också i väldigt stor utsträckning
              på folkhögskolor, genom påbyggnadsutbildningar på komvux, genom
              kompletterande utbildning och naturligtvis också på högskolor
              och universitet, särskilt med den möjlighet man har att bedriva
              kortare utbildningar som leder fram till en yrkeshögskoleexamen.
            </seg>
            <seg xml:id="i-4b7845c78f799594-0">
              Vi tycker att man behöver se över hela den här bilden för att
              få ett helhetsgrepp över den eftergymnasiala yrkesinriktade utbildningen.
              Vi vet att det är oerhört betydelsefullt för regionerna och för
              tillväxten i regionerna att man får en möjlighet att arrangera
              kurser. Men vi kanske hellre såg att ansvaret i större utsträckning
              sköts över till kommunerna och de samverkansorgan som finns inom
              en region. Ska man klara av att samverka om gymnasieskolan ska
              man också kunna göra det om vuxenutbildningen inkluderande den
              eftergymnasiala yrkesutbildningen.
            </seg>
          </u>
          <note type="speaker" xml:id="i-504c0fb111285e09-0">
            Anf. 164 AXEL DARVIK (fp) replik:
          </note>
          <u who="axel_darvik_bc1b0b" xml:id="i-28fc38c174620b0b-2">
            <seg xml:id="i-6f1cb66660a605d8-0">
              Herr talman! Vi i Folkpartiet liberalerna vill föra en politik
              där man skapar incitament och drivkrafter för att studenterna
              inte ska skjuta upp sina studier. Vi vill satsa på studenter som
              har barn och ge dem ett tilläggslån, i stället för att lägga pengarna
              på dem som har högre inkomster. Man kanske kan tycka att det är
              elitistiskt. Jag tycker att det mer handlar om att värna om de
              studenter som lever i en oerhört utsatt situation. De 6 000 kr
              som studerande med barn har att leva på per månad ger knappast
              någon tillvaro med guldkant. De som vill fördjupa sig ytterligare
              i detta kan läsa vårt särskilda yttrande nr 2 för att se hur det
              hela är uppbyggt och finansierat.
            </seg>
            <seg xml:id="i-5d1f3c762ac18f98-0">
              Vi vill föra en politik där man skapar riktiga jobb i stället
              för bidrag och misslyckade arbetsmarknadskurser.
            </seg>
            <seg xml:id="i-11797bc1ddba1937-0">
              Det som jag annars skulle vilja lyfta upp och fråga Britt-Marie
              Danestig om rör vår reservation, som handlar om möjligheten att
              dra in studiebidraget för dem som inte närvarar vid undervisningen.
              Vi har i dag stora problem i framför allt gymnasieskolan med skolk.
              Detta vill vi motverka genom att man ska ha möjligheten att dra
              in studiehjälpen för de elever som skolkar. Jag undrar vad Britt-Maries
              principiella inställning är till ett sådant förslag.
            </seg>
          </u>
          <note type="speaker" xml:id="i-9d8467cb8aa9fb63-0">
            Anf. 165 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-b27a9cb596e0d4f2-11">
            <seg xml:id="i-d9381fc204949a36-0">
              Herr talman! Vi ställer oss inte bakom ett sådant förslag. Vi
              tycker att det är olämpligt att föra ihop de två delarna alltså
              att se indragningen av studiebidraget som ett straff för skolk.
              Vi tror att det skulle vara väldigt svårt att göra de nödvändiga
              avvägningarna, och det skulle vara förenat med en hel del godtycke.
              Vi tycker att det finns andra mera positiva sätt för att ta itu
              med skolkarna. Det är klart inte bra om eleverna uteblir från
              skolan. Men vi tror på samtal och personliga relationer mellan
              lärare och elever och intresset från lärarnas sida för att se
              till att eleverna trivs i skolan och känner sig motiverade att
              gå där.
            </seg>
            <seg xml:id="i-b3546cb2e3b2711d-0">
              Det är för oss det viktigaste, och det är det som vi vill arbeta
              med och ge förutsättningar för.
            </seg>
          </u>
          <note type="speaker" xml:id="i-ede27c1ebdfda4b6-0">
            Anf. 166 AXEL DARVIK (fp) replik:
          </note>
          <u who="axel_darvik_bc1b0b" xml:id="i-28fc38c174620b0b-3">
            <seg xml:id="i-fb38779105421693-0">
              Herr talman! Finns det ändå inte en viss logik i att de som inte
              deltar i undervisningen i så fall inte heller är berättigade till
              ett studiebidrag? Jag hoppas att Britt-Marie Danestig är beredd
              att ta det här problemet på allvar, för det är ett allvarligt
              problem. Därför är det olyckligt att förslag nu kommer till exempel
              från Vänsterpartiet om att man ska avskaffa möjligheterna att
              dra in det. I praktiken är de redan avskaffade, även om utskottet
              i sitt betänkande, som Britt-Marie Danestig ställer sig bakom,
              säger att det i dag finns möjligheter att dra in studiebidraget.
              Viss skillnad är det tydligen mellan vad man ställer sig bakom
              i utskottets betänkande och vad man är beredd att säga i riksdagens
              talarstol. Men är det inte viss logisk inkonsekvens att de som
              inte tar del av undervisningen samtidigt får studiebidrag? Det
              är naturligtvis en viktig drivkraft för att få eleverna att ta
              del av undervisningen, ta sina studier på allvar och få dem att
              välja att inte skolka från gymnasiet.
            </seg>
          </u>
          <note type="speaker" xml:id="i-201da6f5f6afb3e1-0">
            Anf. 167 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-b27a9cb596e0d4f2-12">
            <seg xml:id="i-498d8f6d667f278c-0">
              Herr talman! Detta är en fråga om hur man ser på människor och
              vilken syn man har på kunskap. Jag tycker att moroten för att
              gå i skolan ska vara att man tycker att det är spännande och roligt.
            </seg>
            <seg xml:id="i-6661dba1a2a5e832-0">
              Jag tycker inte om detta med att dra in studiebidraget som straff
              för skolk, och inte heller att man som i vissa skolor belönas
              för att man går till skolan. Jag tycker att det är en sådan självklar
              sak i fostran att se utbildning som en tillgång, inte som ett
              tvång eller någonting som man behöver premieras eller betalas
              för att delta i. Det är att vända på sättet att se på utbildning
              som jag tycker känns väldigt främmande. Vi bör i stället sträva
              efter att se kunskap som en frihet och en stor möjlighet för alla
              människor.
            </seg>
            <seg xml:id="i-630959caffdc7d2c-0">
              Axel Darvik talade om tilläggslånet. Jag tycker att det är en
              intressant idé. Vi har tidigare motionerat om att man ska kunna
              utvidga möjligheterna att få tilläggslån. Men det måste vägas
              mot de slutsatser som kommer att kunna dras av den studiesociala
              utredningen. Här måste man se till helheten. Ibland kan det finnas
              fördelar med att särbehandla studenter med barn, men ibland är
              det bra att man inte gör det utan i stället tar med dem i det
              trygghetssystem som redan fungerar.
            </seg>
            <seg xml:id="i-b53c29264343f584-0">
              Vår uppfattning är ju som jag sade från början att man i större
              utsträckning ska betrakta studier på samma sätt som man betraktar
              arbete, alltså som någonting som är mycket värdefullt
            </seg>
          </u>
          <note xml:id="i-e3f7a14196bbf255-2">
            Överläggningen var härmed avslutad.
          </note>
          <note xml:id="i-c3ecc8ea9dd32efc-0">
            12 § Bordläggning
          </note>
          <note xml:id="i-b12c39b3c66915fd-0">
            Anmäldes och bordlades
          </note>
          <note xml:id="i-c624da242df9986a-0">
            13 § Anmälan om interpellationer
          </note>
          <note xml:id="i-37e643be789a99c9-0">
            Anmäldes att följande interpellationer framställts
          </note>
          <note xml:id="i-d1d69abd3b65e142-0">
            den 9 december
          </note>
          <note xml:id="i-91d0bb57eb006a6d-0">
            Gustav Fridolin
          </note>
          <note xml:id="i-56b82b8f3447eb44-0">
            Roger Tiefensee
          </note>
          <note xml:id="i-9f088dc9599f98e8-0">
            Rosita Runegrund
          </note>
          <note xml:id="i-8c0fab647dc4da00-0">
            Interpellationerna redovisas i bilaga som fogats till riksdagens
            snabbprotokoll tisdagen den 16 december.
          </note>
          <note xml:id="i-7d0098f8a419c8e5-0">
            14 § Anmälan om frågor för skriftliga svar
          </note>
          <note xml:id="i-ce37040e4390b800-0">
            Anmäldes att följande frågor för skriftliga svar framställts
          </note>
          <note xml:id="i-d1d69abd3b65e142-1">
            den 9 december
          </note>
          <note xml:id="i-9e3cc004afc9d608-0">
            Cecilia Wigström
          </note>
          <note xml:id="i-ffdad3c8588b3bd6-0">
            Ulla Hoffmann
          </note>
          <note xml:id="i-d0926a4c11f2b598-0">
            Désirée Pethrus Engström
          </note>
          <note xml:id="i-d0926a4c11f2b598-1">
            Désirée Pethrus Engström
          </note>
          <note xml:id="i-afa7d72209e9bc3a-0">
            Carl-Axel Johansson
          </note>
          <note xml:id="i-9c0c1f550a35969c-0">
            Anita Sidén
          </note>
          <note xml:id="i-6edc74ffd65764d4-0">
            Marie Engström
          </note>
          <note xml:id="i-f8c36763b8438ea9-0">
            Frågorna redovisas i bilaga som fogats till riksdagens snabbprotokoll
            tisdagen den 16 december.
          </note>
          <note xml:id="i-c3e85c134f36b704-0">
            15 § Kammaren åtskildes kl. 19.22.
          </note>
          <note xml:id="i-82f6c188a42b184f-0">
            Förhandlingarna leddes
          </note>
          <note xml:id="i-e4e886dd10331b50-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
